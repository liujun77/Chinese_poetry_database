[
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "千龛万佛绕浮图，七宝雕嵌世绝无。", 
            "遗噍尚希檀施福，尔时白塔亦金涂。"
        ], 
        "title": "大光塔", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "双流合响如听乐，四树连阴胜结茅。", 
            "赖有寄庐温处士，评书说画算新交。"
        ], 
        "title": "温旭初出示董恽书画册留题双溪寄庐", 
        "type": "绝句", 
        "yun": "肴"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "远见疏灯炯海天，静闻虚涧响风泉。", 
            "西来礼塔还经此，为欠僧楼一宿缘。"
        ], 
        "title": "宿极乐寺", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "独于异俗行家礼，族谱亲编见本原。", 
            "对榻寺楼无月夜，海天别后总留痕。"
        ], 
        "title": "王汉宗同宿寺楼求跋所编族谱", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "龙牙犀角斗新晴，似为波臣管送迎。", 
            "月午西风吹密箐，分明文岛豕啼声。"
        ], 
        "title": "舟行南海日在两山间苏门答腊束群岛也", 
        "type": "绝句", 
        "yun": "庚"
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "海国秋光，山城夜雨。", 
            "梦回重理闲羁绪。", 
            "狂踪收拾到丹青，关河历历消魂处。", 
            "盾墨龙香，弓衣绣虎。", 
            "尊前笑赌旗亭句。", 
            "沧桑影里著斯人，扶节白首春风路。"
        ], 
        "title": "踏莎行 题何叙甫手写诗卷", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "绯苣同心，灵鹣共命，梅边稳住吟身。", 
            "小谪华鬘，从知早种兰因。", 
            "璿玑才调风流远，羡沤波、福慧平分。", 
            "尽消他、韵事红闺，刻烛裁云。", 
            "石城大好家居在，傍绒庄绮陌，烟水东邻。", 
            "璧月新愁不散，轻上眉颦。", 
            "无端锦瑟空房语，送华年、断梦成尘。", 
            "俧谁怜，青鬓萧疏，对影朝昏。"
        ], 
        "title": "高阳台 赠洗斋", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "袅袅青衫，问今日、寄愁何地。", 
            "敢分是、今想无福，他生修慧。", 
            "宝玉红楼难比洁，痴珠秋月徒空瘁。", 
            "祗亦花、宝鉴一春航，差堪拟。", 
            "多情种，平交谊。", 
            "忧幽病，相思泪。", 
            "算酒边人外，诸般滋味。", 
            "五噫行歌志到隐，七年淹席惟思睡。", 
            "待安极、穿冢傍要醒，吾其已。"
        ], 
        "title": "满江红 戏题小影", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "无力任轻飏。", 
            "巧糁莺黄。", 
            "杏花消息隔银墙。", 
            "应是东皇培闰荚，故勒春光。", 
            "纨扇已捐箱。", 
            "蝶影茫茫。", 
            "石城拌老住龙荒。", 
            "闲愁药炉新活计，聊当持觞。"
        ], 
        "title": "浪淘沙 乙未花朝病中对雪，今年值闰三月", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "疏花媚晚，青桐褪暑。", 
            "消受嫩凉庭宇。", 
            "衣香帘影自依依，奈换了、隔年情绪。", 
            "分炉行篆，量枝缀镂。", 
            "别见红闺幽愫。", 
            "人间总被误聪明，悔莫乞、痴騃尔汝。"
        ], 
        "title": "鹊桥仙 乙未七夕", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "意气拿云，生涯泛藻，淮南归梦知多少。", 
            "年年别浦送寒潮，秋风一夜苕花老。", 
            "瓜井清吟，蔬枰凄调。", 
            "遗民往事惟君道。", 
            "仙才忠厚托灵均，挑灯那赋伤春草。"
        ], 
        "title": "踏莎行 次周梦庄咏新绿韵即题其词集", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "倚棹湖边，看迤逦、崇城如画。", 
            "记当日、鞭丝帽影，几番游冶。", 
            "小苑新莺啼梦后，碧山凉月吹箫夜。", 
            "尽栖迟、白首卧江南，何为者。", 
            "废塔外，残阳泻。", 
            "孤屿畔，双凫下。", 
            "祗琴樽消歇，绮缘都舍。", 
            "沧海清音人已远，江关旧恨身偏写。", 
            "更支节、倦眼独临风，秋潇洒。"
        ], 
        "title": "满江红 丙申秋日病起后湖作", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "渺关河、春鸿秋燕，一年一度来往。", 
            "灯期祗道江南好，偏是雪花如掌。", 
            "孤俊赏。", 
            "归趁及、汾香酒熟开春盎。", 
            "云山北向。", 
            "任抱犊书残，飞狐径没，怀古托微尚。", 
            "飘蓬恨，十载栖迟相望。", 
            "河源何处同访。", 
            "偷閒莫问劳生事，且挹钟山朝爽。", 
            "从俯仰。", 
            "还喜有、征装满叠新诗帐。", 
            "骊歌又唱。", 
            "试检点樽前，几人犹在，休与话惆怅。"
        ], 
        "title": "摸鱼子 丁酉初春送器伯还运城", 
        "type": "词", 
        "yun": null
    }, 
    {
        "author": "陈方恪", 
        "era": "近现代", 
        "subtype": null, 
        "text": [
            "一曲琴心听隔墙。", 
            "畅吟回雪浇空廊。", 
            "十年身价领群芳。", 
            "风景未张消息路，世情相识怨恩忘。", 
            "马蹄归去独回殇。"
        ], 
        "title": "浣溪沙 南吕宫六调", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "潋滟湖波万柳丝。", 
            "春风十里棹归迟。", 
            "桃花人面竞生姿。", 
            "浅草桴蓝粘蝶翅，远山横黛斗蛾眉。", 
            "放船疑是曲江池。"
        ], 
        "title": "浣溪沙 题郑鹢舲《晴湖眷棹图》", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "莫上冈头，斗大城楼，吾颇乐之。", 
            "每讼庭云散，仇书遣吏，寒斋月晃，洗斝呼儿。", 
            "山倚北原，波环南郭，远眺沈吟也有时。", 
            "恩君甚，把平安信报，邮递何迟。", 
            "徒居闻傍岩池。", 
            "因蓦忆、垂髫侍塾师。", 
            "有参天老桂，拾花槎粟，拂云修竹，缘蹬攀枝。", 
            "墨易磨人，年催到老，髭染成霜鬓似丝。", 
            "迁莺喜，愿林中草木，岁晚培滋。"
        ], 
        "title": "沁园春 武乡寄贺经桴迁居", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "邻水邻山，宜花宜月，捻须一笑春浓。", 
            "忽棋惊话鸟，酒引香蜂。", 
            "是筠堂里槐厅里，密密垂、处处帘栊。", 
            "潭潭广宅，怡怡晚岁，缓缓归骢。", 
            "恰傍五鬣乔松。", 
            "直炎能傲夏，冷惯凌冬。", 
            "看霜天拳鹤，雪海髯龙。", 
            "是蓬莱岛人间岛，揖飞霞、醉倒诗翁。", 
            "梦醒钟响，灯阑烟散，日出冰融。"
        ], 
        "title": "金菊对芙蓉 经桴旁华盖山购新屋，颇葺园榭", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "图呈益寿，尽搏人黄土。", 
            "同隶补天女娲宇。", 
            "听华封三祝，尧母峣峣，胪吉语，萝衮例邀恩遇。", 
            "华诞开六秩，俪庆千秋，莱采升堂摄衣步。", 
            "在手有旗铃，抱送君家，又迦叶携来团聚。", 
            "这欢喜因缘结人天，愿岁岁今朝，万年齐度。"
        ], 
        "title": "洞仙歌 和王啸牧生日韵，时乙巳十月十日，恭逢慈圣万寿庆节 其一", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "朝簪甫脱，看龙优虎劣。", 
            "伯字为霜仲为雪。", 
            "有飞云峻阁、面圃闲轩，底梦想，天上楼台高绝。", 
            "鸱夷来一舸，货殖传书，犹是蠡湖棹花月。", 
            "乍谱就鹤南飞，付与金丝，翻全似大苏风骨。", 
            "信退步英雄即神仙，剩老圃花黄，胜开旌节。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "弦歌谱在，更含情无已。", 
            "瓠瑟牙琴饫同嗜。", 
            "况和鸣相应、雄风雌凰，演一则，同度君臣乐志。", 
            "奇才经小试，偶赋归来，孰解磻溪泗滨意。", 
            "喜齐眉对案，绕膝腾欢，长生券、荣耀冠乎珂里。", 
            "笑壶峤蓬莱总茫然，让不老仙人，大年游戏。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "我生虽晚，叹时光草草。", 
            "今日也成鬓须老。", 
            "这五洲中外、同戴君王，可不见，天上凤衔书到。", 
            "臣门春独早，袍笏盈床，笑颔儿孙捧觞好。", 
            "黄花晚节弥香，昼锦堂新，就权倩、仙界鬼工营造。", 
            "想会集耆英望韩公，将累百欧阳，拜尘空道。"
        ], 
        "title": "洞仙歌 其四", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "万绿浑无暑。", 
            "贺新■、貂裘换酒，拚相醉舞。", 
            "一曲高歌花影乱，如挹谪仙风度。", 
            "忍不住、蝉蜩学语。", 
            "欲和铜琶铁绰板，却输他、天上霓裳句。", 
            "长笛倚，李谟语。", 
            "琼楼念在高寒处。", 
            "渡长河、三年飙忽，白须无数。", 
            "历尽霜邮交月驿，羞睹素娥青女。", 
            "总叹息、飘零菊部。", 
            "此日桃花骢马过，复谁何、识是前崔护。", 
            "君且捉，壁间麈。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "油窗花户，带晴光、照耀琼楼玉宇。", 
            "双鹊冒寒飞报喜，偏触几分愁绪。", 
            "酒命长生，花陪寿客，递到佳诗句。", 
            "上眉黄气，眼中秋色无数。", 
            "遥念着屐联吟，相邀白社，日挈看云侣。", 
            "远道邮筒烦慰藉，若话对床风雨。", 
            "雁外寻传，鸥边说旧，扶醉东山墅。", 
            "满头簪戴，帽檐浓挹仙露。"
        ], 
        "title": "壶中天", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "琼枝绕砌。", 
            "玉树交柯，介诗人眉寿。", 
            "嘉辰算届，正腊月，廿八悬弧时候。", 
            "五旬开一，宜今日祭膰侑酒。", 
            "笑而兄白发鬅鬙，踏破瓮时寒守。", 
            "海山遥在天涯，擘三寸霜柑，喜陪红友。", 
            "神清骨健，黄子木拄杖，君何须有。", 
            "分离乡土，但远望星邮露堠。", 
            "祝从今婆律香槃，不老仙丹同授。"
        ], 
        "title": "瑶花慢 经敷生日", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "啼声悲切。", 
            "是羁栖雁，带雨寻歇。", 
            "园林未识谁主，鹓俦鹤侣，翻轻离别。", 
            "曙后星明，怎不见钟动金阙。", 
            "只剩有、牧唱椎讴，隐隐青山楚云阔。", 
            "繁华六代空提说。", 
            "叹古时、霸气全销灭。", 
            "铜人高掌何处，仙乐里、一场花月。", 
            "粥鼓饧箫，闲过清明，百六时节。", 
            "那知道、风簸黄沙，又听胡笳咽。"
        ], 
        "title": "雨霖铃 春感", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "将裘换酒，促归装南去。", 
            "买棹春江挈鸥侣。", 
            "谢风波宦海、快卸征衫，重话雨，白发萧疏莫数。", 
            "愿同千岁寿，尔酌吾酬，旧日相思且休语。", 
            "一笑破离愁，绿柳山楼，飞尽絮莺花春暮。", 
            "比作醉桃源扫花游，任击缶狂讴，呼天作主。"
        ], 
        "title": "洞仙歌 寄经敷弟", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "莽莽奔波、藜扶襁负，又惊动地鼙鼓。", 
            "营门日落人声哄，道是搜查烟户。", 
            "官莫怒。", 
            "剩劫火、馀生求替民为主。", 
            "兵真如虎。", 
            "纵伧父多金，豪家复壁，抄掠没完土。", 
            "冤谁诉。", 
            "人在枪林弹雨。", 
            "惟闻野庙狐语。", 
            "河山锦绣今分裂，一片灰尘燕楚。", 
            "新政府。", 
            "推戴个、周公负斧纶音许。", 
            "唐虞义举。", 
            "愿释甲归农，投戈讲蓻，同作衮衣补。"
        ], 
        "title": "买陂塘 感事", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "野烧重苏，山绿密摇帘雨。", 
            "又花时、莺啼燕语。", 
            "春风吹梦，到邮亭前路。", 
            "见平芜、绊牵飞絮。", 
            "芬菲易尽，愁听子规声苦。", 
            "忆家山、簪裾旧侣。", 
            "关河在远，滞天涯羁旅。", 
            "羡征鸿、自由来去。"
        ], 
        "title": "谢池春", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "乱时正觅桃源地，雁断鸿离。", 
            "强抑愁思。", 
            "诗梦惟寻到谢池。", 
            "军糈糜费皆儿戏，刮尽民脂。", 
            "竖起降旗。", 
            "手裂山河复咎谁。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "花谢春阑。", 
            "奈交柯玉树，吟作孤鸾。", 
            "声声悲咽泪，字字痛摧肝。", 
            "诧噩梦，阻人天。", 
            "化鹤赴真仙。", 
            "怕重提、七年伉俪，都付哀弦。", 
            "那堪檐雨灯前。", 
            "剩帷屏仿佛，感触当年。", 
            "芳尘空绩水，遗迹渺云烟。", 
            "抚老鬓，读佳篇。", 
            "无限写辛酸。", 
            "带愁听、秋蝉落叶，旅雁呼寒。"
        ], 
        "title": "意难忘 题内侄陆键志悼亡诗册", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "郦泉同挹满庭芳。", 
            "齐眉双举觞。", 
            "醉蓬莱、客集高堂。", 
            "班联鹓鹭行。", 
            "馨晚节，祝康强。", 
            "天瓢承露浆。", 
            "年年宾驿赏秋光。", 
            "秋长花更香。"
        ], 
        "title": "醉桃源 贺郑选卿六秩双寿", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "不尽凄凉，那一片、太原焦土。", 
            "曾眼见、疆臣完节，藩臣囚虏。", 
            "远别山河汾水雁，空谈风月王家麈。", 
            "问人间、何地是桃源，归来赋。", 
            "鼙鼓急，淋铃雨。", 
            "禅让诏，民权主。", 
            "望燕云深处，觚棱如故。", 
            "落日宫门鸦乱噪，将军第宅酣歌舞。", 
            "愿从今、莫再动兵戈，苍生苦。"
        ], 
        "title": "满江红 其一 感事", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "毒雾漫空，知多少、蛟腥作雨。", 
            "尚不卜、旧时巢燕，傍谁门户。", 
            "蜗角河山蛮触战，相持南北皆师旅。", 
            "惜将军、衣锦未还乡，从征苫。", 
            "妖魅嬲，刑天舞。", 
            "炮石烈，风潮鼓。", 
            "叹苍苍仁爱，何仇下土。", 
            "累岁潦荒民困甚，干戈况自萧墙举。", 
            "看飞来、天堑又鏖兵，雷霆怒。"
        ], 
        "title": "满江红 其二 六月二十四日", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "抛掷几时光，春雨里、花留无几。", 
            "一场酣梦，槐安惊醒，倦探么凤，不如摘取，让君先起。", 
            "锦样喜团圆矣。", 
            "才一转、眼波如水。", 
            "忽牵愁绪，被风吹堕，漂萍泊絮，■怜消瘦怎沈沈醉。"
        ], 
        "title": "辊绣球 怡园看绣球花", 
        "type": "词", 
        "yun": null
    }, 
    {
        "author": "陈祖绶", 
        "era": "近现代", 
        "subtype": null, 
        "text": [
            "园柳依依三月暮。", 
            "倚遍阑干，只是添愁绪。", 
            "燕子不抛香垒去。", 
            "呢喃也要留春住。", 
            "褪尽梨花飞尽絮。", 
            "见说春归，不识归何处。", 
            "多劝深杯天易曙。", 
            "东风一碧蘼芜路。"
        ], 
        "title": "蝶恋花 瓯隐园送春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "小屏山，又迤新镜华，雨声依旧。", 
            "梦绮东风，香椀愔愔萦昼。", 
            "烟江恍藏系艇，似成连琴去后。", 
            "剩春仙、岩扉倚，况是冰弦弹瘦。", 
            "芳伴相携更有。", 
            "任款步送波，连情结袖。", 
            "晕月支寒，依约婵娟慵斗。", 
            "相怜金花胜里，怕迎年莺语漏。", 
            "向帘栊，新妆罢、个人知否。"
        ], 
        "title": "探芳新 壬戌开岁，连雨冱寒，掩关晏坐，几间水仙已有一二枝著花，静对夷然，香来成韵", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "琼箫汉苑。", 
            "渐风意夜阑，繁星吹乱。", 
            "旧色馆娃，新曲霓裳，欢悰满。", 
            "嵯峨碧落痴云倦。", 
            "便先约、楼前分散。", 
            "彩鸾归后，当头乍省，素娥真面。", 
            "深眷。", 
            "红罗翠笛，赋情处为展、冰奁教看。", 
            "瘴海闹尘，江驿多春，无人见。", 
            "芳盟料理归闲院。", 
            "怅入梦、笙歌天远。", 
            "似他不负春期，绛壶泪泫。"
        ], 
        "title": "绛都春 灯夕西院听曲，归逢友人送红梅枝", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "住柳湖边，开花陌上，游情唤起。", 
            "便翻尽、年年粉本，都人争看，风光良是。", 
            "山残水剩无才思。", 
            "拥凌波路，添了几分罗绮。", 
            "放怀须仗，半面嘶骢未已。", 
            "池馆逞、家家芳霁。", 
            "怕尚勒余寒欺梦底。", 
            "想蝶外、别绕春宽，羁鸿竞出深苇。", 
            "甚识遍、倡红冶翠。", 
            "依旧觅、闲吟闲醉。", 
            "愿处处，休误了、番风次第。"
        ], 
        "title": "倾杯乐 春游和六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "散髻吹笙，便有仙家旧意。", 
            "谁提起、曲中遗事。", 
            "东风昨夜，换玉奴屏绮。", 
            "探洞钥、别来几番人世。", 
            "箧扇春香，笺书锦水。", 
            "还他在、也应憔悴。", 
            "如舟小屋，想壶中天地。", 
            "都不数、当时细腰宫里。"
        ], 
        "title": "殢人娇 瓶桃再和", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "语烟消，文纱静，茵麝暗熏晴燠。", 
            "枝上好莺声，来相唤、乱拂窗绣傍蛾绿。", 
            "艳游差足。", 
            "先试著、摺花裙幅。", 
            "何似永日闲门，任风光笑人幽独。", 
            "待凭遍危栏、平芜尽，青障起、高楼更矗。", 
            "斜阳匆匆不管。", 
            "近黄昏、断恨仍续。", 
            "伤心正著倦目。", 
            "问社燕、新来谁宿。", 
            "奈忙里、又理浮生话，嬉春院烛。"
        ], 
        "title": "阳春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "堂开望去客。", 
            "旧笛凄凉抛未得。", 
            "清昼不堪梦役。", 
            "渐迟暮番风，山城寒食。", 
            "鹃红故国。", 
            "看泪痕、花上犹滴。", 
            "逡巡处、一双绣蝶，俯仰又陈迹。", 
            "颜色。", 
            "画图曾识。", 
            "过几个、黄昏怕觅。", 
            "清谈聊对破寂。", 
            "往事开元，满座头白。", 
            "断云沉雁北。", 
            "但暗里、泉华自恻。", 
            "村垆近、消他一醉，也胜醒时忆。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "鞦韆墙外道。", 
            "为佳人凝妆，黛蛾羞扫。", 
            "采绿汀州，半李婚桃嫁，燕莺频报。", 
            "病损腰支，应懒斗、罗裙芳草。", 
            "往事销魂，谁挽青春，教伊年少。", 
            "金缕秋娘歌了。", 
            "听翠笛声中，几多情调。", 
            "莫是东风，到有时才尽，剪刀难巧。", 
            "劝酒光阴，空泪眼、当筵残照。", 
            "第一相思无奈，樊姬俊小。"
        ], 
        "title": "三姝媚 六禾见示催柳词，为和一解", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "正朱华照海，带碧瓦、参差楼阁。", 
            "故台更高，无风花自落。", 
            "一梦非昨。", 
            "过眼千红尽，去来歌舞，怨粉轻衣薄。", 
            "青山客路鸪啼恶。", 
            "泪断香绵，灯收雨箔。", 
            "颓然旧游城郭。", 
            "尚幢幢日盖，残霸天邈。", 
            "川盘岭礴。", 
            "算孤根易托。", 
            "顿有离家恨，何处著。", 
            "争枝又闹群雀。", 
            "似依依念定，惹茸曾约。", 
            "芳韶好、柳黄初啄。", 
            "得知道、一样天涯化絮，到头漂泊。", 
            "山中事、分付榴萼。", 
            "笑燕子、尚恋西园夜，春归未觉。"
        ], 
        "title": "六丑 木棉谢后作", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "衔泥燕，泥重带苔香。", 
            "不管绣鸳来去事，落花和雨正茫茫。", 
            "身世直须忙。"
        ], 
        "title": "梦江南 拟牛峤", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "胡蝶儿。", 
            "缕金衣。", 
            "画罗宫扇晚春宜。", 
            "扇圆刚贴伊。", 
            "惊袖君休笑，随身未暂离。", 
            "风流真个粉墙窥。", 
            "管教狂眼迷。"
        ], 
        "title": "胡蝶儿 拟张泌", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "莓苔绿到题诗处。寂寂莺啼曙。", 
            "朅来沽酒旧旗亭。风里柳花如梦不曾醒。", 
            "尊前人意依然好。天与声名早。", 
            "罗衣还有泪痕无。多少才人零落在江湖。"
        ], 
        "title": "虞美人 梦中得“莓苔绿到题诗处”七字，足成之", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "吹荻管，赏花杯。", 
            "执手欢期。", 
            "画罗萧萧秋又来。", 
            "故山黄菊等谁开。", 
            "鸭炉忘蕙炷，见残煤。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "吴社水，谢家桥。", 
            "旧月窥墙，似人当年无限娇。", 
            "不知春色把人抛。", 
            "独来人去后，照樱桃。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "无言。", 
            "夕阳红上天。", 
            "鸾镜绣屏妆懒，只思眠。", 
            "终竟泥人何事，泪流金缕穿。", 
            "须道不如休想，是从前。"
        ], 
        "title": "思帝乡", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "又到了将归，燕子向人无语。", 
            "梦尘楼处。", 
            "看足红楼暮。", 
            "不是西风催去。", 
            "前村社鼓。"
        ], 
        "title": "醉吟商小品", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "闲池阁。", 
            "淡冶秋眉比春薄。", 
            "孤颦屏一角。", 
            "绿鬟轻绾檀心错。", 
            "宝钗落。", 
            "梦入水云乡，晚风何处泊。"
        ], 
        "title": "望江怨", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "罨画溪流叠翠屏。", 
            "晚罨颦黛自然生。", 
            "闻香露叶清吟地，摇梦风灯旧霸城。", 
            "佳约无端暗，水调依稀最有情。"
        ], 
        "title": "抛球乐 中秋荔湾待月", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "欲渡枯槎正落潮。", 
            "本知残客不堪邀。", 
            "盟心安稳寻鸥馆，陈迹逡巡过柳桥。", 
            "便有重来感，何必扬州忆教箫。"
        ], 
        "title": "抛球乐", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "宫柳疏疏，带戍鼓荒城、梦落林色。", 
            "迟节娇花，饱霜腴菜，雀檐劲支风力。", 
            "暮蝉倦怠。", 
            "雁云缥缈秋天碧。", 
            "似去国。", 
            "谁向、酒垆料理醉眠客。", 
            "无奈驻马、自怯登临，故山衰迟、兰路吟寂。", 
            "寄相思、东篱古月，艰难双鬓旧时白。", 
            "心事露蛩浑道得。", 
            "但近来懒，不似俊侣多才，赋诗蛮府，骋觞宾驿。"
        ], 
        "title": "秋霁 与及门诸子载酒北郭，作展重阳。和梅溪韵", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "颦雨羞红侧。", 
            "淡泪妆、刚坠画帘灯色。", 
            "烟逗语纱，雁飞筝柱，秋入弦窄。", 
            "渺天角歌云、暮潮如溯念暗抑。", 
            "凝枕山、眉黛碧。", 
            "怕翳笛无情，落梅知怨，便似番风容易，过时空忆。", 
            "清夕。", 
            "罗襟旧滴。", 
            "寄素笺、锦段慵饰。", 
            "赋情湘瑟。", 
            "年涯催送，鬓愁雪白。", 
            "记画壁双鬟去来，人事如过翼。", 
            "笑座客、浑待识。", 
            "正梦冷旗亭，尊前无分见得。", 
            "咏隔荆南蓟北。"
        ], 
        "title": "秋思 秋夜小集，听六禾谈曲中近事，怅然怀旧，爰和梦窗孤调，简子端", 
        "type": "词", 
        "yun": null
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "群盗连山苦未平，几回痛哭募乡兵。", 
            "千金散尽供奔走，万劫逃来更死生。", 
            "请援无人空断指，倒戈有约误同盟。", 
            "昨朝骨肉今仇敌，如此人心绝可惊。"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "络绎军书日夕驰，风云惨淡捲旌旗。", 
            "一身报国唯存胆，万口由人任剥皮。", 
            "焚掠连村生气促，惊呼到处哭声悲。", 
            "关山举目无相识，欲避豺狼更倚谁！"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其二", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "袒臂呼来近万人，谁知一败等灰尘。", 
            "争功不少熊罴将，悬赏偏求虮虱臣。", 
            "且喜妻贤能誓死，却缘母在未捐身。", 
            "潸然独步空山里，无食无眠已浃旬。"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其三", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "纷粉怒骂总由他，兄弟三人聚一窠。", 
            "鸡犬乱鸣疑贼至，虫蛇共处齧身多。", 
            "孤臣力尽唯拚死，同辈机深转议和。", 
            "到底未除圭角气，夜深还自赋荆轲。"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其四", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "问天咄咄首频搔，学走空山日一遭。", 
            "壮岁功名轻马革，此时性命等鸿毛。", 
            "不求闻达安吾拙，能报干戈让世豪。", 
            "且向村翁分半亩，自将种菜教儿曹。"
        ], 
        "title": "种菜", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "摐金伐鼓战方酣，何处飞来纸一函。", 
            "豺虎悲君投有北，鲲鹏劝我共图南。", 
            "山川计远言难尽，家国忧深意尚含。", 
            "为告奇兵天外至，月中捷信定连三。"
        ], 
        "title": "围中得石庄书，却寄", 
        "type": "律诗", 
        "yun": "覃"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "仓皇书记孰堪亲，草泽今来刘道民。", 
            "白首参军刚草檄，青衿报国竟捐身。", 
            "十年落拓无知己，一死从容绝可人。", 
            "引颈衔须犹骂贼，胶庠正气未沉沦。"
        ], 
        "title": "殉难三烈诗 其一 廖秉钧", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "独从境外建旌旄，格斗连山血溅袍。", 
            "张嵊一门都鬼录，缪彤诸弟尽人豪。", 
            "通夷助我军犹壮，骂贼怜君气不挠。", 
            "何日归元亲舐舌，愁云望断斗门高。"
        ], 
        "title": "殉难三烈诗 其二 陈再裕", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "草野何曾计立功，投锄荷芟亦从戎；", 
            "身经俎醢心弥赤，死别妻孥泪不红。", 
            "两载乱离忧患里，一家缧绁战争中。", 
            "伤心八口归何日，鬼啸狨啼恨未穷。"
        ], 
        "title": "殉难三烈诗 其三 陈耀山", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "谁提长剑斩杨么，一旅居然破峒苗。", 
            "扫尽欃枪归浩劫，筑成京观不终朝。", 
            "人因战苦酬神助，我为俘多乞命饶。", 
            "寄语先声如破竹，乘劳须趁马蹄骄。"
        ], 
        "title": "六月十八日大战浊水，擒贼帅一名、斩首（此诗又载陈汉光《台湾诗录》）百级", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "狼奔豕突遍乡闾，几度思君泪满裾。", 
            "两载离乡分手后，万金酬士破家初。", 
            "身非食肉工谋国，志不图功少上书。", 
            "今日相逢倍惆怅，头须白尽为军储。"
        ], 
        "title": "南投喜晤邱石庄", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "学书学剑两无成，投笔今朝为请缨。", 
            "万苦备尝增忍性，百年多累误虚名。", 
            "恩仇未报家先破，贫病交侵命已轻。", 
            "知被下车冯妇笑，短衣缚裤逐人行。"
        ], 
        "title": "孤愤 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "纷纷肉食总无谋，议抚招降半不酬。", 
            "鼙鼓惊心犹昨日，河山转眼又三秋。", 
            "谈来战伐人皆勇，说到流亡我尚愁。", 
            "卜式家财逾十万，输将已罄漫徵求。"
        ], 
        "title": "孤愤 其二", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "风鹤经时喘未苏，飘零一剑寄长途。", 
            "年华荏苒髀生肉，戎马消磨颔有须。", 
            "每过贼营愁吠狗，常随俗忌怕闻乌。", 
            "海滨耆旧凋残尽，谁向黄公问酒炉？"
        ], 
        "title": "孤愤 其三", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "近现代", 
        "subtype": "七言律诗", 
        "text": [
            "鼙鼓连朝响未残，军中犹自著儒冠。", 
            "师因累捷威声壮，民为初降号令宽。", 
            "几处负隅犹拒命，频年杀贼不逢官。", 
            "元戎谁有书生胆，凿险缒幽路百盘。"
        ], 
        "title": "克复林圯埔，在军中偶（此诗又载陈汉光《台湾诗录》）兴", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "安排渔具号天随，晞发沧洲已悔迟。", 
            "善病无方苏渴肺，懒吟有分赦愁髭。", 
            "露兰香悴宁论服，风叶秋深各自知。", 
            "赢与宾鸿镇来往，海天南北一情丝。"
        ], 
        "title": "蒉斋和诗见怀叠韵再寄", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "溪堤欹塌稻孙斜，乞籴山僧对客嗟。", 
            "我辈且来评荔子，好官犹解惜荷花。", 
            "京圻水退徵输粟，海市钱荒盼捆茶。", 
            "莫过湖亭怀李赵，烟中城郭叫昏鸦。"
        ], 
        "title": "水退同周彦升黄子穆丈林贻庵啖荔长庆寺", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "树静泉枯谷气寒，灭灯不语对凭栏。", 
            "断钟坠涧无寻处，佳月笼云恣赏难。", 
            "却向山中谋小集，试从别后忆今欢。", 
            "戒坛潭柘何能忘，为渡浑河取次看。"
        ], 
        "title": "十一月十四夜听水斋同苏盦待月即送北行", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "数竿竹外无多地，半属梅花半属兰。", 
            "留客便盘圆石坐，借书惯就绿阴摊。", 
            "空阶驯雀寻常下，小沼潜鱼自在宽。", 
            "有酒不应成独饮，墙头还泥好烟峦。"
        ], 
        "title": "宿灌佘山居", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "大梦先醒弃我归，乍闻除夕泪频挥。", 
            "隆寒并少青蝇吊，渴葬悬知大鸟飞。", 
            "千里诀言遗稿在，一秋失悔报书稀。", 
            "黎涡未算平生误，早羡阳狂是镜机。"
        ], 
        "title": "哭竹坡", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "诗筒把向春江读，江上潮生月满船。", 
            "夜梦欲因度云海，前游可惜欠风泉。", 
            "别来痛逝知君共，他日论文识子偏。", 
            "缄泪寄将频北望，解装一为酹新阡。"
        ], 
        "title": "二月十八夜泛月入山道得苏盦江南寄诗苏盦竹坡试闽举首也感赋以答", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "小别悲同永诀看，当年闻语泪先潸。", 
            "国门一出成今日，泉路相思到此山。", 
            "月魄在天终不死，涧流赴海料无还。", 
            "飘零剩墨神犹攫，剔遍荒苔夕照间。"
        ], 
        "title": "鼓山觅竹坡题句不得怆然有赋", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "五年不舣阳崎棹，几树赪桐欻出檐。", 
            "旧物当门惟石坐，尔时插架尽牙签。", 
            "官资到手谁能餍？诗卷随身可也添。", 
            "恨别祇怜花竹色，江神未必管贪廉。"
        ], 
        "title": "过玉屏山庄", 
        "type": "律诗", 
        "yun": "盐"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "落红庭院昼愔愔，半晌微晴半晌阴。", 
            "滞雨添成归燕懒，峭寒能否病鹦禁？", 
            "偶抬柳眼只生怅，稍展蕉心且见侵。", 
            "莫怨东风悭与便，吹犹不散酿还深。"
        ], 
        "title": "春阴和含晶韵 其一", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "青青河畔草如袍，扶上秋千地本高。", 
            "消息日边新嫁杏，风情露井昨开桃。", 
            "屏山入梦犹胜画，井水沈愁不受篙。", 
            "守过黄昏还伫月，觉来失笑总徒劳。"
        ], 
        "title": "春阴和含晶韵 其二", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "梦雨愁云暮复朝，似寒非暖最难料。", 
            "衣篝香褪孤莺领，镜屉尘凝黯翠翘。", 
            "风日轻抛挑菜节，笙歌忍忆落镫宵。", 
            "碧城十二知谁管？断送韶光酒里消。"
        ], 
        "title": "春阴和含晶韵 其三", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "似闻鶗鴂隔花鸣，百五匆匆记不清。", 
            "及未雨时烦作计，便成烟去那忘情？", 
            "无风帘幕仍香篆，如水楼台更笛声。", 
            "还是海棠沈睡好，枉烧银烛问蟆更。"
        ], 
        "title": "春阴和含晶韵 其四", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "箨龙蛰化几千年，霜节冰心鍊许坚。", 
            "自判生涯沟断伍，谁教末供砚山边。", 
            "钓诗将石君真剧，咒笋充粮我欲禅。", 
            "恰为铁君添一契，入林残腊约梅仙。"
        ], 
        "title": "俶玉赠石绝肖竹根走笔谢之", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "九徵不出出元迟，正气曾期与护持。", 
            "独乐温公宁本意？见几疏傅有馀悲。", 
            "老成渐已嗟零落，圣主终应念度支。", 
            "郑重十年前一话，暑尘涨上使车时。"
        ], 
        "title": "从邸报得朝邑相国凶问怆赋", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "昔携山月造茅庐，今遣江湖迓笋舆。", 
            "一宿便成三载近，肯来失喜四更初。", 
            "陆沈窈窈舟藏壑，天籁泠泠乐出虚。", 
            "对坐坳堂弄杯水，算君知我我知鱼。"
        ], 
        "title": "听水斋喜灌畬夜至", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "读公奏议修公传，晚与编诗识性情。", 
            "功罪信心休问世，死生许国独全名。", 
            "盟鸥勃海机宁息？养虎天山翼已成。", 
            "尚有典型勤下拜，苍茫泪更向谁倾？"
        ], 
        "title": "林文忠赴戍伊犁道遇所亲绘像赠之曰吾老矣恐不能生入玉门聊当齿发还乡也拜观感赋", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "百年桑梓论耆献，循吏儒林是我师。", 
            "时棘诏求兵事策，燹馀人话去思碑。", 
            "独怜大用生才靳，却羡潜盘入仕迟。", 
            "鸿雪满前元亦寄，萧条乍喜见须眉。"
        ], 
        "title": "题龚海峰先生浚渠留别筹边三图", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "睡醒喧传赤白囊，高牙不换北窗凉。", 
            "频年医国真求艾，他日谈瀛早狧糠。", 
            "何苦晴雷惊燕雀，未堪晚照聒蜩螗。", 
            "病夫不是慵观弈，几道楸枰已尽忘。"
        ], 
        "title": "睡醒", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一春谁道是芳时？未及飞红已暗悲。", 
            "雨甚犹思吹笛验，风来始悔树幡迟。", 
            "蜂衙撩乱声无准，鸟使逡巡事可知。", 
            "输却玉尘三万斛，天公不语对枯棋。"
        ], 
        "title": "感春四首 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "阿母欢娱众女狂，十年养就满庭芳。", 
            "那知绿怨红啼景，便在莺歌燕舞场。", 
            "处处凤楼劳剪綵，声声羯鼓促传觞。", 
            "可怜买尽西园醉，赢得嘉辰一断肠！"
        ], 
        "title": "感春四首 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "倚天照海倏成空，脆薄原知不耐风。", 
            "忍见化萍随柳絮，倘因集蓼毖桃虫。", 
            "到头蝶梦谁真觉，刺耳鹃声恐未终。", 
            "苦学挈皋事浇灌，绿阴涕尺种花翁。"
        ], 
        "title": "感春四首 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "北胜南强较去留，泪波直注海东头。", 
            "槐柯梦短殊多事，花槛春移不自由。", 
            "从此路迷渔父棹，可无人坠石家楼？", 
            "故林好在烦珍护，莫再飘摇断送休。"
        ], 
        "title": "感春四首 其四", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "风云人世朝朝变，绨椠山斋岁岁新。", 
            "有月肯临池上酌，与花同享坐中春。", 
            "难从残劫徵遗献，惭对凉波托幸人。", 
            "独树童童亭九曲，偕寒许结后凋邻。"
        ], 
        "title": "依韵奉和枚如年丈过鳌峰访荷花之作", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "悠悠七十年前事，蠹迹纵横墨彩新。", 
            "满腹深醇经术气，一时殷阜太平春。", 
            "流风邹鲁无馀地，绝学匡刘更几人？", 
            "牢落池荷秋亦老，青山犹有谢家邻。"
        ], 
        "title": "检得左海先生致先尚书公手札五通所言皆桑梓要务叠前韵呈谢丈", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "酒炉歌哭僧房话，肝胆忘年白首新。", 
            "顾我诗才孱到老，多公道气晚逾春。", 
            "闭关忍更闻尘事，炳烛容同侣古人。", 
            "失喜登高好腰脚，又携鸠杖过比邻。"
        ], 
        "title": "枚如丈寄示叠韵有感之作逾日复见过再叠奉和", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "弹指一星同听水，山中风物亦翻新。", 
            "灵源自泻空岩月，老树能忘大地春。", 
            "戒酒东林谁主社，寻诗南涧不逢人。", 
            "篮舆若续穹楼梦，佛火僧钟是切邻。"
        ], 
        "title": "枚如丈和前诗忆及石鼓三叠奉教兼约后游", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "美酒易尽悲难空，平生风义怀朱翁。", 
            "翁昔酿酒鉴湖侧，百二十瓮堆醇醲。", 
            "酒成跌宕走京国，意轻万户豪千钟。", 
            "归来经年卧酒病，百药尝尽如神农。", 
            "佐军粤西鏺积寇，偶探囊底收奇功。", 
            "长才老谋时不遇，晚经桑海悲衰慵。", 
            "朝晞暮唶减食寐，国之舒惨如在躬。", 
            "却寻故居武林市，十年久据狐兔丛。", 
            "发藏多供兵子醉，急呼朋好开泥封。", 
            "倾写潋潋照盆盎，朋比公瑾秋历冬。", 
            "小车载来湖上宅，香流茵垫涎溪童。", 
            "夜归踏艇误踏浪，淋漓袜履劳燖烘。", 
            "深情极意那可道，倏忽宿草埋幽宫。", 
            "海隅张饮踵公子，感旧涕出知何从。", 
            "时移志事去日远，尊俎犹昔心谁同。", 
            "偷生羞尘国土遇，念乱谁及君山忠。", 
            "酒人向来少成事，荆高遗恨回悲风。"
        ], 
        "title": "朱用和招饮因忆其尊人晓岚先生饮酒之乐怆然出涕送赠一首", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "任重吾道远，才老天心奇。", 
            "沉吟鬓未霜，忽巳七十时。", 
            "主忧臣分辱，锡嘏惟逊辞。", 
            "愧彼惜涓埃，妄徼非分施。", 
            "竭来慰朋旧，婉娈花前卮。", 
            "云天需宴乐，贞吉符爻词。", 
            "严整性所耽，鸡鸣日孳孳。", 
            "属作夜起图，此意谁能知。", 
            "精金淬百鍊，事会无穷期。", 
            "夜衣不遑寝，逆旅真吾师。"
        ], 
        "title": "为苏堪作夜起图即祝其七十初度", 
        "type": "古风", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我昔讽经大涅槃，悲涕震动惊人天。", 
            "津梁欲倦不得倦，说法示寂真能贤。", 
            "金刚体碎舍利出，化身为塔周大千。", 
            "惜哉争宝八国主，食嗔一念森戈鋋。", 
            "滔天业力极阿育，忏悔回向终洗湔。", 
            "役神渡海福震旦，光芒涌地生青莲。", 
            "我今来游育王寺，重逢龙藏惊前缘。", 
            "涂金构架庋舍利，殿中一塔光巍然。", 
            "后方横卧涅槃佛，广榻大被凝香烟。", 
            "支颐曲肘示安隐，眼光欲坠仍依连。", 
            "龛灯夜寂暂趺坐，静中至听奔雷泉。", 
            "尘劳八万四千劫，深恐扰佛清净眠。", 
            "山僧精诚贯智勇，开径营造空后前。", 
            "庄严华美相具足，孰云漏果成唐捐。", 
            "顶礼百拜者谁子，欲以肉眼窥牢坚。", 
            "非真非幻漫参想，谁知舍利在汝边。"
        ], 
        "title": "阿育王寺舍利殿", 
        "type": "古风", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昨遇天童僧，遂至天童寺。", 
            "天风塔铃语，行行度岭次。", 
            "有松万株竹万竿，到眼先识天童山。", 
            "苍龙起立高秉笏，翠凤绕护飞鸣环。", 
            "寺前潭蛟睡不醒，千年忽改山门影。", 
            "古衲强被茀林装，设教谁能分象景。", 
            "高殿广庑为稻场，户牖处处开蜂房。", 
            "枯眉时遇骆驼坐，小几独焚知见香。", 
            "见佛良易见僧难，永嘉难参一宿禅。", 
            "诸天龙象不可致，邂逅胜地空流连。", 
            "沧流浩浩无归处，维提绝纽谁龙树。", 
            "未暇盛衰论佛门，早惊溃决摧天柱。", 
            "渊明黄唐喟世更，康乐湖海怜平生。", 
            "残年欲遇寒山语，一枕松风梦国清。"
        ], 
        "title": "天童寺", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "岁除非故春，夜曙非昨晨。", 
            "水流无回波，落叶不及根。", 
            "但有孝子传，曾无颂慈亲。", 
            "亲慈为固然，子孝为凤麟。", 
            "生养只半菽，死祭列八珍。", 
            "人事每颠倒，岂属伤哉贫。", 
            "始知天壤间，有恩无报恩。", 
            "自称报恩者，斯人真妄人。"
        ], 
        "title": "拟孟郊", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "画家正宗称四王，导源董巨承悦黄。", 
            "从风蔚起纷百辈，谁欤殿者戴侍郎。", 
            "侍郎觥觥表节义，托兴丹青特馀事。", 
            "云龙上下邵，锁院风流后难继。", 
            "家住钱塘山水绝，尽化烟云为笔墨。", 
            "幽人怀抱非世间，爱摹清晓湖天色。", 
            "南北沉沉横两峰，落月未落闻疏钟。", 
            "云鬟不动睡初起，愁绝西子难为容。", 
            "古来能手各争席，秀韵天成公第一。", 
            "沆瀣吸取黄鹤仙，山林独往营邱笔。", 
            "卷中云物皆依旧，可惜灵区蒙海臭。", 
            "忠魂应自恋清晖，华表堪悲朱鸟咮。", 
            "故家乔木迹未芜，清泠有砚今在无。", 
            "但应模糊灭闻见，夜山继绘高尚书。"
        ], 
        "title": "题戴文节公湖天清晓图", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "微窍沸天地，百虫为一吟。", 
            "喧夺万籁寂，气噤龙象瘖。", 
            "长夜何怨诅，切切终古深。", 
            "意欲驻冥晦，日月不照临。", 
            "露气裹重茧，九幽载俱沉。", 
            "天既非昔秋，予亦违夙心。", 
            "残釭对凄警，横臆蛾萧森。"
        ], 
        "title": "秋怀三首 其一", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "亭亭碧梧树，一夕秋风吹。", 
            "书来问我瘦，有弟天一涯。", 
            "气弱畏热候，形貌倏支离。", 
            "镜颜朝暮异，递变子为谁。", 
            "肥瘠两非我，刚馁要自知。", 
            "澄潭映孤月，前路了不疑。", 
            "愿同保岁寒，过驷犹可追。"
        ], 
        "title": "秋怀三首 其二", 
        "type": "古风", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "秀夫沉海中，扩廓窜塞外。", 
            "志事虽不成，生气千古在。", 
            "凛凛天泽义，一息持颠沛。", 
            "君臣二为多，孤舟地非隘。", 
            "但得肝脑涂，足抵风云会。", 
            "屯运与昌期，同扶天纪坠。", 
            "时乎不骤得，谁识我心痗。"
        ], 
        "title": "秋怀三首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "回薄万古松，掩抑朱丝桐。", 
            "相依北窗下，合奏生悲风。", 
            "霏霏香爇炉，疏疏灯映栊。", 
            "一弹清我心，再鼓遗我容。"
        ], 
        "title": "八月初九夜梦至一处案上书装册甚古翻视为魏晋六朝人诗梁诗标曰梁言齐曰齐言妙趣纷纶盎有馀味醒后追忆不得遂拟二首彷佛所见云 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "声出幽涧泉，始知山雨歇。", 
            "湿香入庭户，檐卜花初发。", 
            "一丝收钵云，半璧吐岩月。", 
            "道人方不眠，清咏自怡悦。"
        ], 
        "title": "八月初九夜梦至一处案上书装册甚古翻视为魏晋六朝人诗梁诗标曰梁言齐曰齐言妙趣纷纶盎有馀味醒后追忆不得遂拟二首彷佛所见云 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "削崖巃嵷俯浩荡，盘鶄风高身欲傍。", 
            "人间尘忧不到处，心在塔铃相轮上。", 
            "淮南烟树渺千里，江左群峦叠高浪。", 
            "瘴合海门深复深，穿射红鳞献奇状。", 
            "暝钟初发起江声，洄激噌𠴈作悲壮。", 
            "独抱琴心忍终古，山门孤桐为惆怅。"
        ], 
        "title": "同陟甫印楼厚先公渚至别峰庵观落日归坐定慧寺山门", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "急难来山中，意外与翁会。", 
            "惊魂亲紫眉，暂分窗日晒。", 
            "渊明去何之，位置天心怪。"
        ], 
        "title": "十月率室人及儿子邦直女荃视长女疾于庐山之芦林适散原先生先来牯岭过访先生有诗奉和 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "云岚媚老眼，稍喜闻见隘。", 
            "返庐调药鼎，颠风鸣万籁。", 
            "平生安心方，临事忽破碎。", 
            "晓窗隔雾雪，一室乃无外。", 
            "似将入混沌，弥缝大宙坏。", 
            "身落五蕴中，安能正灾害。", 
            "累劫儿女恩，镌刻木石界。", 
            "何时世械轻，忧端释华岱。", 
            "炉灰拨阴何，静与希夷对。"
        ], 
        "title": "十月率室人及儿子邦直女荃视长女疾于庐山之芦林适散原先生先来牯岭过访先生有诗奉和 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "入山寒拾真伴侣，蹑踵云间复相聚。", 
            "我视女疾讨灵药，翁就子养栖岩堵。", 
            "万峰晴雪光眩乱，风帽篮舆闻打户。", 
            "问知有瘳一开颜，盎然春气回吾所。", 
            "造化控抟岂穷极，颠倒殃祥递戚舞。", 
            "一身煎熬不自克，乾坤疮痍谁为主。", 
            "大哉死息吾未竟，剩补讴吟偿肺腑。", 
            "吐嘘冤氛满岩谷，浪使山灵惊苦语。", 
            "濡愁吮墨遗作图，防损匡君貌奇古。"
        ], 
        "title": "次韵散原先生大雪后过访", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "黄龙寺前娑罗树，直干斑文屹天柱。", 
            "我坐其下诵金经，苍翠婆娑开古庭。", 
            "苔地阴冷拥黄叶，四山龙气交冥冥。", 
            "石上犹刻昙诜字，手种已是千年事。", 
            "高僧有情何处逢，遗踪独起寒山意。"
        ], 
        "title": "同君颖至黄龙寺", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "畏归今复归，举目凄旧影。", 
            "呼朋与周旋，深夜烛犹秉。", 
            "添炉挫寒冽，围话剪悽哽。", 
            "庭前一丛竹，新箨出翠粉。", 
            "纵横乱作行，似走无人境。", 
            "独惜老梅树，我去遂枯殡。", 
            "草木尚有知，予心胡已冷。"
        ], 
        "title": "十月返湖庐", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "世味有酸辛，酸辛殊昔今。", 
            "有母酸在口，无母酸在心。", 
            "我于失母年，无语已成瘖。"
        ], 
        "title": "拟孟郊", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昔闻有士黄山巅，讽经报母多岁年。", 
            "板阁有客夜投止，声彻三界悲人天。", 
            "有时狂风越岭至，咻若有物伏户边。", 
            "黑云蜿蜒迸入室，经字俄翳灯难然。", 
            "精诚向母愿无尽，虽有异感心不迁。", 
            "我今诵经庐山里，冀瘳女疾中悬悬。", 
            "天伞盖云衣服云，忽若飘拂周大千。", 
            "尘根悠忽少精进，远隔净域犹天泉。", 
            "安得诸根箭脱弦，我亦身坐西方莲。", 
            "但求漏果世缘重，寸心遥爇香炉烟。"
        ], 
        "title": "诵普贤行愿品", 
        "type": "古风", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "晓梦兼雪清，寒光拥卧榻。", 
            "峰峰沉睡容，几日断行趿。", 
            "冻笔写幽栖，穷途天使合。", 
            "傥作先天图，渔樵演问答。", 
            "空寥宣故吐，清冷味新纳。", 
            "难言托枯颖，二石岂真衲。", 
            "留遗好事人，把卷几开阖。"
        ], 
        "title": "为散原先生作幽栖图次韵", 
        "type": "古风", 
        "yun": "合"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "短睡苦未安，长睡不即来。", 
            "颠倒怖喜间，寸隙肠九回。", 
            "中峰富蕴蓄，呼吸殷风雷。", 
            "终然落无闷，天外雄崔嵬。"
        ], 
        "title": "幽忧二首 其一", 
        "type": "古风", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "皇天锡幽忧，往复安若命。", 
            "将身入羿彀，或以不战胜。", 
            "众峰围夜禅，一月提祖令。", 
            "未能逍遥游，且入骆驼定。"
        ], 
        "title": "幽忧二首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "骤暄迫穷阴，蒸雾起寒凌。", 
            "峰峰辉玉屏，溪溪窅水镜。", 
            "冰柱撑突崖，琼屑齿裂璺。", 
            "朽枯被鳞甲，摇曳响钟磬。", 
            "高矾罗万缨，椭璧滑千磴。", 
            "抢地丛筱低，冠岩一松劲。", 
            "救渴细窦鸣，裹脆寒菜剩。", 
            "枝拳冻雀痴，尾曳灶犬佞。", 
            "粉饰到茅屋，低昂失旧径。", 
            "俄顷腾濛濛，迷瞀跬步近。", 
            "练断豁腰腹，掌搴露股胫。", 
            "焚鼎香烟肥，披天絮袄称。", 
            "混茫万象冥，寂灭四禅定。", 
            "中宵星斗烂，纤翳扫忽尽。", 
            "耸峙入庄严，楼阁浸寒韵。", 
            "一白周九天，廓然见无圣。", 
            "嗟予况瘁馀，得睹岩壑胜。", 
            "绝境生净观，神籁发衰听。", 
            "誇丽秘阳施，刻露见阴凝。", 
            "强剖冰雪心，未得忧患正。", 
            "崎岖历千盘，向上难一寸。", 
            "酷寒天所纵，僵卧我为政。", 
            "方丈狮座空，维摩本无病。", 
            "冰砚炙微澌，贻我以无闷。"
        ], 
        "title": "山中即事二十四韵", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "入山抱忧刃，出山剸冰眸。", 
            "缠性万古哀，挈去半若留。", 
            "叩门与翁别，惝恍何言酬。", 
            "示我哀曾篇，涕沉湘水舟。", 
            "跅弛微惜才，攒念与心雠。", 
            "结邻梁居士，瞽目传诗邮。", 
            "经旬不相见，倏忽殊明幽。", 
            "屏居虽人外，死丧撄天游。", 
            "烈风夔罔两，雹雪无时休。", 
            "埋影孑一老，上彻商声讴。", 
            "帝飨歌哭尊，孤噫专灵邱。", 
            "难容一榻安，倡仄悲神州。", 
            "天谴予小子，殃及千悔尤。", 
            "徵声示大戒，饮戈复以矛。", 
            "小心谨奉受，冀以回神庥。", 
            "凛兹一发传，绵延羲孔忧。", 
            "肩舆下危梯，兢凌滑不收。", 
            "直引霄汉魂，下落万丈湫。", 
            "阳崖硉惨澹，阴壑森飕飗。", 
            "屑琼络磊磊，浑璞表修修。", 
            "有松仅自救，有竹连伛偻。", 
            "枝条尽臃肿，张网纷蛛蝥。", 
            "朽枯幻大壮，照耀惊雄彪。", 
            "便疑坚冰终，永永无春柔。", 
            "沉睡寂中峰，天半馀赘旒。", 
            "连冈转俄断，窥罅吐乱洲。", 
            "蜿蜒白浩浩，荒江背天流。", 
            "还想面壁翁，欠伸回白头。", 
            "巉岩万遮眼，聊障江海愁。", 
            "栖神一峰定，飘宇孤云浮。", 
            "我心万金药，终致瞑眩瘳。"
        ], 
        "title": "十一月廿四日携女下山治疾走别散原先生", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "世乱赘腐儒，斯文极天㭬。", 
            "厄年逢在巳，硕果仍见夺。", 
            "京曹昔共居，沧海氛巳恶。", 
            "果然大轴翻，含生化毛角。", 
            "决去我何成，强留翁岂乐。", 
            "旧京再相见，温伟惊索寞。", 
            "逃禅郁苦悲，精气遂销铄。", 
            "区区整齐志，片纸重山岳。", 
            "向来桐城宗，所尚义理学。", 
            "乾隆四库开，纪戴侈通博。", 
            "抑扬汉宋间，持世失扃钥。", 
            "惜抱示异同，百鸷见一鹗。", 
            "湘乡用绪馀，乾坤再清廓。", 
            "饮鸩虽群甘，救死岂无药。", 
            "惟翁渫不食，辛勤守衣钵。", 
            "验方信昭昭，后起谁寄托。"
        ], 
        "title": "挽马通伯", 
        "type": "古风", 
        "yun": null
    }, 
    {
        "author": "郭象升", 
        "era": "近现代", 
        "subtype": "七言律诗", 
        "text": [
            "过午殷雷闻再三，黑云顷刻遍西南。", 
            "花梢已著疏疏雨，屋脊仍横隐隐岚。", 
            "一梦恍然红日出，小园正在绿阴酣。", 
            "展书自向风檐读，古道于今世不谈。"
        ], 
        "title": "拟郑子尹体即事", 
        "type": "律诗", 
        "yun": "覃"
    }, 
    {
        "author": "郭象升", 
        "era": "近现代", 
        "subtype": "七言律诗", 
        "text": [
            "即今海内苦兵灾，新咏何心继玉台。", 
            "杯酒有缘聊一醉，干戈不死竟重来。", 
            "人间天上秋如故，月底花前见几回。", 
            "荆楚岁时儿女节，吾曹姑借作诗材。"
        ], 
        "title": "七夕招李子栽陈松涛韩竹君常晓楼张贯三宋纯如陈芝楣金若虚王念祖赵宝臣李仞千冯勉斋小饮贯三念祖宝臣仞千不至同座分上下平声三十字赋诗余拈得支灰两韵（二首选一）", 
        "type": "律诗", 
        "yun": "灰"
    }, 
    {
        "author": "郭象升", 
        "era": "近现代", 
        "subtype": "七言律诗", 
        "text": [
            "灯火传觞互主宾，何期斯夕了斯辰。", 
            "满城风雨秋如梦，近水楼台夜有人。", 
            "到手深杯争劝酒，恋头旧帽不嫌尘。", 
            "莫将遍插茱萸话，说向当筵久客身。"
        ], 
        "title": "九日子栽筱楼澄秋纯如星五涧泉松樵若虚友渔诸君招同福斋炳如荐秋万象亭登高逮夜会饮亭中即席成此", 
        "type": "律诗", 
        "yun": "真"
    }, 
    {
        "author": "郭象升", 
        "era": "近现代", 
        "subtype": "七言律诗", 
        "text": [
            "轻裘缓带写梅花，燕处超然息众哗。", 
            "故里青山犹在望，中原白骨已如麻。", 
            "几时玉帐重开府，再见金轮转法华。", 
            "囊底从容馀智叩，尚能赤手捕龙蛇。"
        ], 
        "title": "奉怀吴子玉上将军并谢草书画梅之赐（二首选一）", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "别院閒廊锁暮烟，寻来真到四棺前。", 
            "犹疑飞动生前影，如此庄严死后天。", 
            "神鬼苍生都是幻，美人黄土自何年。", 
            "残阳独下扁舟去，可得重来诔此阡。"
        ], 
        "title": "嘉兴吊强甫 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "何曾留得堂堂去，但见阴寒触眼来。", 
            "神幡剑立无风动，佛齿金坚应手灰。", 
            "尘劫有心元不灭，沧澜终古可曾回。", 
            "冤禽敢负平生志，自衽冰霜没世哀。"
        ], 
        "title": "嘉兴吊强甫 其二", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "早将零落付微尘，不耐当前恨又新。", 
            "长岁祇供三日赏，残杯宁洗一春贫。", 
            "寥空历历风轮转，白日昭昭色相真。", 
            "客去花飞终有极，眼穿肠断可无人。"
        ], 
        "title": "落花", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "潇然行脚四天下，不见白头僧卧庵。", 
            "老傍君门心暂住，晨浇花木兴犹酣。", 
            "南荣罔罔何来众，孔叟栖栖未去贪。", 
            "似此谁能忍终古，一经灯火写孤龛。"
        ], 
        "title": "再赠朴丈", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "风流昭代张宗子，寂寞当年丁令威。", 
            "少日秾华真一梦，重来景物已全非。", 
            "春明小结城南禊，秋晚仍旋汉上矶。", 
            "公去更无生事好，闭门风雨独思归。"
        ], 
        "title": "阅两浙輶轩录载绍兴张岱事岱字宗子累世通显服食豪侈家蓄梨园数部日与诸胜流度曲徵歌及间以古学挑之则自四部七略以至唐宋说家荟萃琐屑之书靡不赅悉尝自谓少壮秾华恍如梦境耳因有感于李猛庵丈之为人率赋一律寄赠", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "月落香寒罢楚辞，梦魂忽与故人期。", 
            "不言尘海三年别，先读梅花一卷诗。", 
            "何逊扬州微醉后，杜陵人日断肠时。", 
            "欲凭驿使传消息，更倩花光写一枝。"
        ], 
        "title": "梦莘田出诗一卷皆咏梅花也因倩松庵画梅寄莘田", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "年年秋色君家好，一度相看一岁除。", 
            "从此菊开谁作主，他时花下渺愁予。", 
            "妻孥和靖微相似，棋曲东坡二不如。", 
            "结习空时了无病，暗尘随意点精庐。"
        ], 
        "title": "林四季鸿幽居善病养菊佳种甲都下花时予必往观君以病不能多言默对而已然君少年时风情遒上工弈曲以至琴笛琵琶之属靡不精妙酒间诸鞠部子弟环侍问业君为之正拍订误通夕不倦自丧偶萧然独处终岁不出户庭今年正月竟以肺疾死感念不已为赋此诗", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "死别吞声意已灰，梦中惊起尚疑猜。", 
            "纸窗未白残灯尽，谯鼓初沉朔雁来。", 
            "语不分明宗国事，意何悽怆百年哀。", 
            "披衣瞑坐存飘瞥，相望人天记此回。"
        ], 
        "title": "梦强甫", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "春梦不知白日去，归来惟见树参天。", 
            "无多涕泪酬亲旧，绝少情怀对酒筵。", 
            "一代衣冠宾毕献，百年心事月初弦。", 
            "征途自衽冰霜重，炊黍劳薪敢自怜。"
        ], 
        "title": "十二日请急回武昌", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "双松足壮帝京色，可惜看松人已无。", 
            "天上孤云长独往，域中奇气此能图。", 
            "翻风动日僵龙起，屈铁回枝衲臂枯。", 
            "暂洗尘沙一趺坐，沉泉悽怆上毡毹。"
        ], 
        "title": "同苕雪游慈仁寺看双松", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "密公奇气谁相肖，四大天门万叠山。", 
            "独起承当忠孝事，游行出入死生关。", 
            "忧端澒洞今犹昔，头上峥嵘去不还。", 
            "如此英灵好身手，一尊江上老酡颜。"
        ], 
        "title": "赠密丹阶", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "飞车度险出重扃，箭激洪河挟怒霆。", 
            "万点华灯照秋水，一行灵鹊化明星。", 
            "横身与世为津渡，孤派随天入杳冥。", 
            "地缩山河空险阻，朝来应见太行青。"
        ], 
        "title": "八月乘车夜过黄河桥甫筑成明灯绵互无际洵奇观也", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "百年墟莽三纲死，开阖不知日月明。", 
            "犹有壶觞存故意，无多情话闇平生。", 
            "兵戈满地惊魂散，风雪残年尽室行。", 
            "无计留君无可去，相看惟有泪纵横。"
        ], 
        "title": "沪上别莘田", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "将军死所胜沙场，凛凛君臣义不忘。", 
            "早识大伦捐二子，晚标奇节报先皇。", 
            "飞腾洒落千秋思，忠孝坚贞一室芳。", 
            "亡国孤累惊破柱，伤心无面赞堂堂。"
        ], 
        "title": "闻日本乃木大将殉日皇事感赋", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "故人书卷暖生涯，犹胜巢泥处处家。", 
            "远寺分钟侵客枕，晓寒连海冻瓶花。", 
            "浇肠茗涩宵悰在，明眼窗晴日计赊。", 
            "芳草欲萋春梦断，倚床空殷九衢车。"
        ], 
        "title": "晓晴偶作", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "断梦敲窗雨未收，暗凉惊起小堂幽。", 
            "鸡鸣未尽多生泪，虫语争分一夜秋。", 
            "据槁尚馀残树影，解纷无复旧蚊帱。", 
            "乘除万念微灯里，蓦地闻钟不自由。"
        ], 
        "title": "断梦", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "云物萧寥极野阴，黯然天地入行吟。", 
            "秋衣野水閒凫梦，瘦杖寒山落叶心。", 
            "迷望乡愁孤塔起，流空杵力暮钟沉。", 
            "霜明一角秋如许，贮雨篱花恨不禁。"
        ], 
        "title": "云物", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "冈陵睪远神犹接，云水重来世已新。", 
            "海阔天空一抔土，夙兴夜寐廿年身。", 
            "惊风飘荡鸾凰族，上帝畸零虮虱臣。", 
            "寸烛寒香回暝色，木兰残雪尚嶙峋。"
        ], 
        "title": "十一月二十六日同君亮表侄展外袓墓谨赋", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "忆宿西山最上重，琳宫高下占诸峰。", 
            "锒铛夜度台廊迥，荦确晨披草木浓。", 
            "殿裹乌云犹耸日，松翻急雨未全龙。", 
            "旧游历历成残梦，剩拾山门一杵钟。"
        ], 
        "title": "被酒昼眠梦在西山戒坛寺中得松翻急雨未全龙之句醒成之", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "强要青帝占年芳，玉殿琼阶夜有霜。", 
            "几见月圆三五夕，祇供天笑亿千场。", 
            "可能久视凭灵药，便信香栖稳画梁。", 
            "汗漫先期应有意，不教清浅镜残妆。"
        ], 
        "title": "清浅", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "辛苦微根北海移，春深无地插新枝。", 
            "何缘庭下依高密，为爱诗中有义熙。", 
            "托命孤芳能几许，招魂终古与为期。", 
            "使君不惜阶盈尺，傥待秋来一展眉。"
        ], 
        "title": "以京师菊种寄养苏堪园中托之以诗", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "平生爱友朋，况子总角契。", 
            "行止虽殊涂，趋舍要一致。", 
            "五年沪上语，人事恍隔世。", 
            "湖山枉嘉招，握手转欲涕。", 
            "涉旬餐胜足，别绪起酒次。", 
            "投诗徵赠言，吾意子故会。", 
            "圣湖自明瑟，宁以晴雨异。", 
            "颇嫌游者众，林墅或为累。", 
            "南山虚且深，松篁閟静翠。", 
            "九溪十八涧，佳处岂在寺？", 
            "意行试龙井，茗淡滋可味。", 
            "文字外有禅，兹游子幸识。"
        ], 
        "title": "留别豫生", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "人寿不如纸，何论命厚薄。", 
            "手书积卅年，斩若墨新著。", 
            "行藏细事耳，胶漆吾与若。", 
            "所憾廿载中，囚置一涯各。", 
            "会话何匆匆，命驾复虚诺。", 
            "早知但一面，悔不十日醵。", 
            "凭棺邈山河，归梦更安托？", 
            "发箧向风檐，瞿然九原作。"
        ], 
        "title": "检蒉斋手札怆然有感 其一", 
        "type": "古风", 
        "yun": "药"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "君才十倍我，而气亦倍之。", 
            "等閒弄笔札，时复杂怒嬉。", 
            "东坡乃天人，群怪吠故宜。", 
            "只惜元祐政，厮坏无一遗。", 
            "颇亦怼君激，何妨少委蛇。", 
            "胡为料虎头？一斥濒九危。", 
            "世运实丁此，陆沈坐咎谁？", 
            "兹境恍昨昔，三复涕涟洏。"
        ], 
        "title": "检蒉斋手札怆然有感 其二", 
        "type": "古风", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "平生针芥处，哀乐常过人。", 
            "竹坡最坦率，君亦纯任真。", 
            "匪独君亲际，急友时忘身。", 
            "吾门有黄童，血性君所亲。", 
            "独行无党锢，自喜德有邻。", 
            "一别各异路，心绪随飙尘。", 
            "书来辄相语，为念遗孤贫。", 
            "今君复舍去，四顾谁我陈？"
        ], 
        "title": "检蒉斋手札怆然有感 其三", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "入江殊草草，一酹便告归。", 
            "悲君复私慰，有子逾苏瑰。", 
            "遗书苦裒辑，枉札远见咨。", 
            "语长心弥重，想见趋庭时。", 
            "定文吾岂任，后死责焉辞？", 
            "故知是鳞爪，龙性存几希。", 
            "检此趣移写，先以塞孝思。"
        ], 
        "title": "检蒉斋手札怆然有感 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "与君同戊申，百岁已过半。", 
            "桑榆纵及收，横流浩无岸。", 
            "岂惟仓颉泣，姬孔亦流叹。", 
            "世方无夷吾，被发但坐看。", 
            "多君注管书，不朽出忧患。", 
            "奈何传世业，期勖及樗散？", 
            "往者不可追，来日更谁谏？", 
            "衰病空倚楼，从今断江雁。"
        ], 
        "title": "检蒉斋手札怆然有感 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "筑楼垂一章，人老楼亦敝。", 
            "托基失卑湫，蚁蠢安敢怼？", 
            "图新趣改作，砖石重甃砌。", 
            "突高二尺强，潦涨庶我贳。", 
            "吾亲坐卧处，邈绝人间世。", 
            "尔时冀来者，十载瞥已逝。", 
            "办此送残年，谁谓太早计？"
        ], 
        "title": "改筑沧趣楼成有作", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "连床旋临分，解襆才几日。", 
            "却持郊岛心，闯入浣花室。", 
            "七年积危苦，破涕对抱膝。", 
            "维摩元不病，说法爱问疾。", 
            "劳歌和复赓，身世谁得逸？", 
            "故知别后思，四海子由一。", 
            "老刊繁艳尽，情缛语弥质。", 
            "山斋伫篮舆，留约待取必。", 
            "怀哉发五噫，行矣崇四术！"
        ], 
        "title": "石遗出示俶玉别诗次韵奉柬即送石遗行", 
        "type": "古风", 
        "yun": "质"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "倦禽爱幽翳，逢山辄淹留。", 
            "坐与髯叟昵，天捉置此囚。", 
            "饫君何所有？山光逾珍羞。", 
            "昨来值岁尽，烛笑吟休休。", 
            "回思曩夜涛，宁先与耳谋。", 
            "未来那可说，即景勤焚修。"
        ], 
        "title": "和嘿园除日过岁寒楼次东坡题杭州厅壁韵", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "病夫一楼卧，佳客千里至。", 
            "顿令山泽间，坐挹湖海气。", 
            "登高望速水，摩石审题字。", 
            "觥觥朱赵贤，陵谷风不坠。", 
            "党禁一影泡，湖山载遗惠。", 
            "闲云恋听水，误捉上方置。", 
            "拱把惜才难，菜魔哂学伪。", 
            "易子昔乘桴，不忍珠崖弃。", 
            "沈侯近觇国，亲顿扶桑辔。", 
            "君看七聚落，斗绝积雕瘵。", 
            "绸缪贵及时，帷幄且小试。", 
            "倘回溪壑姿，因君讯贤帅。"
        ], 
        "title": "冬日同易实甫兵备顺鼎沈小沂舍人兆祉游邻霄台", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "海壖梦京华，廿载不一至。", 
            "巢痕劫灰尽，牢落况同气。", 
            "俦中识卫玠，恨未饮文字。", 
            "风花尺五天，飘散随所坠。", 
            "昨来寻道山，挟卷顾我惠。", 
            "诗魂类四愁，感旧讽不置。", 
            "更枉长篇贻，清夐绝雕伪。", 
            "繄余晚闻道，身世定谁弃。", 
            "纵投夸父林，诅缓羲和辔？", 
            "君方郁权奇，未合例衰瘵。", 
            "暂蹶安足嗟，万言故可试。", 
            "独念抱冰翁，武昌老犹帅。"
        ], 
        "title": "叠前韵酬实甫见和", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "幽禽无远翰，村郭日一至。", 
            "寒空雁声过，啁哳亦感气。", 
            "吾侪稔忧患，强半坐识字。", 
            "百年只空华，茵溷底飘坠？", 
            "曩披丁戊卷，万口喧早惠。", 
            "一集顷骖鸾，归装任所置。", 
            "论诗似契我，要取辨真伪。", 
            "我非黄钟声，敢自怨毁弃？", 
            "却复惜神骏，未老脱衔辔。", 
            "庶几一阳复，四海起枯瘵。", 
            "山楼雪打窗，龙公手新试。", 
            "筮期会属櫜，吟坛待君帅。"
        ], 
        "title": "实甫再叠见和并示长至三叠之作再叠奉答", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "犯寒赴诗盟，人至雪亦至。", 
            "读君日至作，作我一阳气。", 
            "君诗妙句法，直逼吾正字。", 
            "坡谷世则无，朱弦自抗坠。", 
            "廿年溷闾里，自笑不夷惠。", 
            "道情任真率，惊俗敢标置？", 
            "君何笃嗜痂？信我言匪伪。", 
            "颇思就商定，鸡肋忍卒弃？", 
            "毋为公子恭，猥执侯生辔。", 
            "虚堂北风厉，病肺戒增瘵。", 
            "流光足可惜，夙抱盍一试？", 
            "愿持邹峄言，夫志气之帅。"
        ], 
        "title": "十一月十七日天心阁雪中吟集肖韩视长至次韵见怀之作三叠前韵", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "平生慕匡庐，使辙得一至。", 
            "孤亭双瀑间，苍峭作寒气。", 
            "廿年积梦忆，历历摩崖字。", 
            "最恋栖贤桥，雷吼石危坠。", 
            "维时正春暮，天朗风且惠。", 
            "回身揖五老，樽酒会挈置。", 
            "蹉跎负山灵，一诺得非伪？", 
            "而君楼其下，乐志官却弃。", 
            "缚滕乃见招，冰泮整归辔。", 
            "吾斋石鼓腹，涧水取养瘵。", 
            "山中亦产茶，味苦颇可试。", 
            "岩顶风涛书，南康旧州帅。"
        ], 
        "title": "实甫四叠前韵因及匡庐感念旧游四叠奉和并为石鼓之约", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "一觌星再周，百罹老俱至。", 
            "支离江海侧，萧瑟沆瀣气。", 
            "与子宁石人，相望无只字。", 
            "天高醉不闻，愚者苦忧坠。", 
            "岭南曩邂逅，丈人故我惠。", 
            "廿年剩梦思，万事错棋置。", 
            "山堂蜕巾履，子亦屏世伪。", 
            "翩然江东西，得句旋复弃。", 
            "岂无澄清志，悔揽孟博辔。", 
            "霜钟千里声，省录及衰瘵。", 
            "别怀正满抱，退笔更一试。", 
            "侧闻沅湘间，歔欷话旧帅。"
        ], 
        "title": "伯严和实甫诗见及感旧六叠次韵", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "少伯功成游五湖，东山安石志不渝。", 
            "古人遭时类有托，廋语或更思莼鲈。", 
            "以公方之趣倘殊，高牙大纛临三吴。", 
            "江清海夷帝日俞，乃眷初服为斯图。", 
            "诏书朝下夕移镇，川后稳送瓯闽鲈。", 
            "下车勤勤问疾苦，作我髦士蒐师徒。", 
            "袖长地褊岁未半，顿解符绶行首涂。", 
            "再期连帅六受代，纵有郇召膏焉敷？", 
            "氓萌睽睽失鷇哺，公胡不闵神夷愉？", 
            "行藏任天那喜愠，政恐世难仍相须。", 
            "招来麾去本臣职，但祝云卧无惊虞。", 
            "中兴将帅算公在，矍铄犹可雄万夫。", 
            "衡湘地灵足英少，报国莫道山林无。", 
            "扁舟散帻色相耳，胸中八九云梦谁能摹？"
        ], 
        "title": "题魏午庄尚书洞庭归棹图", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "欢会不可常，别期蓦然至。", 
            "诗堂摇烛影，黯黯失春气。", 
            "君怀浩如云，著纸化愁字。", 
            "就中挟万感，三复泪潜坠。", 
            "岂无再至缘，亲布拊循惠。", 
            "未堪眼前景，梦裹镇留置。", 
            "由来五都市，真实不敢伪。", 
            "侧席伫连城，道旁或横弃。", 
            "行哉瞻四方，何所骋子辔？", 
            "吾衰不自念，遑敢闵疲瘵？", 
            "仰膏易为恩，藏器终一试。", 
            "请看此邦民，攀辕惜去帅。"
        ], 
        "title": "七叠前韵答实甫留别即以送行", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "出郭旋寻山，君行诗随至。", 
            "岂伊趁幽事，傥荡验意气。", 
            "可惜仆未从，纪游欠数字。", 
            "春云羃涧谷，瞥若飞鸟坠。", 
            "残僧汝何脩，松牌亦损惠。", 
            "听泉不留宿，眷此一榻置。", 
            "雨晴坐然疑，空色了真伪。", 
            "吾生分沦寂，卜筑取人弃。", 
            "无意晚遘君，临分顾纡辔。", 
            "翻遗一尘在，令我思成瘵。", 
            "归艖万摇兀，风涛宛相试。", 
            "壮君视此游，不夺志逾帅。"
        ], 
        "title": "八叠寄和实甫独游石鼓听水楼见怀之作", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "我初十龄咸丰间，及未兵燹登金山。", 
            "廿年前复道京口，夜蹑浮玉琼楼寒。", 
            "流回沙合骑入郭，岸谷岂独蛟螭蟠？", 
            "焦山崭然蔚深绿，僧话尘劫如鸥閒。", 
            "故人腰黄新舍佛，同岁陈许争传观。", 
            "无何王郎亦守润，欲约访戴穷幽攀。", 
            "江中取泉岁数饷，此味十载留脾肝。", 
            "一星未终尽鬼录，碧血桑海何时乾？", 
            "昨持絮酒掠山过，天为雨泣伤春残。", 
            "船窗闻笛不能仰，闭置甘受江神姗。", 
            "吾宗题画偶徵及，谓廿八字君毋悭。", 
            "宁知山楼晦如墨，吮笔百感来无端。"
        ], 
        "title": "俶玉属题京口三山卷子", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "老为乡里佣，南北从所驱。", 
            "却厌市楼饮，还来就西湖。", 
            "主忘七年别，怪我霜上须。", 
            "七年信倏忽，万变风云俱。", 
            "独怜君家髯，手障沧溟孤。", 
            "大劳不挂口，忠顺一世无。", 
            "君新汉上来，两浙徯其苏。", 
            "惠文冠自好，活民宁呴濡？", 
            "相逢无可赠，三宿休留吾。"
        ], 
        "title": "杭州留赠小帆世丈", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "我生三岁便随宦，龆龀已行天下半。", 
            "廿龄偕计始离亲，今汝速游未及冠。", 
            "寻常不违阿母膝，负笈城南梦辄唤。", 
            "临行欲语泪满衣，触我春晖肠寸断。", 
            "桑蓬有志例割慈，海市神山更壮观。", 
            "古书新法泱泱风，今日一家孰胡汉？", 
            "生成世好不挂眼，言大学疏是吾患。", 
            "出门攻错慎自求，开卷精华要常玩。", 
            "生迟敢望汝成速，及我两人犹老健。", 
            "荔支熟时海不波，准备年年刮目看。"
        ], 
        "title": "送复儿游学日本", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "向时目笑怡山僧，持牒走海如户庭。", 
            "禅房荔熟付徒辈，日与贾贩相将迎。", 
            "老来牵率亦至此，雪浪山立扬冬舲。", 
            "七洲洋过裸且汗，镜面静数鱼飞行。", 
            "越裳一发渺波际，雨脚漏日忘阴晴。", 
            "汉唐旧版忍捐畀，遑校岛屿淩南溟。", 
            "流人役属那择主，襁负满载轻重瀛。", 
            "虞衡失职况地宝，坐弃此众资驱令。", 
            "近闻金银动折阅，廛市颇亦伤繁征。", 
            "计然泛胜古有学，莫倚侥倖操奇赢。", 
            "西铭同胞语敢袭，异域畴免维桑情？", 
            "醵金通道细事耳，何日黉舍翘才英？"
        ], 
        "title": "舟中示林鸿懋苏郁文二生从往爪哇视学", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "我昔道豳陟彼岨，嵌空岩石疑世无。", 
            "晚来海股观奇胜，自笑坐井真瞀儒。", 
            "后娲百鍊太古雪，点缀裸壤峰峰殊。", 
            "碧幢翠盖亦千岁，衬藐姑射莹肌肤。", 
            "初游一岩已叹绝，导者乃比大小巫。", 
            "清漪外缭中矗起，庨豁乍入翻回纡。", 
            "幕天四垂阶级绝，绕壁鬼物群睢盱。", 
            "犹龙西出不见尾，却占香火骄浮屠。", 
            "颇嫌俗构累真面，安得秉畀重枝梧！", 
            "左旋一洞俯偻进，持炬百武愁攀扶。", 
            "日光忽漏得盘坐，下有清沘游鯈俱。", 
            "渊然石响从所扣，洪者钟鼓纤琴竽。", 
            "蛮荒筚路怪得此，造化泄秘将谁娱？", 
            "谢诗柳记料无分，草草一至衰怜吾。", 
            "持归奴仆命方广，夜半何当负以趋？"
        ], 
        "title": "去老君岩数里山洞益奇日南道院亦供老子", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "晓月尚挂户，趣起观操兵。", 
            "千骑空市出，铠仗初阳明。", 
            "今日西元日，岁例谁实程？", 
            "整旅将司令，大豪以众并。", 
            "亦如赴敌时，捆载随之行。", 
            "隆隆台炮作，枪队连珠鸣。", 
            "乐止忽雷动，欢呼群贺正。", 
            "卫民国所事，众志宁非城？", 
            "尚武乃有备，勖哉吾侨氓！"
        ], 
        "title": "西历元日观西人操兵", 
        "type": "古风", 
        "yun": "庚"
    }, 
    {
        "author": "郭仲达", 
        "era": "近现代", 
        "subtype": null, 
        "text": [
            "西蜀地形天下险，洪涛巨浸光滟潋。", 
            "偶来灌口一登临，入画江山谁点染。", 
            "灌南旧有观澜亭，高楼犄角横丹青。", 
            "石犀石虎象罗列，神工鬼斧何珑玲。", 
            "卓荦奇功秦太守，大字箴铭垂建久。", 
            "自汉遵循迄于今，水利农田泽非偶。", 
            "须臾独立动心魄，訇訇澒洞震百脉。", 
            "滔滔日下竞东流，举手欲挽无长策。", 
            "名区胜地资流览，四面云峰判深浅。", 
            "左有离堆右青城，西来爽气长空卷。", 
            "人生燕乐无几时，廊庙江湖任所之。", 
            "古人已矣今不作，前瞻后顾难自持。", 
            "吁嗟乎，我总明德伤远道，我借江亭舒怀抱。", 
            "醉后狂歌问水滨，浊流那及清流好。", 
            "安得乘风破浪决百川，力回狂澜于既倒。"
        ], 
        "title": "观澜亭怀古", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "前村刈稻后分秧，南陇初花北半黄。", 
            "猛记明宵当祀灶，水田万罫是他乡。"
        ], 
        "title": "自巴达威亚至茂物", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "百转千盘下翠微，梯田足水自然肥。", 
            "棱棱石子偏当路，不放林阴六辔飞。"
        ], 
        "title": "自南齐下吉乘驷车至加里巴丹", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "万家汉腊寄天南，望阙孤臣老自惭。", 
            "更隔婆罗洲一抹，海云极北是崖儋。"
        ], 
        "title": "三实珑守岁", 
        "type": "绝句", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "半年出入浪花中，鍊就心情似海童。", 
            "百万斛舟新赁得，舵楼卧吃打头风。"
        ], 
        "title": "归乘英邮船戏作", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "谢屐苔痕未十春，诗龛不见但蓬榛。", 
            "湖农莫怨秋田坼，放艇菱湾得几人？"
        ], 
        "title": "出郭勘宛在堂旧址因泛舟绕湖归过李忠定祠西湖书院 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "畚锸空思踵桂斋，李祠手葺足伤怀。", 
            "池亭藕尽花何有，禁得年年水上阶？"
        ], 
        "title": "出郭勘宛在堂旧址因泛舟绕湖归过李忠定祠西湖书院 其二", 
        "type": "绝句", 
        "yun": "佳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "亭榭钩连枕曲隈，卅年芜没十三梅。", 
            "村童数十师三五，谁省欧斋旧讲台？"
        ], 
        "title": "出郭勘宛在堂旧址因泛舟绕湖归过李忠定祠西湖书院 其三", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "无意溪行讨得源，廿年如梦漫留痕。", 
            "平生事事蹉跎过，犹及衰残筑此墩。"
        ], 
        "title": "听水第二斋落成幼点嘿园同赋 其一", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "尚嫌石鼓泉声细，洗耳时来就壑雷。", 
            "晓雨既晴宵又月，天公于我故无猜。"
        ], 
        "title": "听水第二斋落成幼点嘿园同赋 其二", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "一路琅玕绿到山，敢将千户较人间？", 
            "此君颇亦伤芜秽，及取新萌莫等閒。"
        ], 
        "title": "听水第二斋落成幼点嘿园同赋 其三", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "君去城中莫浪传，此间与俗本无缘。", 
            "山房若迹王灵武，岩壑萧寥五百年。"
        ], 
        "title": "听水第二斋落成幼点嘿园同赋 其四", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "人生禁得几沧桑？梦里朱颜尚玉堂。", 
            "临发剪灯深语夜，微君善记我几忘。"
        ], 
        "title": "访伯平吴门 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "卅年寥落几同年，相见都应雪满颠。", 
            "还是沅湘耆旧盛，兴来拟趁洞庭船。"
        ], 
        "title": "访伯平吴门 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "脩髯丰颊怪涪翁，闻说年来得一雄。", 
            "千里楚云宁料及，传观颜色一樽同。"
        ], 
        "title": "访伯平吴门 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "只无馀暇与论书，篆隶寻源愧不如。", 
            "一艺可怜关世运，未应结习便能除。"
        ], 
        "title": "访伯平吴门 其四", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "小住岂无三宿恋，见怀容有再来缘。", 
            "河清梦想身亲见，犹喜心情似盛年。"
        ], 
        "title": "访伯平吴门 其五", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "极目高原盼种桑，独持杯水对坳堂。", 
            "据梧人亦垂垂老，凡楚平看已坐忘。"
        ], 
        "title": "次韵答几道 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "弟畜多惭长五年，盛颜眼见亦衰颠。", 
            "一生苦嗜鲸鱼脍，不借艅艎作钓船。"
        ], 
        "title": "次韵答几道 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "万品西来译者功，只难落笔得文雄。", 
            "攒眉莲社犹回避，禀性从来耻尚同。"
        ], 
        "title": "次韵答几道 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "花落花开老著书，起看海水更何如。", 
            "断肠最是清歌夜，些子禅尘忍便除？"
        ], 
        "title": "次韵答几道 其四", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "有子端应胜买田，苇间待汝共延缘。", 
            "不须灯下吴江雨，相见论诗动隔年。"
        ], 
        "title": "次韵答几道 其五", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "空谷招人是玉龙，南溪山好一重重。", 
            "几回载得中秋月，半夜浮家看兔峰。"
        ], 
        "title": "八月十四夜携家泛南溪晨至小雄山斋晚归诗以纪之 其一", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "清泉美竹皆吾素，儿女惊欣色色新。", 
            "满髻山花村里媪，却来隔岭看夫人。"
        ], 
        "title": "八月十四夜携家泛南溪晨至小雄山斋晚归诗以纪之 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "亭午蜻蜓信雨徵，登舻幸及未云兴。", 
            "翻因借得南风便，帆落江楼正上灯。"
        ], 
        "title": "八月十四夜携家泛南溪晨至小雄山斋晚归诗以纪之 其三", 
        "type": "绝句", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "王乔仙去不留诗，埋玉黄童世少知。", 
            "我对梁髯更凄绝，江南话到岭南时。"
        ], 
        "title": "南海黄季度副贡绍宪以所画玉簪花乞题于可庄可庄未及为而卒季度亦旋逝旭庄以画端有伯希廉生两诗徵题及余而节庵适至余故从节庵识季度感赋二绝 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "祭酒觥觥并故人，数行犹是劫前尘。", 
            "玉堂天上浑閒事，肠断沧桑旧侍臣。"
        ], 
        "title": "南海黄季度副贡绍宪以所画玉簪花乞题于可庄可庄未及为而卒季度亦旋逝旭庄以画端有伯希廉生两诗徵题及余而节庵适至余故从节庵识季度感赋二绝 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "江南江北数名山，惟有焦先是昔颜。", 
            "画亦幸存留比勘，乾嘉风物在人间。"
        ], 
        "title": "潘莲巢焦山画轴为袁珏生翰林励准题", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "卧游长在水云间，流水无声云亦閒。", 
            "自是软红缘未尽，南中随地有溪山。"
        ], 
        "title": "顾鹤逸画山水卷子为曹君直舍人题", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "凭栏又过观莲节，隔著红莲见白莲。", 
            "欲起种莲人一问，明年花可似今年？"
        ], 
        "title": "十刹海酒楼望水南张文襄宅后旧种白莲", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "洗秋雨止宿松寮，月午云开梦亦消。", 
            "破晓听泉还蹴起，清光一失是明宵。"
        ], 
        "title": "龙泉庵坐月示嘿园", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "当年亦自惜秋光，今日来看信断肠。", 
            "涧谷一生稀见日，作花偏又值将霜。"
        ], 
        "title": "大悲寺秋海棠", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "梦醒犹疑雨满山，龙公又放月光还。", 
            "半规松际吾逾爱，及取东方未白间。"
        ], 
        "title": "二十夜雨过对月", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "香山兰若似年时，零落行宫总益悲。", 
            "间说六飞曾一幸，君王终惜露台赀。"
        ], 
        "title": "重过卧佛碧云二寺", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "霜叶如花易失时，凋疏犹胜但空枝。", 
            "归鞍拣作斋头供，后夜风狂自下帷。"
        ], 
        "title": "十月二日狮子窝观红叶", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "旧人牢落海王村，说得能销半晌魂。", 
            "榜纸烛花犹历历，马挝忍过郑盦门？"
        ], 
        "title": "刘少泉大令以胡石查农部画卷属题画后有王文敏书胡王故潘文勤师客癸酉师主京兆试余与分校二君又同为榜中人感赋一绝", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "年家耆旧系人肠，最有高阳与寿阳。", 
            "头白还朝乔木尽，兰丛门馆更沧桑。"
        ], 
        "title": "祁文恪诗卷为何润夫题 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "四朝闻见说来真，恋阙忧时重乞身。", 
            "老尚温经閒斗韵，风流已是道咸人。"
        ], 
        "title": "祁文恪诗卷为何润夫题 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "元辰雪际卷频披，廿载低徊最后诗。", 
            "沈陆自关夷甫辈，味公绝口不言时。"
        ], 
        "title": "祁文恪诗卷为何润夫题 其三", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "何郎相见亦衰翁，百首携持劫燹中。", 
            "长忆别时遗欬在，顾祠如扫就松风。"
        ], 
        "title": "祁文恪诗卷为何润夫题 其四", 
        "type": "绝句", 
        "yun": "东"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "有所思，乃在云之端，缥渺幻化何漫漫。", 
            "中有绝代之婵娟。", 
            "微笑九天春，薄嗔八表寒。", 
            "相逢忽见爱，婉娈摧人肝。", 
            "朝遗同心钿，暮赠素心兰。", 
            "爱惜置怀衷，感物慨复叹。", 
            "奈何离恨天，蜂蝶纷窥钻。", 
            "宠深不可恃，恩向中道迁。", 
            "将诚浼小玉，街劄托青鸾。", 
            "浮云不可即，裂帛无重完。", 
            "手把同心钿，泪滋素心兰。", 
            "不忍摧毁之，尚冀拾坠欢。", 
            "呜呼坠欢若何拾，只有铸云成壁心成石。"
        ], 
        "title": "有所思", 
        "type": "乐府曲辞", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "尘送鸣河远，烟芜绣陌，野花装路。", 
            "溪浸香陂，有衔泥巧燕，信天癯鹭。", 
            "当喧爱寐，嬉春事流莺休诉。", 
            "抬望眼，好似吾乡细柳，谁家深树。", 
            "一角红楼似故。", 
            "蓦千场落英飞絮。", 
            "藤阴羃，记花留我坐，蝶引伊去。", 
            "多少梦华懒拾，怕小桃红处。", 
            "他观入玄都，人来崔护。"
        ], 
        "title": "黄鹂绕碧树 春游依清真九十七字仄韵（约作于1952年）", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "群翁过上巳。", 
            "便秉蕳吁乐、味殊溱洧。", 
            "花光艳罗倚，看烟峦太行，东风梳理。", 
            "古今有几会山阴，永和内史。", 
            "问西涯付与谁来，如此湖烟湖水。", 
            "芳沚凤城围住，鹤枻旁边，又安樽簋，高谈大睨。", 
            "怜芳草，晴阳美。", 
            "衣有风尘健羽。", 
            "祓除何物，忍弃蓉裳草履。", 
            "却沉吟，花舞回风，柳绵又起。"
        ], 
        "title": "瑞鹤仙 加午上巳，洁园禊集，以李宾之《重经西涯诗》分韵，得水字", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "笔随秋思落，展冰笺，柔滑人情般薄。", 
            "沈吟画孤鹤，怕翛然飞立，依依城郭。", 
            "何妨降格，写寒鸦梳翎剔脚。", 
            "石苔苍雨，叶蕉欹撑，几点墨华般礴。", 
            "综错邻枝红柿，我篱粉箨。", 
            "逸情冲漠，霜天寥廓，买脂粉，如何着。", 
            "任旁人暗笑，清冷一片，输却牡丹芍药。", 
            "再不然把只寒鸦，换成喜鹊？"
        ], 
        "title": "瑞鹤仙 题自画寒鸦、竹石、红柿、篱蕉大幅", 
        "type": "词", 
        "yun": "药"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "雪暖闲阶，泥香野戍。", 
            "如丝草，把芽尖露。", 
            "惊心瘦了小桃花，飘红乱点蘼芜路。", 
            "荇带刚裁，荷钱小铸。", 
            "青青柳，送征轮去。", 
            "江山处处有人烟，无人也有新栽树。"
        ], 
        "title": "踏莎行 新柳（1926年）", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "叶露霜英万朵妍，骚人绝句洗寒酸，杜陵丛菊开他日，无己黄花负十年。", 
            "张画本，贴吟笺。", 
            "水衡钱助小诗龛，倘教竹垞生同世，不住斜街傍洁园。"
        ], 
        "title": "鹧鸪天 题洁园艺菊", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "东海送寒汐，朔云翳午晖。", 
            "草短风如剪，梅瘦雪为衣。", 
            "物候惊客心，归思不可挥。", 
            "望儿有双亲，爱孙有重闱。", 
            "到家百事娇，出门一身微。", 
            "寄语同学子，岁暮胡不归。"
        ], 
        "title": "岁暮归里", 
        "type": "古风", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "云过楼头湿，风来树杪波。", 
            "市声惟晓大，山色但烟多。", 
            "榆塞纷传燧，中原有荷戈。", 
            "蜗庐容肆志，谁听采芝歌。", 
            "万象罗天地，焉容一例齐。", 
            "燕宁能变凤，鹤本不同鸡。", 
            "雨过花争媚，风来草惯低。", 
            "观人参物理，得失不须悽。"
        ], 
        "title": "即事", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "既有苍生不作霖，偏教郑侠写流民。", 
            "黄河以北无青草，赤野之中有绿林。", 
            "漫诩魏王移粟惠，谁推神禹已饥心。", 
            "六街莫斥哀鸿迹，留听朱门弦索音。"
        ], 
        "title": "纪旱（民国九年华北大旱）", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "天地本万有，广蕴穷与愁。", 
            "发藏赋与人，厚薄颇不周。", 
            "巧者避能免，暴者敢与仇。", 
            "天地莫如何，茶毒到吾俦。", 
            "或如丧家狗，或如折角牛。", 
            "迷途哭未已，池波皱未休。", 
            "昌黎送五鬼，杜陵集百优。", 
            "下逮识字辈，十九命不犹。", 
            "结此幽郁气，一嘘六合秋。", 
            "亦疑学革命，誓死争自由。", 
            "彷徨计何出，耻与巧暴谋。"
        ], 
        "title": "戏书", 
        "type": "古风", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "天地如人体，有盛衰老幼。", 
            "血气方全时，鸿蒙初辟后。", 
            "浑浑噩噩中，自然葆神秀。", 
            "一旦众生孳，虮虫吮胃腠。", 
            "恶浊穷爬梳，胶扰彻宵画。", 
            "天地日老丑，众生益閧斗。", 
            "而我处其间，微尘介众垢。", 
            "烦恼自解脱，一偈两言透。", 
            "无我心始安，有人天已瘦。", 
            "此非非非想，实无等等咒。"
        ], 
        "title": "杂咏", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "座上谁非戏里身，问君脚色扮何人。", 
            "裙钗易下悲欢泪，贤佞纷传刹那尘。", 
            "此日绵驹变歌俗，当年优孟胜诤臣。", 
            "散场道好巴人喜，莫作周郎顾误真。"
        ], 
        "title": "观剧", 
        "type": "古风", 
        "yun": "真"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "世界微尘我更微，漫劳寸壤学崔巍。", 
            "漆园蝴蝶形难化，槐国衣冠醒已非。", 
            "三十五年成壮悔，百千万念入禅机。", 
            "氋氃甘作羊公鹤，肯傍何人阶下飞。", 
            "纷华未浼书生画，混沌犹填赤子心。", 
            "纵有文章供笑骂，绝无领略到升沉。", 
            "人生看戏还装戏，世态交金且攫金。", 
            "拂袖掉头任迂拙，前生根器比人深。"
        ], 
        "title": "三十五初度戏题小照", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "山川间世钟灵奇，名世那必皆君师。", 
            "道微难见著以象，开天一画传神义。", 
            "滥觞缋事放光怪，图人写物状魍魑。", 
            "良工能手古多有，传神无过顾恺之。", 
            "唐贤王李树宗派，南北对垒交骋驰。", 
            "将军父子特雄杰，高崖绝壁斧痕披。", 
            "夏圭马远绍薪火，六如才子祧远支。", 
            "南宗气韵士夫习，避难就易势易滋。", 
            "荆关董巨互伯仲，黄王吴倪相差池。", 
            "末流之弊失简巧，蹄涔拳块衒蜡栀。", 
            "突起异军纷无数，要皆自郐吾无讥。", 
            "学如牛毛成麟角，茫茫坠绪收者谁。", 
            "阆仙仙人妙年齿，兼心手眼穷搜追。", 
            "自言取径近北派，长途风雪无人随。", 
            "世间万事有穷变，要当有人任起衰。", 
            "又言眼高手生不为病，眼低手熟无药医。", 
            "寝馈期以十年力，准备万纸千毛锥。", 
            "吾信其言徵其画，果然机趣契天倪。", 
            "胸蟠五岳吞云梦，丘壑自具非规规。", 
            "赴以全力狮搏兔，泄其厚积蚕抽丝。", 
            "山势蹇嵼水莽漾，楼观迤逦烟迷离。", 
            "培塿丘垤嫌碍眼，刬之不武画安施。", 
            "五日十日尽尺幅，历历芥子纳须弥。", 
            "倘逢邹衍谈瀛海，笔随意到收无遗。", 
            "更出馀绪写竹石，粉箨玉笋妙偎依。", 
            "掷笔四顾仰天笑，堆案铅赭皆筌蹄。", 
            "观者神魄与君化，真见庖丁放刀时。", 
            "我昔弄笔今不敢，如恽避王请改为。", 
            "他年倘徉共泉石，我诗君画相玄夔。", 
            "君不见天生我才必有用，太平润色宁敢期。", 
            "区区鄙事要臻绝诣通造化，亦用以答山川灵秀天地慈。"
        ], 
        "title": "题画诗赠高阆仙", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "冻云坠地雪压庐，寒晶射眸冰凝鬓。", 
            "元气淋漓纷著迹，繁霜挂树枝柯粗。", 
            "古衙老柏蟠铁石，一变瘦劲为华腴。", 
            "雕粉琢玉饰麟甲，细叶亦嵌白珊瑚。", 
            "缨络低垂华鬘亸，白衣大士跣霜趺。", 
            "雪肤凝脂寒出浴，银屏珠箔交遮扶。", 
            "白圭易玷琉璃脆，优昙一谢难追摹。", 
            "使君好事足风雅，为驻好景图成图。", 
            "展对犹觉清澈骨，森森玉树无凡株。", 
            "霜雪能奇松柏古，岁寒有友吾不孤。"
        ], 
        "title": "甲成戊冬大雾亘六七日大木细枝一白如披絮即所谓雾凇也县署有古柏数十株郁硉夭矫尤为奇绝王大令济若拍照见示题为一诗", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "多情莫如佛，桑下不三宿。", 
            "惟恐结缘深，反滋离别苦。", 
            "我昔赋归欤，乡校阒无主。", 
            "妄欲裁狂狷，敢惜进愚鲁。", 
            "试携两袖风，化作一堂雨。", 
            "弦诵日以安，黾勉百发举。", 
            "忽欲接淅行，危疑非乐土。", 
            "立擎怀中婴，付与他人乳。", 
            "莘莘尔何知，万事今非古。", 
            "念我展画图，认取翛翛羽。", 
            "刮目看阿蒙，别矣吾无语。"
        ], 
        "title": "将去乡校诸生摄影留念为题一诗", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "谁向虞渊挽日斜，漆城荡荡望京华。", 
            "神医遍蓄三年艾，星使纷飞万里搓。", 
            "未雨雪霜先集霰，已惊风鹤又闻笳。", 
            "寸心不复萦忧乐，万事如看雾里花。"
        ], 
        "title": "秋兴八首同念希先生作忘三存五 其二", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "三十功名一梦初，退飞毛羽惜丰馀。", 
            "羲皇以上怀元亮，燕赵之间吊望诸。", 
            "饱尽诛儒无剩米，教来愚鲁有馀书。", 
            "大荒著我真游戏，诸佛诸天乐不如。", 
            "欲挽狂澜障百川，大言韩子亦徒然。", 
            "疏狂似我终何用，天地于才且不怜。", 
            "落落肺肝合古道，森森梁栋仰时贤。", 
            "齑盐随分妻儿饱，那费何曾一饭钱。", 
            "黔首哀哀燕处堂，严宵霰雪陨多场。", 
            "空令瓯脱遗三辅，每怯登临慨万方。", 
            "好水好山僧得得，无君无父圣皇皇。", 
            "岁寒我欲盟松柏，懒向通明奏绿章。", 
            "鞠鼠雕虫可奈何，十年旧雨阻兵戈。", 
            "秋灯照鬓初惊老，春酒酡颜不厌多。", 
            "如此行藏俱冷落，是何岁月各消磨。", 
            "玄都桃树纷开谢，凄绝刘郎忍再过。"
        ], 
        "title": "式如以书感四诗见示依均奉和并柬涵础药痴琴湘念希诸诗老", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "忆昔屯河洛，前驱金鼓阗。", 
            "旗看燕蓟指，弓向渭漳弯。", 
            "幕府权留守，邮亭不戒严。", 
            "君缄来泰华，我迹阻崤函。", 
            "天意长城坏，将军匹马还。", 
            "有情辞戍垒，无恙挂征帆。", 
            "万事言难罄，一书报岂悭。", 
            "孤征淹百粤，九译话诸蛮。", 
            "大海碧围岛，夕阳红隔山。", 
            "朔方痛榛莽，南斗照痌瘝。", 
            "故主恩犹重，无官禄尚颁。", 
            "息机凭梦堕，念远遣鸿探。", 
            "蔼蔼李都护，勤勤孙秘监。", 
            "知君羁剑外，始末履兵间。", 
            "故国三千里，风尘百二关。", 
            "流亡诗踔厉，讲诵道雍娴。", 
            "与子心同赤，怜余鬓就盘。", 
            "忧时惭鲁女，避地亦殷顽。", 
            "似此飘湖海，其如懦跻攀。", 
            "鸡苏茗桅酽，琥珀酒杯殷。", 
            "花对冬如夏，月看缺复圜。", 
            "不如天下定，揽辔唱刀环。"
        ], 
        "title": "柬王式儒教授城固兼寄孙药痴李涵础", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "秋水娟娟秋露凉，独倚高楼南斗傍。", 
            "美人不来花无色，壮士末老鬓有霜。", 
            "已办短衣随李广，亦调长鈇食孟尝。", 
            "文字无灵笔欲泣，待拟铙歌贡玉堂。", 
            "何日烽烟净入荒，我亦拂衣还故乡。"
        ], 
        "title": "秋水", 
        "type": "古风", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "诗人能武严仆射，武人能诗高达夫。", 
            "奄有兼长李涵础，腰横长剑手操觚。", 
            "得句朗啸龙沙月，将军出塞诗胆粗。", 
            "十年前事还记否，野幕寒厅相唱于。", 
            "别梦依依仰山斗，诗名威与勋业俱。", 
            "一朝胡骑纵横入，湘赣之水血柴污。", 
            "提兵跃马河激烈，君家飞将传令誉。", 
            "庙谟元老挂弓后，风云往迹工追摹。", 
            "江山之助诗益老，猿啼峡吼兴不孤。", 
            "一篇遗我百通读，寒镫灿蕊交玑珠。", 
            "我正习画写褒鄂，兼写诗坛斗将图。"
        ], 
        "title": "涵础以湘赣吟见示奉题却寄二十一年", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "生兽莫为麟，生乌莫为凤。", 
            "仁德讵为祥，文彩美何用。", 
            "四顾无与群，拔草亦非幸。", 
            "骐骥负盐车，伯乐望之痛。", 
            "麟凤尔何来，倘亦待明圣。", 
            "空谷有佳人，意态都且闲。", 
            "曾窗理瑶瑟，幽情出指间。", 
            "岂不戚迟暮，自媒良独艰。", 
            "不敢窥明镜，窥镜惜朱颜。", 
            "世道无清浊，志士各有怀。", 
            "伯夷望望去，柳下由由偕。", 
            "仲尼称时圣，皇皇亦何哀。", 
            "千古淑身者，多非创世材。", 
            "晔晔花簇锦，茸茸革展茵。", 
            "蜂蝶趁时狂，作此烂缦春。", 
            "嬉冶来裙屐，玉勒拖朱轮。", 
            "道旁老松柏，空蒙车马尘。", 
            "戋戋文字业，耍藉功名传。", 
            "鸾掖有旧价，高会多美篇。", 
            "随声夺真赏，标榜淆媸研。", 
            "杨意荀不逢，淩云今莫传。", 
            "多少心与血，象随贫贱湮。", 
            "去去莫复道，投笔失早年。", 
            "客从荆楚来，遗我湘沚兰。", 
            "翠叶飘宝带，素花剪轻执。", 
            "幽芳沁心脑，仙阙闻旃檀。", 
            "形神何翛翛，中有寸心丹。", 
            "美人期不来，孤怀谁与欢。", 
            "明日游君返，空山流水寒。"
        ], 
        "title": "拟古", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "细柳柔桑绿到城，行窝帘外冷烟生。", 
            "有时飞燕来双语，何处流莺乍一声。", 
            "丰沛大风欢父老，青徐平野看鱼耕。", 
            "花时胜地缝君别，贾岛细心却望井。"
        ], 
        "title": "齐鲁道中", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "捲帘人瘦西风冷，盈盈霜菊妆初靓。", 
            "含蕾舒英各有情，三嗅三叹恣怜宠。", 
            "先生官冷心无尘，补篱剔石非贪嗔。", 
            "恒莎人面觉奇丑，闭门独与花相亲。", 
            "兴来移花裁纸绢，三径偎松放长干。", 
            "诗龛正供陶渊明，焚香合与寒泉蔫。"
        ], 
        "title": "题画菊", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "海气化烟霏，三春无寸晖。", 
            "贪看花逐水，忘却雨沾衣。", 
            "丛桂思北山，碧草伤南浦。", 
            "王粲有乡心，参军学蛮语。", 
            "客病莫思乡，思乡枉憔悴。", 
            "欲捉北征鸿，弹上几点泪。", 
            "客去收馀感，幽花送晚馨。", 
            "脩然无语坐，隔海看华灯。"
        ], 
        "title": "旅寓漫兴", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "珠崖捐弃久，腰牒万方通。", 
            "市密风无路，楼高月避空。", 
            "诸天降星斗，彻夜照鱼龙。", 
            "多少离巢燕，纷来托覆幪。", 
            "政以此间乐，民无故士思。", 
            "汉家藩早撤，佛国祚先移。", 
            "万国车书会，重洋锁钥施。", 
            "将花此世界，看到盛开时。", 
            "殊俗同熙攘，横流孰挽之。", 
            "画船偎蜒妇，裸国舞胡姬。", 
            "屋压山灵避，舟驱海若移。", 
            "皇皇大方伯，谁敢薄蛮夷。"
        ], 
        "title": "香港", 
        "type": "古风", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "霜铃夜语诃林黑。", 
            "送芳尘，雨连陌。", 
            "断鹭稀芦共头白。", 
            "动横塘词客。", 
            "相思泪点黄金滴。", 
            "怕园英，为无色。", 
            "鸣籁空山静时觅。", 
            "罢洒风邻笛。"
        ], 
        "title": "滴滴金", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "峭香不许闹蜂闻。", 
            "未来春。", 
            "记得相逢如梦、作梨云。", 
            "浪吟千树身。", 
            "此时一点见花真。", 
            "掩孤颦。", 
            "漫想明朝花在、客愁新。", 
            "半妆浑绝伦。"
        ], 
        "title": "鬲溪梅令 僧院早梅一花先放", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "红玉。几度照花银蜡烛。", 
            "麝云檀雾温燠。旧屏经雨绿。", 
            "梦中记传天曲。沸帘筝语促。", 
            "沈郎频缓腰束。散珠量满斛。"
        ], 
        "title": "归国谣", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "苔点。傍槛绣尘金潋滟。", 
            "照楼黄月方崦。学妆人冉冉。", 
            "玉匣凤弦闲掩。蠹纨乾泪染。", 
            "白头宫女多感。听歌心事减。"
        ], 
        "title": "归国谣", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "此花除我更无邻。", 
            "犹是隔年春。", 
            "窥墙便欲深心许，岁华静、蜂蝶逡巡。", 
            "香讯懒对，闲门早闭，各自过黄昏。", 
            "何郎词笔久销魂。", 
            "垂老尚情亲。", 
            "小楼绣被熏香罢，又还念、空谷佳人。", 
            "输与夜来，一方明月，流水二三分。"
        ], 
        "title": "一丛花 邻西一废园新种梅数十株，连日六禾来讯，余未有以应也。偶出见花，喜报六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "云端。", 
            "鸣环。", 
            "檐间。", 
            "下群仙。", 
            "芳妍。", 
            "虬龙凤凰驮婵娟。", 
            "午灯风定禅圆。", 
            "人意闲。", 
            "展画夜窗看。", 
            "彼美知我兮忍寒。", 
            "旧榕翠窈，来去何年。", 
            "此花见在，犹染南朝麝烟。", 
            "花似雪兮泠然。", 
            "雪似花兮无言。", 
            "萧梁随逝川。", 
            "浮图依天边。", 
            "此地足流连。", 
            "赋诗谁是何逊贤。"
        ], 
        "title": "醉翁操 六榕寺园亭赏梅，铁禅上人出图属题", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "结鸥邻，寻酒伴，尘事记来少。", 
            "门系渔船，刚道草堂好。", 
            "野桥几树官梅，角声归马，暗惊断、绿情红调。", 
            "旧行到。", 
            "梦廊无主风花，亲人在鱼鸟。", 
            "灯火邻家，年语待莺报。", 
            "那回拚忍清寒，清寒休诉，漫吹入、边愁如草。"
        ], 
        "title": "祝英台近 岁晚掩关，闻塘西有戍垒", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "蝶粉融酥，残梦早莺金谷。", 
            "钿箫犹恋，奈东风暗促。", 
            "梨苑闭雨，潋滟春情盈掬。", 
            "黄昏应是，怨红愁绿。", 
            "一笑香兰，趁无人、计念熟。", 
            "凤箱重绮，理幽单半幅。", 
            "泉华自浇，翠冷一簪寒玉。", 
            "心灰长付，玳筵银烛。"
        ], 
        "title": "传言玉女 闻雪娘将忏绮，词以坚之。亦好闻隐遁之意也", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "淡日楼台，销凝粉融金滟。", 
            "杏墙窥燕，笑新妆乍欠。", 
            "笙箫梦冷，半晌风幡微飐。", 
            "凡尘流水，午钟清梵。", 
            "旧迹江南，落花时、泪暗染。", 
            "郢歌饶怨，冻春山两点。", 
            "维摩丈室，只有天花能艳。", 
            "佳邻千万，布金谁赚。"
        ], 
        "title": "传言玉女 雪娘卜邻萧寺，再拈此解", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "绿酒新醅，黄柑旧俎，看春不到尘土。", 
            "镜涯关了闭门，黛色暗愁琐户。", 
            "榆关柳塞，料不是、东风行处。", 
            "误玉人、羌笛旗亭，唱入少年金缕。", 
            "青未上、凤鞋丽句。", 
            "红乍惹、燕钗茸绪。", 
            "已怜挑荠多阴，更堪采兰倦侣。", 
            "花风廿四，第一记、今番无雨。", 
            "算钿箫、犹恋红梅，待等带伊寻去。"
        ], 
        "title": "东风第一枝 壬戌岁不尽十日立癸亥春，忆史梅溪、高宾王有词。爰和梅溪，并约六禾各赋", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "霜角宵吟，酒阑多少残灯事。", 
            "雁声谁系。", 
            "西北浮云蔽。", 
            "芳意天涯，目极春归际。", 
            "椒杯洗。", 
            "旧兰清泚。", 
            "屏在东风底。"
        ], 
        "title": "点绛唇 岁除，与韩树园夜话", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "梦仙路杳。", 
            "壶天初养娇小。", 
            "旋洗露花，金井清晓。", 
            "腰细袅。", 
            "想为春瘦了。", 
            "枝头巧。", 
            "换东风旧笑。", 
            "艳辰回首，花笺无限情调。", 
            "比花又老。", 
            "何况人年少。", 
            "一点关怀抱。", 
            "樱素好。", 
            "看有谁解道。"
        ], 
        "title": "垂丝钓 瓶桃花落结子，娇俊可爱。歌以赏之", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "骤暖花熏人醉，絮绵吹又多。", 
            "看尽日、变几阴晴，闲风景、恁费消磨。", 
            "斜阳家家树色，鞦韆外、梦迹尘艳波。", 
            "念谢堂、客燕无聊，飞来晚、怅失人世何。", 
            "淡淡故山睇蛾。", 
            "旗亭事去，无因更遣颜酡。", 
            "病榻维摩。", 
            "有园菜、与寒锉。", 
            "青烟汉宫流恨，渐迤逦、到修萝。", 
            "鹃声泪和。", 
            "愁红怨紫外，生寸荷。"
        ], 
        "title": "绮寮怨 寒食", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "酒垆残日山河渺。", 
            "怅陈迹、依稀梦到。", 
            "酽灯凉语浥春潮，古调。", 
            "倚红箫、未拟教。", 
            "清明道。", 
            "飞莺长草。", 
            "念吹笛、邻人自老。", 
            "只除杨柳不风流，坐悄。", 
            "有提壶、共旧好。"
        ], 
        "title": "杏花天影 桥西旧酒家邻吴伯篯故居", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "海燕逐春潮。", 
            "寒食烟花尽放娇。", 
            "无奈长亭栖暮雨，潇潇。", 
            "那有斜阳梦谢桥。", 
            "珠字太无聊。", 
            "芳信江南次第抛。", 
            "心事蒙蒙残絮畔，吹箫。", 
            "西北高楼雁已遥。"
        ], 
        "title": "南乡子", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "芳筵仍占禊渚。", 
            "日暮流莺语。", 
            "梦水分愁到，吟壶小，听风雨。", 
            "言笑惊断绪。", 
            "飞红去。", 
            "看尽丝杨舞。", 
            "黯凝伫。", 
            "孤鸿又逝，佳辰回首无数。", 
            "西窗烛在，最感不眠鹦鹉。", 
            "零落单襟共贵素。", 
            "歧路。", 
            "香兰心系幽阻。"
        ], 
        "title": "隔浦莲近拍 三月三日，黄园小集话旧，晦闻不终会先归", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "香台传绮字，断云雁北，片艳长离忧。", 
            "渐看春事短，次第风花，旅宿燕知愁。", 
            "登临故国，怕冷落、梨苑成秋。", 
            "惊梦回、绿阴如劝，乱絮点维舟。", 
            "淹留。", 
            "沧州残画，海市新绡，想佳人难偶。", 
            "浑未觉，伤春含泪，封素怜幽。", 
            "杯前爱听闲消息，正采兰芳渚夷犹。", 
            "盟鹭在，年年拼忆清游。"
        ], 
        "title": "渡江云 晦闻南归，匆匆数面，言仍当北去。及芍药期，为词促之", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "岸柳看人迎送，樯燕去。", 
            "几日蜡烛青烟，风雨朝还暮。", 
            "流莺一晌销凝，劝客无多语。", 
            "前度。", 
            "点点飞花到何许。", 
            "花解远，但白浪、跳鱼舞。", 
            "泪眼看春，愁落故山芳杜。", 
            "争得相携，短楫轻鸥斗新句。", 
            "梦绕蒹葭渌浦。"
        ], 
        "title": "荔枝香近 越翼日得晦闻书，知即开船，倚歌以送", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "伤春无极。", 
            "向茸窗底，倦绪慵织。", 
            "蛮花过眼谁主，曾行到处，蛛尘摇壁。", 
            "杜宇天涯渐少，倩谁劝残客。", 
            "又淡淡、鸦点斜阳，傍水依林弄颜色。", 
            "西园旧俎黄莺识。", 
            "但闲心、一往经年隔。", 
            "空杯自洗流景，沉恨去、水宽天窄。", 
            "染泪苍苔，珍重东风，与扫尘迹。", 
            "待拚了都不思量，坐久如何得。"
        ], 
        "title": "雨霖铃", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "点茵残絮，梨苑幽芳歇。", 
            "愔愔燕飞帘户，缥缈惊鸿绝。", 
            "中座筝弦似语，过眼花风掣。", 
            "清游兰楫。", 
            "相逢曲水，心字罗衣绣重叶。", 
            "漓漓襟上是酒，眼底人全别。", 
            "亭榭多宴依然，彩笔都捐箧。", 
            "团扇新裁样小，不似当时月。", 
            "欢情难惬。", 
            "宫词幽怨，送了春归向谁说。"
        ], 
        "title": "六么令", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": "五言排律", 
        "text": [
            "山水有殊趣，登临多古欢。", 
            "秦城来万里，汉瓦證双滩。", 
            "俗俭饥寒少，民驯礼教宽。", 
            "繁华无可梦，我欲厌长安。", 
            "一水难淘恨，重关空锁寒。", 
            "斜阳烘远树，宿雪抹平蛮。", 
            "我有登临感，兼之岁月阑。", 
            "极天鸿雁少，凄绝寄书难。", 
            "千载林胡郡，形偏景不顽。", 
            "打城星宿水，窥境苛岚山。", 
            "声纵闻难犬，俗犹轻往还。", 
            "丸泥遗世外，税驾霁愁颜。"
        ], 
        "title": "旅泊河曲孙", 
        "type": "排律", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "二十年前悬戒律，老来转喜斗清新。", 
            "遣愁尽度床前月，嘘暖能回谷底春。", 
            "路熟好山青入梦，冬开晚菊澹如人。", 
            "三桑眼见浑閒事，闻笛休须怆旧邻。"
        ], 
        "title": "枚如丈出示见答订游石鼓及作陈莲庭诔感怀又郑生国容选菊见惠叠韵三首四叠奉和", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "骞超奉使乍归来，谁信深宫祸已胎。", 
            "直到燎原方扑火，可怜聚市竟成雷。", 
            "国殇他日宜同传，款局从今更乏才。", 
            "江上分携垂廿载，平生文酒总堪哀。"
        ], 
        "title": "三哀诗 其一 许侍郎", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "盖狂汲戆故难平，诡丽文章世所惊。", 
            "久历外台还内职，全凭儒术决边情。", 
            "批鳞一疏终应省，抉目重阍忍自明。", 
            "地下未随龙比去，愧从幽屏得偷生。"
        ], 
        "title": "三哀诗 其二 袁太常", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "相招海上一倾谈，外事疑君或未谙。", 
            "不道圣恩资馆伴，翻因国论忤枢参。", 
            "骈头诸贵宁同趣，琐尾孤雏岂所堪。", 
            "似子朴忠真宋学，公孙阿世死多惭。"
        ], 
        "title": "三哀诗 其三 联阁学", 
        "type": "律诗", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "朝衣就市痛冰清，赴死还看好弟兄。", 
            "有子多应思我友，此才难得出宗英。", 
            "倚楹一泪几成罪，临穴同歼岂为名？", 
            "长忆城南相送日，尔时厝火故承平。"
        ], 
        "title": "闻伯茀寿富仲茀富寿兄弟死耗", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "人间何夕付休休？碧海青天有尽头。", 
            "一曲霓裳空自惜，千年灵药可应求？", 
            "云山北向心长耿，河汉西倾泪与流。", 
            "回忆前年岩下宿，颠风险覆绝江舟。"
        ], 
        "title": "次韵枚如丈中秋对月", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "冶蜂痴蝶恣飞栖，谁信朝来顿作泥。", 
            "池上绿深犹美满，雨中香在转凄迷。", 
            "凉湾坠粉供鱼唼，虚榭沈阴费鸟啼。", 
            "断送一春还忆昨，却持残烛觅新题。"
        ], 
        "title": "天心阁雨中山矾开过", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "夜来风雨挟松泉，已似听涛上海船。", 
            "人世阴晴那可料，山门钟梵故依然。", 
            "举杯莫漫论交态，题石翻从结净缘。", 
            "廿载前尘忍回首，翠微铃塔亦成烟。"
        ], 
        "title": "石鼓山中送瑞裕如户部丰还京", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "损轩诗梦坠如烟，载月重过一悄然。", 
            "人事可胜华屋感，雁声又入早秋天。", 
            "稻粱江海催君发，蛙黾林塘恣我眠。", 
            "更对烛阑思伯氏，白头何日共归田？"
        ], 
        "title": "十六夜访叔伊于损轩旧居即送其之鄂", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "盆菊开残剩瘦枝，萧萧寒日上窗迟。", 
            "病中始觉身真老，乱后犹疑事可为。", 
            "一昨梦痕芳草改，半生心绪夜鸡知。", 
            "相思最有江南客，注目霜鸿是此时。"
        ], 
        "title": "病中答蒉斋书感赋 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "与君同坐不知天，岂有微禽海可填？", 
            "自古焦头欺曲突，忍将对泣换先鞭。", 
            "茫茫正复忧来日，去去谁堪忆盛年？", 
            "终就名园求一醉，清池古木夜床联。"
        ], 
        "title": "病中答蒉斋书感赋 其二", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "坏户秋虫蛰过冬，发春来听佛庐钟。", 
            "阴晴天幻村前景，开谢花留雪后容。", 
            "欲共禽鱼参寂灭，漫凭药石养疏慵。", 
            "壑蛇冉冉谁能记，偃盖只看手植松。"
        ], 
        "title": "元日过华严精舍", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "难买新年半月晴，今宵对月更圆成。", 
            "只无佳客娱良夜，却少微云累太清。", 
            "穷社赛春偏有兴，暗潮平岸不闻声。", 
            "此身未死须料理，自踏金波步到明。"
        ], 
        "title": "元夕步月江壖", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "开过山矾又一春，经年池馆雨声新。", 
            "别愁与水平添涨，诗梦随花黯化尘。", 
            "觞咏忍虚垂老日，溪山应识苦吟人。", 
            "未须去后怜萧寂，鸥鹭江头尽切邻。"
        ], 
        "title": "幼点之官瓯宁雨夜见过有诗用韵和之", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "陆沈我正思浮海，市隐君翻说买山。", 
            "万里霜钟秋感气，重溟风羽倦知还。", 
            "诗骚古意元空谷，厨及高名自远寰。", 
            "闻道鹤书南下数，肯容跌宕钓屠间？"
        ], 
        "title": "答邱菽园海南见寄", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "出郭襟尘倏一清，眼明山色耳蛙声。", 
            "野风吹鬓行将暝，好雨宜秧奈又晴。", 
            "投老但求长日醉，避人难觅别蹊行。", 
            "剧怜月下蘋洲笛，溪路今宵第几程？"
        ], 
        "title": "四月十二日白湖舆中书寄幼点", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "生丁天宝费呻吟，一泪新亭况陆沈。", 
            "兵甲侧身三载过，烟涛举目四愁侵。", 
            "倚楹漆室徒为尔，谋鼎晖台岂自今。", 
            "十丈软红还恋否？湖山大好且登临。"
        ], 
        "title": "颖生自浙寄示烟台小泊二律即次其韵 其一", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "虚盼龙宫有禁方，吾行何处不迷阳。", 
            "一场春梦供诗料，六月凉风老睡乡。", 
            "积劫终知天倚杵，及身忍见海生桑？", 
            "射鱼鞭石休追想，古道当时已杳茫。"
        ], 
        "title": "颖生自浙寄示烟台小泊二律即次其韵 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "江舟犹刻去年痕，佳月如期满酒樽。", 
            "溪上一帆吹汝至，诗中三昧向谁论？", 
            "清光天若私吾辈，夕气秋先觉水村。", 
            "跂脚船头休睡熟，过云如马了无存。"
        ], 
        "title": "幼点新归七月十五夜复同泛月分赋", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "俦中可语本无多，移坐倾襟奈瞑何。", 
            "馀暑转从秋令剧，夕风犹送市声过。", 
            "七旬不见诗连牍，一昨相望月在波。", 
            "穷薄说来还自哂，年年花后赏残荷。"
        ], 
        "title": "入城过鳌峰就珍午閒话", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "雨声盖海更连江，迸作辛酸泪满腔。", 
            "一酹至言从此绝，九幽孤愤孰能降？", 
            "少须地下龙终合，孑立人间鸟不双。", 
            "徙倚虚楼最肠断，年时期与倒春缸。"
        ], 
        "title": "入江哭蒉斋", 
        "type": "律诗", 
        "yun": "江"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "故人遗爱满杭州，处士梅花共一邱。", 
            "实事仕途能数见，哀时死所最难求。", 
            "城南此别逾廿稔，地下有知还百忧。", 
            "腹痛相过吾亦老，湖云衔日偶维舟。"
        ], 
        "title": "孤山迪臣祠墓", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "四更坐月石坛空，旋见天云趁海风。", 
            "万事随缘宁我料，平生独往况君同。", 
            "沈沈孤嶂嚣尘外，浩浩三山醉梦中。", 
            "井底老龙应睡熟，莫吟诗过越王宫。"
        ], 
        "title": "七月十二夜同幼点登南台山", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "北风吹雁作行回，引得閒鸥日日来。", 
            "贫乏山赀难并隐，老输诗律敢量才？", 
            "古松历劫供谈麈，秋藕留花劝禊杯。", 
            "皮骨幸存得相对，莫挥尺涕为人哀。"
        ], 
        "title": "俶玉石遗倡和叠韵见及因同城东风浴即事次韵", 
        "type": "律诗", 
        "yun": "灰"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "记吹香旧馆，有倦燕、飞回曾识。", 
            "锦城梦遥，含颦欹翠羃。", 
            "春去谁惜。", 
            "漫许金盘荐，冷枝红妩，涴雨痕犹湿。", 
            "长幡稳护愁无力。", 
            "蝶瘦魂悽，鹃寒泪滴。", 
            "凭栏为伊痴立。", 
            "又烟丝弄暝，零乱苔迹。", 
            "年光轻掷。", 
            "况樊亭路隔。", 
            "送断风花影，浑懒觅。", 
            "东风换了萋碧。", 
            "只蘦脂半掩，暗传芳息。", 
            "竛竮恨、忍随蜂翼。", 
            "凭扶起、劫后春心底处，更寻香国。", 
            "笺天罢、虚盼晴色。", 
            "待卷帘、细赏千金夜，仙云驻得。"
        ], 
        "title": "六丑 次苍虬韵，咏海棠", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "柳飔凉到阑干，虹桥一曲题襟水。", 
            "嫣然半面，偷窥菱镜，含赪更媚。", 
            "犹似年时，潘妃细步，暗遮裙翠。", 
            "倩微波寄语，怜伊心苦，钿钿影，妆成未。", 
            "莫道红儿最小，尽撩人、销魂滋味。", 
            "诃池浴罢，粉轻香瘦，天然丰致。", 
            "觅觅寻寻，菭矶立遍，幽禽能记。", 
            "怕云裳解后，西风卷去，化相思泪。"
        ], 
        "title": "水龙吟 俟园晚集，见池荷叶底窅映新花，倚此赏之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "蘋香吹梦东风晚。飞红不隔湖亭眼。", 
            "低唱度琴心。一双花上禽。", 
            "钓船轻胜屋。閒趁烟鸥宿。", 
            "篴外雨潇潇。春芜长短桥。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "春屏暗泪摇银烛。墙蕉滴碎伤心绿。", 
            "无语拨兰薰。将愁与化云。", 
            "香残偏怨晓。惹梦沧波杳。", 
            "幽绪百无端。衾罗特地寒。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "玉冠妆就忆新笄。", 
            "楚云飞。", 
            "恋仙衣。", 
            "检取残香，含恨倚金徽。", 
            "翠佩隔宵初解了，应不似，梦来时。", 
            "背人偷写洛川辞。", 
            "误芳期。", 
            "怨天涯。", 
            "料得花魂，吟鬓两成丝。", 
            "一剪灯屏春影瘦，休更遣，峭风吹。"
        ], 
        "title": "江城子 迪庵有诗赋瓶中水仙，为填是解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "花畦半弓。花阑几重。", 
            "柳枝亸倚东风。比春人更慵。", 
            "春心雪融。春愁酒浓。", 
            "斜阳又过墙东。剩一分瘦红。"
        ], 
        "title": "醉太平", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "认前番、画桥单舸，添来潇碧如许。", 
            "轻罾界破玻瓈影，搅起一双沙鹭。", 
            "偷眼处。", 
            "早隔舫菱歌，稳载花枝去。", 
            "风蒲似语。", 
            "笑雾鬓烟蓑，五湖图就，钿约总成误。", 
            "斜阳岸，指点苔荒石古。", 
            "客来谁酹香土。", 
            "青林夜冷灵旗下，飒飒藕飔蘋雨。", 
            "君记取。", 
            "千劫后、沧波不散银涛怒。", 
            "凉云易度。", 
            "又奁影偎烟，灯痕恋暝，遮断野桥路。"
        ], 
        "title": "买陂塘 泛舟南塘，吊聂忠节，次查湾韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "蜀江何限，记汀蒲如画，前番风色。", 
            "扁棹留君应有意，分与一拳秋碧。", 
            "滴溜疑穿，皱云比瘦，奇骨何人识。", 
            "梅边清对，梦痕犹恋烟汐。", 
            "当日赤壁纵横，艨艟敛尽，遗恨空沈戟。", 
            "抉水奔猊留断影，只伴骚人行笈。", 
            "冰柱高吟，雪盆小供，幽致俱无匹。", 
            "补天终负，客中丝鬓添白。"
        ], 
        "title": "壶中天 逊园小集，观所供盆石，云阻风夔门时所得，或鱼复阵石之遗。为填此解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "淬水荷青，缄泥花碧，片月轻盈如许。", 
            "调妆影事，侧帽芳情，漂梦更无寻处。", 
            "应忆骊宫晓寒，星影初窥，翠娇红妩。", 
            "奈云屏人远，菱枝吹散，暗随风絮。", 
            "还拾向、红豆花前，鬟云梳罢，赚尽轻怜低语。", 
            "琴川水咽，绮阁苔侵，枉费断肠词赋。", 
            "奁底春魂，漫招新样，点成一般凄楚。", 
            "剩无情鸾影，真真千唤，个侬知否。"
        ], 
        "title": "惜馀春慢 又尘新得柳蘼芜唐镜，属赋", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "泪眼伤春又一年。", 
            "断红零落带愁妍。", 
            "天涯处处有啼鹃。", 
            "款梦飘残珠箔雨。", 
            "柔肠转尽忆从前。"
        ], 
        "title": "浣溪纱 同浪公查湾息厂联句 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "紫凤轻盈小放娇。", 
            "花枝作意罥珠翘。", 
            "云屏无价是春宵。", 
            "瘦损香桃憎钏重。", 
            "楚魂禁得几回销。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "青青柳眼。", 
            "乍隔水偷窥，悄传春怨。", 
            "寂寞闲庭冷榭，梦云天远。", 
            "花阑几处欹斜影，料韶光、更无人管。", 
            "牡丹阴下，那回双倚，屧痕都黦。", 
            "甚金谷、香尘易散。", 
            "只客鬓成星，暗添悽恋。", 
            "浅后蘋波，吹皱一痕如泫。", 
            "登临漫说春来早，怕春来、翠芜零乱。", 
            "闷怀谁省，孤禽啼处，夕阳红断。"
        ], 
        "title": "疏帘淡月 重游李园", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "啼断残莺欲雨天。", 
            "画楼如梦柳初眠。", 
            "润侵箫局疑生醭，冷透琴衣懒卸棉。", 
            "杯易尽，曲谁传。", 
            "灯宵心事叠蛮笺。", 
            "茶烟飏起春魂小，悄结龙华劫后禅。"
        ], 
        "title": "鹧鸪天 栩楼春集，次姜盦韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "花梦留春，柳烟迎晚。", 
            "雨后阑干绿浅。", 
            "小榼煎兰，轻衫躤草，总是年时游伴。", 
            "偏几番腰鼓，早占了、秋千别院。", 
            "一般画里楼台，何人添写芳钿。", 
            "多事翠觞频劝。", 
            "便醉向东风，酒愁难浣。", 
            "倚剑心孤，题裙约误，搀入琼华幽怨。", 
            "旅鬓成丝否，怕图上、吴绫羞见。", 
            "烟外啼鸦，销魂如赋秋苑。"
        ], 
        "title": "探春 诗趣轩春禊，分得苑字", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "同心谁绾就。", 
            "又飞琼迎归，雾绡春瘦。", 
            "碾碎仙云，怕玉烟飘断，画缣非旧。", 
            "梦破青鹃，偏数到、收香时候。", 
            "觅遍珠丛，慵弄残薰，思浓于酒。", 
            "还把东风低咒。", 
            "恁饾饤阴晴，暗抛芳昼。", 
            "老去樊川，奈乞花心事，绿阴成后。", 
            "锦障千钉，凭紫笛、曾歌垂手。", 
            "泪点明朝，相思偷结，青青似豆。"
        ], 
        "title": "三姝媚 园中紫丁香三株，今春特盛，风晨重对，已半残矣。怅然赋此", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "鸾绦凤帕分明见。", 
            "似花枝轻颤。", 
            "春灯影里蓦相逢，乍一声低唤。", 
            "残阳铜陌，香尘都换。", 
            "况飘零钗钿。", 
            "相思瞒却说平安，怕春人肠断。"
        ], 
        "title": "贺圣朝 㣼盦属题徯园所绘平安图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "瓶蕤供几，钿叶偎屏，催按霓裳序。", 
            "瘦莺啼住。", 
            "重帘卷、袅袅乱红如舞。", 
            "檀心正苦。", 
            "悄忆到、东阑前度。", 
            "寻旧欢、蛮榼分携，小梦迷花雾。", 
            "音念逝波断羽。", 
            "话琼津天远，春暗宫树。", 
            "旧香谁主。", 
            "啼鹃恨、总付怨烟颦雨。", 
            "流尘怕数。", 
            "剩花影、如潮来去。", 
            "拌醉吟、休负今宵，须翠尊深注。"
        ], 
        "title": "解语花", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "叠钱轻，铺罽碎，一碧绣深浅。", 
            "掩土虚廊，屧步几回懒。", 
            "最怜钿阁愁凭，香骢去远，剩行迹、被伊遮断。", 
            "寂寥惯。", 
            "只傍冷甃荒阶，幽情怕人见。", 
            "细雨殷勤，残英遣相伴。", 
            "凭谁净拭尘痕，碾青成纸，把离恨、斑斑题遍。"
        ], 
        "title": "祝英台近 咏苔", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一枕西堂醒否。", 
            "绕帘烟雨。", 
            "曲阑干外即天涯，又绿到、伤心处。", 
            "目断年时蘅浦。", 
            "暗愁无绪。", 
            "画轮碾破不成茵，怎绊得、春风住。"
        ], 
        "title": "一络索 咏草", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "蕊细抛珠，叶低减翠，海山来路迢迢。", 
            "峭帆风紧，仙袂不禁飘。", 
            "漫怨璚姿瘦损，还留恋、帘角墙腰。", 
            "乡心远，零香唤起，乘月梦洪桥。", 
            "年时罗帐底，鬟云坠枕，几缕魂销。", 
            "甚欹烟玉悴，影也无聊。", 
            "知否星星是泪，偏吹鬓、暗麝相撩乱。", 
            "空辜负，吴艭稳载，幽佩胜琼瑶。"
        ], 
        "title": "满庭芳 菊痴以闽中茉莉数本见贻。海舶支风，花叶憔悴，为填此解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "密密疏疏，恰亚字回环，苔砌低认。", 
            "月地斜看，筝柱几曾端正。", 
            "扶出半幅惊鸿，奈背面、暗愁谁省。", 
            "又翠阴、转过云廊，花底屧痕俱损。", 
            "断红千折描难尽。", 
            "印凉波、井梧秋近。", 
            "玲珑不隔蓬山路，偏写离人孤凭。", 
            "一片画格高低，闪入风帘灯冷。", 
            "问碧城何许，空绾著、相思影。"
        ], 
        "title": "玲珑四犯 咏阑影", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "人来竹院。", 
            "半榻茶烟软。", 
            "梦里残山归雁远。", 
            "弹入水云幽怨。", 
            "吟瓢禅版相依。", 
            "飞尘不到冰丝。", 
            "惊起帘前睡鹤，松风如绕峨眉。"
        ], 
        "title": "清平乐 龙泉寺听明净上人抚琴", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "歌舞楼台狭道斜，鞭丝帽影斗豪华。", 
            "明朝日曜相携手，好向城西去看花。"
        ], 
        "title": "台南竹枝词 其一", 
        "type": "词", 
        "yun": "麻"
    }, 
    {
        "author": "连横", 
        "era": "近现代", 
        "subtype": null, 
        "text": [
            "散步闲吟万叶歌，翩翩裙履任婆娑。", 
            "美人楼畔推窗看，拍手相呼唤艳多。"
        ], 
        "title": "台南竹枝词 其二", 
        "type": "词", 
        "yun": "歌"
    }, 
    {
        "author": "连横", 
        "era": "近现代", 
        "subtype": null, 
        "text": [
            "横匾明灯贷座敷，屏前团坐月明初。", 
            "桐家柳屋都看遍，别有高砂大女闾。"
        ], 
        "title": "台南竹枝词 其三", 
        "type": "词", 
        "yun": "鱼"
    }, 
    {
        "author": "连横", 
        "era": "近现代", 
        "subtype": null, 
        "text": [
            "执杖扬扬眼饱看，买春相逐语翻谰。", 
            "今宵不惜缠头锦，昨日新升判任官。"
        ], 
        "title": "台南竹枝词 其四", 
        "type": "词", 
        "yun": "寒"
    }, 
    {
        "author": "连横", 
        "era": "近现代", 
        "subtype": null, 
        "text": [
            "亦有江东意气豪，无钱游兴两三遭。", 
            "偶然痛饮街头醉，打鸭惊鸳解佩刀。"
        ], 
        "title": "台南竹枝词 其五", 
        "type": "词", 
        "yun": "豪"
    }, 
    {
        "author": "连横", 
        "era": "近现代", 
        "subtype": null, 
        "text": [
            "手抱三弦上绮楼，低声小语谢缠头。", 
            "一时姊妹皆微笑，击鼓传花叠唱酬。"
        ], 
        "title": "台南竹枝词 其六", 
        "type": "词", 
        "yun": "尤"
    }, 
    {
        "author": "连横", 
        "era": "近现代", 
        "subtype": null, 
        "text": [
            "花茵重叠席宽舒，长踞伸腰敛翠裙。", 
            "酩酒御茶亲料理，为言贵下乐何如。"
        ], 
        "title": "台南竹枝词 其七", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "击掌传呼叠叠催，鱼腥鸡脔进前来。", 
            "军中御用葡萄酒，一盏亲斟说看杯。"
        ], 
        "title": "台南竹枝词 其八", 
        "type": "词", 
        "yun": "灰"
    }, 
    {
        "author": "连横", 
        "era": "近现代", 
        "subtype": null, 
        "text": [
            "柳燧荷囊胜小壶，座中亲饷淡巴菰。", 
            "一枝铜管刻三寸，吸取烟云醉味腴。"
        ], 
        "title": "台南竹枝词 其九", 
        "type": "词", 
        "yun": "虞"
    }, 
    {
        "author": "连横", 
        "era": "近现代", 
        "subtype": null, 
        "text": [
            "缃裙六尺石榴红，纤袅腰肢对舞工。", 
            "偶觉中单花样露，小开卿莫骂春风。"
        ], 
        "title": "台南竹枝词 其十", 
        "type": "词", 
        "yun": "东"
    }, 
    {
        "author": "连横", 
        "era": "近现代", 
        "subtype": null, 
        "text": [
            "钟声十二锁云房，子夜清歌引凤凰。", 
            "最是信州好荞麦，情郎颜色恰相当。"
        ], 
        "title": "台南竹枝词 其十一", 
        "type": "词", 
        "yun": "阳"
    }, 
    {
        "author": "连横", 
        "era": "近现代", 
        "subtype": null, 
        "text": [
            "琵琶偷抱到巫阳，十五羞为夜度娘。", 
            "白帽无端来剥喙，被他惊起两鸳鸯。"
        ], 
        "title": "台南竹枝词 其十二", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "浴池五尺郁迷离，绝好罗衫对解时。", 
            "一水盈盈遮不断，春寒背面洗凝脂。"
        ], 
        "title": "台南竹枝词 其十三", 
        "type": "词", 
        "yun": "支"
    }, 
    {
        "author": "连横", 
        "era": "近现代", 
        "subtype": null, 
        "text": [
            "轻拢宝髻重盘云，尺五腰围织锦纹。", 
            "素手亲携蝙蝠伞，艳阳天气好游春。"
        ], 
        "title": "台南竹枝词 其十四", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "屧韵丁东响画廊，凌波罗袜步生香。", 
            "翱翔尽有惊鸿态，裙底鸳鸯比翼藏。"
        ], 
        "title": "台南竹枝词 其十五", 
        "type": "词", 
        "yun": "阳"
    }, 
    {
        "author": "连横", 
        "era": "近现代", 
        "subtype": null, 
        "text": [
            "娉婷镜影艳留痕，底事桃花笑不言？", 
            "莫怪别离人不见，写真相对亦消魂。"
        ], 
        "title": "台南竹枝词 其十六", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "灯光射照鼓声嗔，翎箭亲将控绣弦。", 
            "左右射来皆中的，欢呼笑拍子南肩。"
        ], 
        "title": "台南竹枝词 其十七", 
        "type": "词", 
        "yun": "先"
    }, 
    {
        "author": "连横", 
        "era": "近现代", 
        "subtype": null, 
        "text": [
            "铁板敲残锦幕开，一时歌舞上春台。", 
            "偶然洒落痴情泪，为看芝居不忍回。"
        ], 
        "title": "台南竹枝词 其十八", 
        "type": "词", 
        "yun": "灰"
    }, 
    {
        "author": "连横", 
        "era": "近现代", 
        "subtype": null, 
        "text": [
            "投票喧传住姓名，别翻花样出嵌城。", 
            "袖中一卷花千种，李艳张娇细品评。"
        ], 
        "title": "台南竹枝词 其十九", 
        "type": "词", 
        "yun": "庚"
    }, 
    {
        "author": "连横", 
        "era": "近现代", 
        "subtype": null, 
        "text": [
            "青山一发怜憔悴，伤春赋诗何处？", 
            "离恨天中，浇愁海上，多少英雄儿女。", 
            "年华如许，便把尽沧桑，画图收取。", 
            "蝶梦鹃魂，相逢莫作凄凉语。", 
            "多君激昂慷慨，祗一箫一剑，自来自去。", 
            "走马风流，屠龙身手，莫怨天涯迟暮。", 
            "征骖且住，为君且高歌，为君起舞，为问他年鬓丝如旧否？"
        ], 
        "title": "如此江山 将去吉林，杨怡山嘱题写真册子，倚此志别", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "武公归矣，正满天风雪，筝琶声起。", 
            "老我关山归梦远，一日梦飞千里。", 
            "孤馆吹箫，长空看剑，此意知谁是。", 
            "青衫泪湿，满泻幽恨如水。", 
            "争奈烈士蹉跎、美人迟暮，分手情难已。", 
            "几度相逢抛不得，更有青山青史。", 
            "听雨怀人、拈花證佛，且莫伤蕉萃；", 
            "江南春暖，扁舟同访西子。"
        ], 
        "title": "念奴娇 天津留别香禅", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "一杭海外归来，鲛人清泪珠千顷。", 
            "不堪回首，钓游旧地，板桥佳胜。", 
            "赖有此间，蛤田可种，燕楼可并。", 
            "好惊魂收拾佯狂舒啸，对一井海如镜。", 
            "閒时自开三径，且高歌秋风莼艇。", 
            "南天易醉，愁生满座，不知谁醒。", 
            "画烛千行、酒船万里，主人遥领。", 
            "更回看帘外故乡凉月，度纤纤影。"
        ], 
        "title": "水龙吟 菽庄既成，来徵题咏，用元人张野夫湖山胜概亭韵", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "漂渺蓬山，有何人长住，五云楼阁？", 
            "闻说美人颜色好，奈天寒衣薄。", 
            "明月前身，梅花小影，愁绪都无著。", 
            "画屏绣户，捲帘灼自萧索。", 
            "遥忆青鸟书来，海棠月上，莫负黄昏约。", 
            "真个消魂难解脱，慰我相思寂寞。", 
            "花畔并肩、镜中窥面，两意微波托。", 
            "情天不老，春风岁岁如昨。"
        ], 
        "title": "念奴娇 个人", 
        "type": "词", 
        "yun": "药"
    }, 
    {
        "author": "贡桂生", 
        "era": "近现代", 
        "subtype": "七言绝句", 
        "text": [
            "劲枝挺秀隐山冈，阅历明清两代光。", 
            "本是天生彫后质，愈经霜雪愈葱苍。"
        ], 
        "title": "古柏", 
        "type": "绝句", 
        "yun": "阳"
    }, 
    {
        "author": "贡桂生", 
        "era": "近现代", 
        "subtype": "七言绝句", 
        "text": [
            "小院深沈梦乍醒，俄经秋意一回经。", 
            "漫谈花月催人老，鸿雁声声惯岁听。"
        ], 
        "title": "新秋", 
        "type": "绝句", 
        "yun": "青"
    }, 
    {
        "author": "贡桂生", 
        "era": "近现代", 
        "subtype": "七言绝句", 
        "text": [
            "十六年华了厥生，萤窗岑寂杳无声。", 
            "早知尔我遽成别，何必当初称弟兄。"
        ], 
        "title": "哭嬗芳弟", 
        "type": "绝句", 
        "yun": "庚"
    }, 
    {
        "author": "贡桂生", 
        "era": "近现代", 
        "subtype": "七言绝句", 
        "text": [
            "岁月蹉跎负此身，无多伤感向谁陈。", 
            "毕生精力抛何处，耕读相承一逸民。"
        ], 
        "title": "自叹", 
        "type": "绝句", 
        "yun": "真"
    }, 
    {
        "author": "贡桂生", 
        "era": "近现代", 
        "subtype": "七言绝句", 
        "text": [
            "人世繁华一梦梁，桑田沧海备经尝。", 
            "古今变态知多少，只有青山不改常。"
        ], 
        "title": "马路阁眺有感", 
        "type": "绝句", 
        "yun": "阳"
    }, 
    {
        "author": "贡桂生", 
        "era": "近现代", 
        "subtype": "七言绝句", 
        "text": [
            "不谋衣食不求名，任我闲吟阅世情。", 
            "枯菀都听天所命，始知无事一身轻。"
        ], 
        "title": "偶成", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "呜呼辛亥秋，亡国古未有。", 
            "列圣磐石基，毁坏翻覆手。", 
            "坚冰固有渐，绳绝值其纽。", 
            "戊戌伤天伦，庚子困黔首。", 
            "巨猾乘其间，国柄窃已久。", 
            "行贿乱官常，舆台被章绶。", 
            "封疆无重臣，变起谁为守。", 
            "邪说煽庠序，嘉苗化稂莠。", 
            "国防易新军，隐患伏腋肘。", 
            "枭狐羽翼成，虽智莫善后。", 
            "到官猝出柙，舍死惟降走。", 
            "堂堂文烈公，骂贼血濡口。", 
            "一门殉忠孝，大节同不朽。", 
            "触愤视遗墨，哀今往谁咎。", 
            "一死存三纲，寸心良不负。", 
            "偷生竟何成，泚笔馀愧忸。"
        ], 
        "title": "题陆文节父子手札卷子", 
        "type": "古风", 
        "yun": "有"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "嗟子亲药炉，正坐甚疾恶。", 
            "槎枒塞胸臆，触事森然作。", 
            "热血吐向壁，烦冤自煎灼。", 
            "汉鼎系一丝，孤臣天所活。", 
            "经旬不相见，执手惊瘦削。", 
            "述病语滔滔，真气犹喷薄。", 
            "赴召予北征，欲行足若缚。", 
            "知君贫似我，裹饭独君托。", 
            "琨逖心则同，张范风已邈。", 
            "何时地雷复，乾坤洗浑浊。", 
            "中兴拜我皇，功胜万金药。"
        ], 
        "title": "舟中寄高云麓同年", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "浩浩东海滨，清晖霭一庐。", 
            "主人手种树，参天仰扶疏。", 
            "当阶芍药花，娟娟表春馀。", 
            "有楼书插架，十万琳琅如。", 
            "主人朝盥罢，竟日何为娱。", 
            "掩书即作字，辍笔还读书。", 
            "黾勉日不暇，岁月忘居诸。", 
            "庭芜日夜深，足不至门闾。", 
            "独乐岂真乐，乾坤极疮痡。", 
            "斯人著此间，天意终何如。"
        ], 
        "title": "舟过青岛访潜楼四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "清晨闻咿唔，花木静书斋。", 
            "二子出揖我，循墙谨趋陪。", 
            "温温子弟色，真疑麟凤来。", 
            "先生伟衣冠，恐是石徂徕。", 
            "神州化相柳，童丱为枭豺。", 
            "种子傥不绝，会挽狂澜回。", 
            "儒门今淡薄，谁为好秀才。"
        ], 
        "title": "舟过青岛访潜楼四首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "应门老臧获，朴野故不俗。", 
            "惊喜见我来，致词容有蹙。", 
            "昨为月十三，丁巳事在目。", 
            "随主在旧京，亲见宸位复。", 
            "荒荒十四载，往事堪痛哭。", 
            "出纸索我书，流品严清浊。", 
            "书中无多人，胡已鬼录。", 
            "主人深闭门，长岁少剥啄。", 
            "料无东坡客，教坏君实仆。"
        ], 
        "title": "舟过青岛访潜楼四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "经年不相见，既见终何言。", 
            "千钧蚀一发，欲语声复吞。", 
            "履霜至坚冰，倏见大轴翻。", 
            "持世上无学，虚陋真乱源。", 
            "二三浮华士，见贵宰相门。", 
            "肆毒遂滔天，遗孽今犹存。", 
            "噬哜悔何及，天道宁足论。", 
            "仓卒饫一饭，有泪盈清尊。", 
            "驶帆丁字沽，潮流正浑浑。"
        ], 
        "title": "舟过青岛访潜楼四首 其四", 
        "type": "古风", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "春明残梦官焙香，廿年江海真淡忘。", 
            "泪销凤烛滴不尽，复此莲勺沾恩光。", 
            "从龙帷幄几人在，零落走散殊可伤。", 
            "与君对直岁月久，惟有景老同回翔。", 
            "眉庞须磔语言直，入直常自携茶囊。", 
            "当年草牍连案几，即今不忍窥遗藏。", 
            "我来拂尘辨手迹，争宝片纸如琳琅。", 
            "箧留双瓶贮佳茗，海南风味乌龙强。", 
            "试煎小啜遣长昼，洗涤烦浊生微凉。", 
            "清严如见故人面，致身晚节真堂堂。", 
            "逍遥坐食愧何补，剩癖文字沉膏肓。", 
            "苦吟漫追双井黄，正坐车声绕羊肠。"
        ], 
        "title": "景文诚公入直行园常以茶囊自随公逝后三年予于公所治事之案得所临晋人行楷一束遂与愔仲分存之又遗乌龙茶二瓶试啜之馀感叹不已与韬庵年丈愔仲作诗纪其事并为之图", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "飘飖江海身，南北随所缘。", 
            "胡今尽室行，别恨翻牵连。", 
            "故人重我行，置酒酬诗篇。", 
            "杂杳集旅舍，伴我共不眠。", 
            "侵晨犯宿雾，冲雨寒江壖。", 
            "登舟不忍去，惜此俄顷延。", 
            "最念弱小弟，糊口委吏间。", 
            "分寸不失步，世好无一缠。", 
            "寒暑不假息，后罢往必先。", 
            "自为无母儿，万劫无人怜。", 
            "顾彼下船影，使我泪迸泉。", 
            "四海复四海，行李叠股肩。", 
            "童稚恣欢呼，岸景移当前。", 
            "申江百万户，倏忽迷空烟。", 
            "长风动地至，大波起轩然。", 
            "房房深闭置，床床困拘挛。", 
            "排荡群足跛，轰轕众器掀。", 
            "披衣起中夜，坚立据船舷。", 
            "如山度黑影，猛溅蛟龙涎。", 
            "高桅插象纬，森若宝网悬。", 
            "三星及北斗，左右相周旋。", 
            "扶摇挟噫气，肃杀盈大千。", 
            "万灵诉冤痌，帝所惊喧阗。", 
            "东方漏微白，晃漾日影穿。", 
            "黝铁喷千花，金银忽相宣。", 
            "炉镕不祥冶，腾踔颠坤乾。", 
            "荒荒忍终古，冥冥人世迁。", 
            "记我初北征，奉母虱朝官。", 
            "袖手视陆沉，未衔寸木填。", 
            "辛亥出国门，梦落西泠边。", 
            "晨昏不努力，遗恨存高阡。", 
            "君亲已两负，性命仍苟全。", 
            "安知二十载，孤光回故躔。", 
            "臣精实销亡，志事何有焉。", 
            "岂有尺寸报，酬兹沟壑年。", 
            "赠行慰好语，予友情邈绵。", 
            "恐无南归意，诸弟语尤酸。", 
            "起伏乱方寸，眼底轻波澜。", 
            "海水不尽地，我意真弥天。"
        ], 
        "title": "八月十三日渡海", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我识蒋君二十年，谨厚载物今所少。", 
            "春晖满庭事亲乐，浮云万事读书好。", 
            "中程天骥空勒缰，名节挺立松柏长。", 
            "西泠佳处著兰墅，时奉慈颜嬉野航。", 
            "竭来杜门远宾客，开径琅嬛与世隔。", 
            "锦机自织分淹迟，借书千里真一痴。", 
            "温温降心敬师友，吸纳万派无町畦。", 
            "醉经根矩断豪饮，介祉惟献南山卮。", 
            "重阶兰玉遍栽植，一洗茹蘖冰霜凄。", 
            "左右晨昏有道韫，不数戒旦鸡鸣诗。", 
            "况闻慈祥润及物，仁风嘘枯政一律。", 
            "鍊颜不知东海尘，种萱北堂多岁月。", 
            "我亦南湖奉母人，至今花开非我春。", 
            "南湖风月独君有，更喜康强进于旧。", 
            "我有新诗比春酒，为太夫人千万寿。"
        ], 
        "title": "蒋母马太夫人七十寿", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "春秋诛乱贼，其始萌一敢。", 
            "改官先去礼，国本实已斩。", 
            "含生化毛角，𧥄𧥄供猎狝。", 
            "是关族兴亡，岂直祚修短。", 
            "根镵饰微末，张皇开礼馆。", 
            "诸老信辛勤，弥缝嗟已晚。", 
            "旧事忍重论，有责谁可逭。", 
            "惨酷人禽哀，漫托兴废感。", 
            "后死竟何乐，熟视馀愤懑。", 
            "图中话旧人，隔世空怀缅。"
        ], 
        "title": "题春明感旧图", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "清晨趋园直，草木呈芳妍。", 
            "憔悴三冬枝，忽复青盖圆。", 
            "娟然万绿底，见此黄金盘。", 
            "亭亭一丈身，初日颜色鲜。", 
            "徘徊自顾影，风露疑可餐。", 
            "未施灌溉勤，遗种自昔年。", 
            "但使本根在，长养天机全。", 
            "何心附气类，倾阳希甫贤。", 
            "一见移我情，臭味如相牵。", 
            "见同感则异，自媚谁为传。", 
            "万化存孤根，弱毫安所宣。"
        ], 
        "title": "静园直庐前有向日葵一株孤秀可爱既为之图并约愔仲作诗纪之", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "枭鸾无并栖，温猛不并世。", 
            "伥虎势已成，投鼠有深忌。", 
            "事仇难苟同，衔恩敢独异。", 
            "坐视良不忍，轻去惭大义。", 
            "茫茫天壤宽，我行独无地。", 
            "却瞻先几者，冥鸿恣高寄。", 
            "遁远而处裕，学易符深契。", 
            "洪镛秘近响，沉略敛雄志。", 
            "愧此图中人，看天还忍泪。"
        ], 
        "title": "题李木公肥遁庐图", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "重溟鼓枻蹑年尾，风剺箭激开冰奁。", 
            "落帆易车突百里，峰垤起伏随遪𧽼。", 
            "时濒荒滨掠浩渺，极目绝岛馀两三。", 
            "蚊螭冻死飞鸟绝，吞天一色堆黯蓝。", 
            "海隅苍生几遗孑，犹遵汉腊桃符黏。", 
            "穿崖出穴豁重镇，楼台高下横烟岚。", 
            "雄殇十万表一塔，斜阳如血衔孤尖。", 
            "独寻故邸启扃钥，纪纲之仆司森严。", 
            "相失深惭左右手，间关一面伤迟淹。", 
            "君臣相对更何语，肺腑纵剖舌若钳。", 
            "一名所系重山岳，有争触刃真饴甘。", 
            "坚冰峨峨闭天地，迫塞生气无洪纤。", 
            "故人诗篇出袖底，使我冻抱回温炎。", 
            "但恐临济失只眼，范驱曰驭非愚担。", 
            "宵深爆竹动年事，争忍回睇天东南。"
        ], 
        "title": "除夕同君适至旅顺行在所灯下检上海友人所赠诗词感赋", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "明皇酣醉沉香亭，夜雨蜀道愁淋铃。", 
            "道君绘事更奇绝，五国城中窟冰雪。", 
            "游戏岂是天子事，后身重光今再至。", 
            "一枝带露写鞓红，香国胡然见天帝。", 
            "当年宴坐琼津堂，赭衣弄翰围群芳。", 
            "素绢染成天水碧，正色不数姚家黄。", 
            "一朝围城迫烽火，谁捧玉皇红一朵。", 
            "六宫粉黛载明驼，山色燕支真夺我。", 
            "宴山亭畔见杏花，故宫何处悲龙沙。", 
            "披图题署词皇阁，付与万古长咨嗟。"
        ], 
        "title": "题宣和御笔鞓红牡丹", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "香中有至清，桐花最为佳。", 
            "世人不知赏，但数榆与槐。", 
            "微之昔独夜，清阴倚高斋。", 
            "幽然妙香至，万玉飘苔阶。", 
            "因之怀故人，微吟寄诗牌。", 
            "迢迢商应宫，清若双凤喈。", 
            "朋友有至契，义等君臣谐。", 
            "两人一夕感，凄我千春怀。", 
            "乐天本热士，一蹶甘照埋。", 
            "微之并高才，枉寻肆挤排。", 
            "薰莸理何常，一念成歧乖。", 
            "傥保清净退，岂非贤哲侪。", 
            "嗟君与我别，情与元白偕。", 
            "山川虽悠阻，徒能隔形骸。", 
            "偶感桐花落，身世泪莫揩。", 
            "芳馨入秀句，相赠逾琼瑰。", 
            "我今苦离索，作恶旬日皆。", 
            "妄冀荃察情，幸未橘化淮。", 
            "何时遂幽讨，与子投林厓。", 
            "高馆憩层峰，连床对若鞋。", 
            "生心水精域，回首空尘霾。", 
            "丝桐奏良夜，和露吟松钗。"
        ], 
        "title": "啸麓园中桐花正开久坐其下以诗寄怀因和", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "国家养士恩潭潭，临轩诏问尤尊严。", 
            "焚香士求忠孝一，大廷策对天人三。", 
            "传胪归去驰御道，戴花拥马倾城瞻。", 
            "虽云三年此故事，风行海澨歆穷檐。", 
            "持世长物只论语，众流截断群阴潜。", 
            "空山腐儒风雨夜，掩卷寤寐唐虞酣。", 
            "鼓荡群动纳至静，止乱岂复劳兵戡。", 
            "君臣意周礼至重，气象如日升东岩。", 
            "范公先忧自襕衫，何况天子门生衔。", 
            "一生吃著语至陋，蒿梁硪柱视所担。", 
            "君不见流芳百世文文山，又不见万年遗臭留梦炎。"
        ], 
        "title": "书历科状元策后", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "知心四海一，立志万年强。", 
            "老至惟兄弟，孤根共雪霜。", 
            "相悲馀惘惘，相慰亦堂堂。", 
            "寄语愁真宰，书天字一行。"
        ], 
        "title": "寄答强志", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "见虎了无惧，见蝶欲生擒。", 
            "前却皆天机，漫鼓中郎琴。"
        ], 
        "title": "题心畬婴儿捕蝶图", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "论交端不愧陈徐，万兀千摇鬓各丝。", 
            "化鹤何心重会合，解牛满志费踌躇。", 
            "向来活国推无咎，未信钞方老敬舆。", 
            "无负相期看晚节，惟深心地念居诸。"
        ], 
        "title": "苕雪六十初度 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "事急易受言，豁达称高皇。", 
            "承平骨肉际，何益百子房。", 
            "愁哉李邺侯，宠荣无比方。", 
            "联辔复对榻，莫救建宁王。", 
            "苦诵台瓜词，中夜起彷徨。", 
            "华茵伏缄毡，刻骨神惨伤。", 
            "隐忍复隐忍，众情安可量。", 
            "进退有大节，龙蛇寓行藏。", 
            "一朝决然去，冥鸿天际翔。"
        ], 
        "title": "李邺侯", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "汉文车驾新丰回，慎夫人从同辇陪。", 
            "眼中忽见邯郸道，当年迎立自此来。", 
            "同来时迁复同过，感新念旧伤心怀。", 
            "死生离别谁遣此，长歌倚瑟声悲哀。", 
            "人生富贵事傥忽，恐惧安乐殊乖谐。", 
            "文叔鹰鹯起帷帟，勤求故剑良难哉。", 
            "古往今来邯郸道，梦中扰扰千车雷。", 
            "谁能同来复同过，可念雾露深云台。"
        ], 
        "title": "邯郸道", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我昔勘书官学曹，桐城一老同昏朝。", 
            "澹怀万事不挂眼，心维口诵惟方姚。", 
            "精诚所结好所聚，阅肆妙迹逢灵皋。", 
            "朱书平点柳州集，辨析雅郑严秋毫。", 
            "惜抱遗文旧所得，酒酣出示珍球刀。", 
            "行草宕逸味隽永，题品妙称安吴包。", 
            "座间凫翁最倾倒，书后博引何滔滔。", 
            "春明燕饮事在眼，家居撞坏群儿跳。", 
            "抱润先生亦宿草，长物散失寒烟飘。", 
            "醰醰至味沁肺腑，坠欢隔世难重遭。", 
            "斯文一脉有冥契，纵极天椓终难消。", 
            "沉渊连璧复照眼，如水收覆魂相招。", 
            "去年旧京觏袁子，摩挲柳集真久要。", 
            "君复徵题姚手迹，拓本远致千琼瑶。", 
            "桐城后劲两君属，弥天风雨闻嘐嘐。", 
            "我落穷边岁月久，所思不见徒心劳。", 
            "何时传观得合并，光宣旧梦回寒宵。"
        ], 
        "title": "木公以惜抱文稿卷子属题为其师马通伯故物", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我昔戏言古人所欲见，当代莫先惜抱翁。", 
            "行如望溪加蕴藉，文追永叔仍淹通。", 
            "标宗论学本末具，显晦与世关污隆。", 
            "觥觥笥河李元礼，万派吐纳皆朝宗。", 
            "少年相逢盛意气，追逐上下如云龙。", 
            "袁并豪俊，辛陈异帜归牢笼。", 
            "江山跌宕照千古，四时气备谁能同。", 
            "嗟予不学空仰止，蚁蛭何自希高踪。", 
            "惟君怀贤乃过我，宝贵尺札逾苍琮。", 
            "輶轩所指被时雨，南钱北孔双钟镛。", 
            "曹溪一滴汇沧海，继起百辈成流风。", 
            "湘乡表章炳日月，柈湖持论隘未公。", 
            "吾子私淑深入室，绝境自辟天难穷。", 
            "吁蹉古人不可见，安得与子岁晚婉娈长相从。"
        ], 
        "title": "伯夔以所藏惜抱典试鲁湘日记册属题", 
        "type": "古风", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "垂柳绿阴齐。", 
            "桃李成蹊。", 
            "楼台只隔短长堤。", 
            "无数青山新雨后，烟景凄迷。", 
            "波蘸碧云低。", 
            "鸥鹭忘机。", 
            "轻舟巡遍画桥西。", 
            "如许春光都负却，斗酒黄鹂。"
        ], 
        "title": "浪淘沙·辛酉暮春泛舟西湖，宿雨新霁，光景清绝", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "连云一白，浮空万绿，天垂四阔周遮。", 
            "轻浪弄晴，惊涛卷雪，年年洗净寒沙。", 
            "立尽夕阳斜。", 
            "正凝思望极，感叹交加。", 
            "潮去潮来，为谁流恨到天涯。", 
            "闻根曾隔征笳。", 
            "换斋鱼夕叩，粥鼓晨挝。", 
            "兰殿送芳，禅房褪暑，一襟凉思偏赊。", 
            "波晚浴明霞。", 
            "荡琳宫梵宇，丹碧千家。", 
            "何处钟声，古林围暝带栖鸦。"
        ], 
        "title": "望海潮·补陁眺海", 
        "type": "词", 
        "yun": "麻"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "阑干六曲屏山掩。杏花娇弄燕支脸。", 
            "睡起鹧鸪啼。璅窗红日西。", 
            "盈盈杨柳色。端正经年别。", 
            "悽绝戍楼人。长天连暮云。"
        ], 
        "title": "菩萨蛮·拟花间", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "柳芽花藟清明近。玉楼久绝边庭讯。", 
            "对镜不成妆。画眉怜黛长。", 
            "凤帏金带枕。绣被鸳鸯锦。", 
            "长是误君归。隔墙骢马嘶。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "满庭梨杏飘香雪。珠帘悄隔玲珑月。", 
            "斗帐锦流苏。青烟碧玉炉。", 
            "丽谯更漏促。蜡烬双红烛。", 
            "粉泪界罗衣。梦君君那知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "珊瑚照眼榴花火。压枝末丽真珠颗。", 
            "新浴午风清。薄罗蝉翼轻。", 
            "昼长池馆静。触目惊芳信。", 
            "万绿已如云。等閒过一春。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "芭蕉初展青鸾尾。芙蕖叶动银塘水。", 
            "角枕梦魂惊。乱禽啼向人。", 
            "帕头金凤小。贴面花钿巧。", 
            "谁为卷罗帏。一双蝴蝶飞。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "连环窗牖颇黎格。玉人愁聚眉峰碧。", 
            "银甲坐调筝。鹍弦五险情。", 
            "沉吟归绣户。掩抑思前度。", 
            "愿作月华明。清光流照君。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "重重莲幕温金鸭。砚寒云冻琉璃匣。", 
            "呵笔画双眉。凝脂匀脸迟。", 
            "琼壶蕉叶残。拂拂流霞满。", 
            "醉了不思量。思量须断肠。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "北枝初蕊南枝发。房栊花气如潮压。", 
            "支枕理残妆。翠钿零落香。", 
            "银屏金屈戍。宝幄双鸂鵣。", 
            "旧曲忍重弹。十三筝雁寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "江南住，最好是斜桥。", 
            "连苑垂杨沉宿雨，绕门流水绿新潮。", 
            "无地著尘嚣。"
        ], 
        "title": "望江南", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "水溅兰桡，芦侵罗荐。", 
            "徐回鹢，溪头见。", 
            "芰荷香里杂衣香，红莲乱却如花面。", 
            "荇湿沾衫，菱长绕钏。", 
            "轻移桂棹浮萍绊。", 
            "芙蓉采得满船归，歌声渐入江南岸。"
        ], 
        "title": "踏莎行·隐括梁元帝采莲赋为小词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "如此山川，见说道、金瓯无缺。", 
            "试屈指、几回吞并，几回分裂。", 
            "侧耳中原龙虎地，胡笳戍角还呜咽。", 
            "暗沉吟、往事已如尘，空悽切。", 
            "勾践耻，当年雪。", 
            "荆卿恨，何时灭。", 
            "看行云流水，一时豪杰。", 
            "千古英雄成败耳，残编青史何须说。", 
            "到而今、惟有鹊呼风，鹃啼月。"
        ], 
        "title": "满江红", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "春归早，十二玉阑中。", 
            "乍见蔫红迎谷雨，旋惊浓绿数花风。", 
            "欹枕不成慵。"
        ], 
        "title": "望江南", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "丝丝柳。", 
            "纤纤手。", 
            "问他还记年时否。", 
            "池塘碧。", 
            "东风急。", 
            "日长庭院，倚阑无力。", 
            "惜。", 
            "惜。", 
            "惜。", 
            "春来又。", 
            "人依旧。", 
            "无端佳约成孤负。", 
            "高楼笛。", 
            "花狼藉。", 
            "而今翻觉，怕寻消息。", 
            "悒。", 
            "悒。", 
            "悒。"
        ], 
        "title": "钗头凤", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绵怜袖薄，巾怯罗寒，镇春葱双缩。", 
            "吴宫遗事，空艳说、仙药不龟曾蓄。", 
            "红茸才绾，端正与、暖笼纤玉。", 
            "问为谁、添爇炉薰，惹尽水沉浓馥。", 
            "温馨隐忆当初，记针重慵拈，丝断难续。", 
            "轻拢细撚，千万缕、争不牵萦心曲。", 
            "蓦然分袂，揾透了、泪珠红蔌。", 
            "待解来、却寄天涯，中有相思盈掬。"
        ], 
        "title": "瑶华·手衣", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "艳缬秋丛，蔚绛霞半吐，连枝并蒂。", 
            "环佩碧波心，逞骈影多媚。", 
            "盈盈晕融笑靥，似与荀池展芳瑞。", 
            "丽跗粲蕊。", 
            "算人间、未许千花轻比。", 
            "临风靓生露脸，恍天浆乍饮，还饶酣思。", 
            "叶叶倚娉婷，幻仙侣游戏。", 
            "商量变宫换羽，记曲新添红娘子。", 
            "镜奁绚美。", 
            "赚双鸳、妒人欢意。"
        ], 
        "title": "并蒂芙蓉·癸亥十月为玉霜题并蒂芙蓉卷子，兼贺其新婚、此调为晁閒斋应制所作自制曲。万氏词律录閒斋此词，换头处第二句末作赏醉。杜筱舫谓以前起第二句律之，当用去上，疑为醉赏之误。今检双照楼覆宋本閒斋琴曲外篇按之，正作醉赏，与杜氏说合。遂悉依原词四声谱之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "甲子真逢元日春。", 
            "人生能几此佳辰。", 
            "红椒青韭入时新。", 
            "一夜筝琶催好雨，九衢车马簇行云。", 
            "东风渐暖渐宜人。"
        ], 
        "title": "浣溪沙·甲子元日立春口占书红，次世父韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绕过花朝，趁良辰相将，更携樽俎。", 
            "折柳渡头，挑菜桥边，都是旧曾游处。", 
            "露桃烟杏知多少，渐撩入、垂杨眉妩。", 
            "早陌上、钿车宝马，软尘生雾。", 
            "问讯探芳伴侣。", 
            "怕似水韶光，易成迟暮。", 
            "席帽衔杯，策骑寻诗，莫便醉扶归去。", 
            "风前谁弄桓伊笛，好待我、细吟新句。", 
            "酒阑候、花阴慢催羯鼓。"
        ], 
        "title": "花心动·清明简曲社诸子为踏青之游", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "雾藟摇红，晴丝弄碧。", 
            "小园深寂。", 
            "半亩桐阴，菭花渐堆积。", 
            "单衣未试，风料峭、余寒无力。", 
            "悽恻。", 
            "迢递故乡，索归鸿消息。", 
            "江南倦客。", 
            "修禊今朝，携樽展茵席。", 
            "飞声忽堕，脉脉倚楼笛。", 
            "多少旧愁新恨，都付玉阑低拍。", 
            "莫等閒轻负，金谷习池春色。"
        ], 
        "title": "惜红衣·甲子上巳，同世父作", 
        "type": "词", 
        "yun": null
    }, 
    {
        "author": "袁毓麟", 
        "era": "近现代", 
        "subtype": null, 
        "text": [
            "庭院爽轩，静银蒜，有人如玉。", 
            "正白水盟心，哀动楚骚讽读。", 
            "媚香满座，好记取、结交幽独。", 
            "想乱锄得免，砎石终羞倾国。", 
            "净雪胸襟，坚冰情性，肯忘空谷。", 
            "看彤几安排，驱尽绊愁万斛。", 
            "兰亭千载，雅怀尚续。", 
            "传妙神应念，所南高躅。"
        ], 
        "title": "蕙兰芳引 丛碧山房主人蓄素心兰数十本，招饮共赏", 
        "type": "词", 
        "yun": null
    }, 
    {
        "author": "袁毓麟", 
        "era": "近现代", 
        "subtype": null, 
        "text": [
            "诞生南越，傍上林、聪明宠被椒房。", 
            "烟锁瀛洲，血濡金井，贞元变局能祥。", 
            "梦醒断肠。", 
            "听管弦、凝碧槐黄。", 
            "阅兴亡。", 
            "老却闲身，整衣还是旧时妆。", 
            "休忆月明宫事，算江山浩劫，尚剩余粮。", 
            "词客含情，才人分赋，伶俜忍历繁霜。", 
            "画栏晚凉。", 
            "望蛎墙、犹踠垂杨。", 
            "背西风、孤影吞声，素心迟暮伤。"
        ], 
        "title": "霜花腴 咏稷园五色鹦鹉", 
        "type": "词", 
        "yun": null
    }, 
    {
        "author": "贡桂生", 
        "era": "近现代", 
        "subtype": "七言律诗", 
        "text": [
            "电闪注光六十春，满腔心事对儿陈。", 
            "毕生耕稼颇知味，十载诗书枉问津。", 
            "退一步行途总坦，作三冬计境常新。", 
            "汝曹学艺须勤奋，磨厉甄陶肯让人。"
        ], 
        "title": "六十示儿", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "双流浩渺送残春，孤艇凄迷溯暮津。", 
            "万事回潮空有泪，残灯相影且为人。", 
            "求仁几辈堂堂去，开卷幽情往往新。", 
            "一念不回应到海，归田无意誓江神。"
        ], 
        "title": "舟夜", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "海竭天荒有别离，义山肠断未曾知。", 
            "关心娇宠都成梦，立望偏反尚可疑。", 
            "万里阴浓愁未暮，三山事息忆成痴。", 
            "几回雨后仍相见，一尔风前便永期。"
        ], 
        "title": "落花四首 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一片俄惊万点新，更劳车马碾成尘。", 
            "费声林际催归鸟，负手阑干独立人。", 
            "愿以虚空为息壤，偶回庭砌聚残春。", 
            "青天淡薄难充纸，欲写芳悰迹已陈。"
        ], 
        "title": "落花四首 其二", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "沟水参差西复东，谁怜无主浅深红。", 
            "新阴方满园亭瘦，残醉未消天地空。", 
            "白袷香馀初夜露，虚堂梦稳五更风。", 
            "当前本意犹难遣，何要年年岁岁同。"
        ], 
        "title": "落花四首 其三", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "日夕怀人人未归，难凭孤注送残菲。", 
            "寻知池馆来何暮，惜到芳樽愿已违。", 
            "一树秾盈酬夜雨，诸天缥渺共斜晖。", 
            "纷纷蜂蝶休猜怨，莫是东皇杜德机。"
        ], 
        "title": "落花四首 其四", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "浮踪到寺似投林，我与寒泉共一心。", 
            "坡老来如前日事，慈云閒作本山阴。", 
            "坚苍入骨嵌岩树，曲折沿流绕指琴。", 
            "未识诸天定何意，佛香遥送过前岑。"
        ], 
        "title": "八月二十七日奉母再到龙井", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "残柳新芙晚更幽，湖天沉寂一当楼。", 
            "乱鸦脱叶参差暮，单雁重云夹带秋。", 
            "旧事已乾丛菊泪，閒心难繫故园舟。", 
            "危阑尽处从孤倚，搅入边风画角愁。"
        ], 
        "title": "楼望", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "晚禽啼罢梦初回，绕砌芳兰几度开。", 
            "山月常看杯引满，松风不为世悲哀。", 
            "临流栖鹭同閒影，过雨寒花笑独来。", 
            "天末凉风归雁尽，有谁乘兴破苍苔。"
        ], 
        "title": "晚禽", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "短瓢亲浥爱澄澄，巨瓮行担笑未胜。", 
            "试茗安能妨夜睡，倾瓶聊可漱晨兴。", 
            "松风一往萦残梦，石磴何时坐并肱。", 
            "空说清游住尘界，中心无那醉瞢腾。"
        ], 
        "title": "次韵苏堪谢遗泉水之作", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "买茶雨后来山寺，乍启虚堂意界宽。", 
            "修竹连墙邀雪净，高橼一树破僧寒。", 
            "闻钟渐觉安心竟，出谷方悲值世残。", 
            "无用传衣参佛祖，梦魂应绕白云端。"
        ], 
        "title": "雨后同贻先觉先贾茶至法相寺", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "萧条徐泗漫经过，九逝英魂一荡摩。", 
            "永去南中淹日月，忽悲北向看山河。", 
            "屯淮列幕酣歌急，挟海崩云变幻多。", 
            "势转图穷惊匕见，远涂垂暮定如何。"
        ], 
        "title": "宿州道中", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "曾无一溉苏穷壤，欲乞九河湔涕痕。", 
            "胞与斯民原妄念，孑遗末世自烦冤。", 
            "髓乾犹迫诛求令，时改方知湛濊恩。", 
            "水涩山枯夕阳尽，梦魂悽恻住荒村。"
        ], 
        "title": "潼山村宿", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "当年霜鬓为神州，士马精研耀上游。", 
            "手足不曾头目捍，痏痈翻作腹心忧。", 
            "书生自有西凉簿，神笔空传上将猷。", 
            "台迹未荒宾客在，九京遗恨已千秋。"
        ], 
        "title": "过洪山阅兵台下", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "卧闻鱼跃水声洪，起视高天月正中。", 
            "分耀同光一星在，有香无影万荷空。", 
            "百年何事酬良夜，微念生凉自好风。", 
            "宝相瞻前旋在后，镜奁只是岭西东。"
        ], 
        "title": "十五夜月", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "早忘自念犹伤逝，难洗馀哀那入禅。", 
            "味简多生宁有债，把诗过日岂非天。", 
            "僵蝉咽断繁霜后，瘦菊魂销细雨前。", 
            "一念嵯峨妨学道，傥看射虎未残年。"
        ], 
        "title": "八月十一日生日偶作", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "悤悤北上止天津，不过西州拟未伦。", 
            "岂料京人为异客，何堪门历注亡臣。", 
            "相关岁晚馀亲友，一笑灯前孰幻真。", 
            "草草杯盘作重九，天涯半日尚逢辰。"
        ], 
        "title": "九月以事至天津季湘苕雪治芗子安楚生八兄寥志二弟皆自京来会适逢九日就市楼小饮即别去途中感赋二首 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "回车念念盈眶泪，未解真为徐李哀。", 
            "从掷千冤争一恸，已空旧梦可重来。", 
            "天寒白雁江湖尽，秋老丹枫日夜催。", 
            "未了馀青迷望眼，参天岱色只成灰。"
        ], 
        "title": "九月以事至天津季湘苕雪治芗子安楚生八兄寥志二弟皆自京来会适逢九日就市楼小饮即别去途中感赋二首 其二", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "霜严风急夜凄凄，踏影微行月向低。", 
            "北府兵屯残角冷，寄奴巷陌晓乌啼。", 
            "熏天可待扬灰尽，学道终怜到死迷。", 
            "明灭龛灯愁外远，不眠心拾上方梯。"
        ], 
        "title": "往宝应视朴生疾过镇江作", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "高柯交影散瑶台，露气横流拨不开。", 
            "无住奔泉先我去，孤飞大月逐峰来。", 
            "清寒一往甘终古，劳转多生记此回。", 
            "胜绝都空哀乐意，山门残梦洗风雷。"
        ], 
        "title": "六月十五日夜同九兄四弟五弟步至飞来峰看月", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "荷已离披桂未稠，淡云微雨过中秋。", 
            "为耽野饭寻僧饭，还觉平流胜俊流。", 
            "小阁空山宜客梦，寒芳深院助禅幽。", 
            "相期更醉重阳节，晞发天风最上头。"
        ], 
        "title": "中秋日恪士邀饭于法相寺", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "湖居预拟登高处，绝顶南峰定北峰。", 
            "夜雨销魂燕市酒，天风吹梦戒坛松。", 
            "中年诸子看犹健，一念怀人剩未佣。", 
            "长日临流何所羡，双鱼会有尺书逢。"
        ], 
        "title": "湖上寄怀治芗即祝九日四十初度兼讯苕雪季湘子安 其一", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "年年寿酒黄花节，爱子飘然思不群。", 
            "别后西湖空付我，秋来东道最思君。", 
            "寒芳老圃悲残雨，落叶荒台扫暮云。", 
            "灰忍已无惊坐句，疏狂应有答嘲文。"
        ], 
        "title": "湖上寄怀治芗即祝九日四十初度兼讯苕雪季湘子安 其二", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "饤饾杯盘野兴长，招提萧散作重阳。", 
            "坐深潭影閒云过，望浅秋晖暮气凉。", 
            "却笑清游贪寂住，翻因高处怯苍茫。", 
            "今年今会还如此，浊沥何辞奠侍郎。"
        ], 
        "title": "九日同俞觚庵其侄伯刚朱棣卿马卓群陆澍斋徐肖研许姬传七伯父觉先弟儿子邦荣邦直共十二人携酒肴至龙井登高", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "杜老佳辰对群盗，陶公九日阙持醪。", 
            "幽忧不出古人下，极目依然天界高。", 
            "萸菊暂酬秋寂寞，江山空觉气萧骚。", 
            "旧京糕字无消息，断雁西风首重搔。"
        ], 
        "title": "和觚庵", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "当年建塔镇江潮，万弩难胜一柱标。", 
            "昔览烽烟愁饮马，今荒榛莽任栖鸮。", 
            "老怀凭远馀悲健，寒籁回空振悴凋。", 
            "欲向檐前问铃语，冀州丧后更萧条。"
        ], 
        "title": "同散原老人登六和塔", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "开眼见杲日，出门愁飞埃。", 
            "冬晴气爽况春旱，夏潦秋涨将何哉？", 
            "前者不归后且来，娶妇生子死便埋，嗟而岂若贪殉财？", 
            "无田可耕乃至此，时节先垄宁忘怀？", 
            "积赀难餍乡里望，有吏如虎胥如豺。", 
            "中伤不售恣剽劫，要赎殃及坟中骸。", 
            "令君见惯厌雀鼠，循例批答谁亲裁？", 
            "部文宪檄只益怒，上吁无雨空闻雷。", 
            "一廛异域岂得已，邦族欲复心滋灰。", 
            "流人幸蒙圣主念，傥置一吏贤且才。", 
            "护商万国有通则，行见同轨滇边开。"
        ], 
        "title": "缅侨叹", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "旅行难豫程，岁晏惜急景。", 
            "湿淫偶伤足，偃卧暂得静。", 
            "平生了无怖，矧此百叠岭。", 
            "跛履虽云衰，据鞍试一骋。", 
            "此乡人情厚，馈药日数请。", 
            "信宿勿再留，感君海天永。"
        ], 
        "title": "病足信宿万隆留谢诸乡人", 
        "type": "古风", 
        "yun": "梗"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "晓行犯岚瘴，病足诚非宜。", 
            "赖有浩然气，流布弥四肢。", 
            "茫茫九州域，民物畴纲维？", 
            "筋脉坐弛散，盭肿疾不治。", 
            "南来历诸岛，闻见初无奇。", 
            "一牧跨海立，万群随鞭箠。", 
            "岂惟恃威劫，欲恶审所施。", 
            "不见所置吏，方言习侏𠌯。", 
            "劝农与行水，一一躬亲之。", 
            "密网习亦忘，市贩麇至斯。", 
            "遂挈山海榷，永为外府资。", 
            "有人此有土，敢以告国医。"
        ], 
        "title": "迟明发万隆车中作", 
        "type": "古风", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "观乡知道易，南来吾亦云。", 
            "庶几结绳治，土番诚狉榛。", 
            "即吾漳泉旅，流寓忘冬春。", 
            "近者再三世，远或逮云昆。", 
            "言服化异俗，发辫犹仅存。", 
            "一朝横舍立，群岛书同文。", 
            "庙祀奉至圣，天颜拜至尊。", 
            "但祝国强盛，不必身被恩。", 
            "传食愧及我，礼质情弥敦。", 
            "四旬太卒卒，自疑游桃源。"
        ], 
        "title": "舟中忆爪哇之游杂述八首 其一", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "荷兰虽小国，为政有经程。", 
            "航程三万里，拓地来南溟。", 
            "所实在农牧，化居心计精。", 
            "我行山野间，弥望但一青。", 
            "河流既委折，轨道复纵横。", 
            "颇亦苦讥察，幸无桴鼓惊。", 
            "昨者修戈楼，陈师责不庭。", 
            "捕蝉雀方伺，前事盍惩羹？", 
            "左聋武吃伏，右威亚齐宁。", 
            "浡泥亦南向，谅哉能持盈。"
        ], 
        "title": "舟中忆爪哇之游杂述八首 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "㘃架羁史丹，梭罗絷巡栏。", 
            "人方利鹊蚌，乃自斗触蛮。", 
            "刘宋已通贡，明初备藩翰。", 
            "一从西风竞，跧伏山谷间。", 
            "有如豢鹿豕，糈厚居斯安。", 
            "腰刀张盖出，所见多王官。", 
            "远谋宁尔责，蠢蠢何心肝？", 
            "天运有平陂，骋望终漫漫。"
        ], 
        "title": "舟中忆爪哇之游杂述八首 其三", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "竺教昔南暨，疑在齐梁年。", 
            "鞭石造万像，冈阜光弥天。", 
            "我仅揽其二，诧是鬼斧镌。", 
            "巨塔垣五重，龙华会其巅。", 
            "得非修罗斗，断脰鲜一全。", 
            "其一佛久仆，拽起龛欹偏。", 
            "无人踵布施，五亿王面钱。", 
            "馀者得诸画，荒寒委风烟。", 
            "或于名园遇，辇致如铜仙。", 
            "瞀陋阙史乘，兴衰理茫然。", 
            "徒令暹罗王，望古悲涕涟。"
        ], 
        "title": "舟中忆爪哇之游杂述八首 其四", 
        "type": "古风", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "承平重海禁，金钱防外流。", 
            "顾利市舶榷，不为人满谋。", 
            "潭潭白玉堂，车马拟王侯。", 
            "岂无邦族念，老死沦炎洲。", 
            "输税既不赀，遗产常见收。", 
            "故知莫我谷，欲归宁且留。", 
            "覆车纵弗戒，怀璧庸非尤？", 
            "新喜诏改制，吏良政傥修。", 
            "喁喁向北极，犹是赤子俦。"
        ], 
        "title": "舟中忆爪哇之游杂述八首 其五", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "冬弄三宝泉，春窥三宝洞。", 
            "舵师遗蓬颗，犹为俗所重。", 
            "万事贵开先，市蚊例一鬨。", 
            "蚩蚩四百载，奔走香火供。", 
            "无怪纵横徒，悬河便动众。", 
            "哀吾神明胄，流徙坠区霿。", 
            "应运学始芽，无人与培壅。", 
            "使槎近沓至，父老苦赠送。", 
            "怀保信得人，一夔已足用。"
        ], 
        "title": "舟中忆爪哇之游杂述八首 其六", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "西人常笑我，倾橐食鸟巢。", 
            "燕蔬定何质？入药还充殽。", 
            "夙闻所结处，高蹑海谷坳。", 
            "宁知屋梁上，雪白如悬匏。", 
            "作贡始闽厦，兼金致厥包。", 
            "遂起筐篚例，市易无虚艘。", 
            "洞租关又税，孰非吾国膏？", 
            "谁能塞此漏，屏之如邪蒿。", 
            "燕燕尔亦休，毂哺尧天高。"
        ], 
        "title": "舟中忆爪哇之游杂述八首 其七", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "平生喜远游，一蛰乃两纪。", 
            "危楼当疾风，睡足已暮晷。", 
            "中思浮海去，裹糗事耘耔。", 
            "术疏卒不就，无计蜕尘滓。", 
            "昨来绕阿地，足趼累千里。", 
            "冬燠衰正宜，不独花果美。", 
            "居夷亦何陋，便可弃妻子。", 
            "重孤父老望，乡政待经始。", 
            "殷勤谢学僮，悃款语司市。", 
            "幸留未尽缘，海天比邻耳。"
        ], 
        "title": "舟中忆爪哇之游杂述八首 其八", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "去年海南逢岁朝，鼓钲爆竹声通宵。", 
            "昨夕村沽集昆仲，雨止卧听风潇潇。", 
            "家居两纪尊行尽，病足无诣非宣骄。", 
            "高舂始兴诧晴旭，亭午晻曀旋调刁。", 
            "亲朋相过例吉语，天运如此吾何徼？", 
            "畏寒怀土积成癖，幸免冒冻趋大朝。", 
            "却怜吾髯十年长，耄及苦说今管萧。", 
            "上林全树讵汝借，捉置矧更朋鸾枭。", 
            "慈仁寺前列坐处，卅载追忆真春韶。", 
            "似闻双松历劫在，吾道硕果宁终消？", 
            "仲行之官叔不出，且共谈易听水之山寮。"
        ], 
        "title": "元日视两弟", 
        "type": "古风", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "及身不相就，失君还自来。", 
            "轩窗积尘寸，一一为我开。", 
            "撑胸郁梁栋，吐地成楼台。", 
            "委蜕等一寄，遑知华屋哀？", 
            "牡丹正向阑，红白香作堆。", 
            "留慰迟暮眼，识君殷勤栽。", 
            "欲行见遗容，悄然重徘徊。", 
            "交期安足道，悼此旷世才。"
        ], 
        "title": "过驯鸥园留别仲昭 其一", 
        "type": "古风", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "仲昭洵令子，温粹含清英。", 
            "珵美不自襮，澄观瞭八瀛。", 
            "昨从上京归，墓田亦已营。", 
            "掇拾补先稿，梦寐通精诚。", 
            "就我来吴门，并载送以行。", 
            "不期欻至此，编摩共一檠。", 
            "有弟舞勺年，皎然神宇清。", 
            "继述信匪易，世难需坚贞。", 
            "吾衰剩青眼，江海无涯情。"
        ], 
        "title": "过驯鸥园留别仲昭 其二", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "华山碑碎剩拓本，鼎立海内如三峰。", 
            "选楼退庵各据一，苦较先后相雌雄。", 
            "中更燹劫百载近，神物隐现谁能踪？", 
            "庸知化工巧作合，英粲以类来相从。", 
            "陶斋好古力能致，阮梁避席惭酸穷。", 
            "传观题识遍时彦，却炫得宝招村翁。", 
            "别来万事且休说，夜窗开匣光腾虹。", 
            "墨香纸色触已醉，字字峭过青芙蓉。", 
            "目眵神眩忽成四，险误赝鼎迷真龙。", 
            "过庭耳熟老卒觏，自诧此福天胡钟。", 
            "名书古画迭应接，三宿舍去真匆匆。", 
            "青溪绕廊蘸笔处，岳色留碧长双瞳。"
        ], 
        "title": "题陶斋宝华盦图", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "夏暵不可当，避炎乃亲冷。", 
            "吾斋寄人外，语笑忽破静。", 
            "美竹山所同，天与苍璧靓。", 
            "泉声视春弱，溜溜镇悬绠。", 
            "回风无定吹，飘雪著襟领。", 
            "盥漱或就掬，篙筏亦试骋。", 
            "嬉娱随所欣，特地觉昼永。", 
            "少焉斜曛入，水气泛虹影。", 
            "稍嫌见月晚，东际限脩岭。", 
            "欲睡处处宜，蚊蝇自退屏。"
        ], 
        "title": "六月十四日同林行陀方策六李子新钟惺西郭芸屏李石芝王彦和陈易园逭暑小雄山斋 其一", 
        "type": "古风", 
        "yun": "梗"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "匪吾爱听水，山好恒在溪。", 
            "载月昨来处，披丛入幽蹊。", 
            "滩石故迤坦，滑致无纤泥。", 
            "回湍渟成渊，鉴人若玻瓈。", 
            "转转益清驶，坐卧闻微澌。", 
            "林生识远祖，摩挲石上题。", 
            "维时徐谢流，文酒日相携。", 
            "庸知四百载，我辈糜蔬赍。", 
            "荦确行且尽，寻源幸不迷。", 
            "从来考槃宽，安用穷攀跻？"
        ], 
        "title": "六月十四日同林行陀方策六李子新钟惺西郭芸屏李石芝王彦和陈易园逭暑小雄山斋 其二", 
        "type": "古风", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "郎潜垂卅年，一麾乃万里。", 
            "过家屡逾假，临发却复止。", 
            "汝老顾自忘，怜我劳未已。", 
            "我劳不离乡，远宦汝方始。", 
            "平生积一试，志岂在膴仕？", 
            "所忧疏戆素，于世故殊轨。", 
            "海程虽稍近，出入炎瘴里。", 
            "早晚滇池秋，掣电报我喜。"
        ], 
        "title": "送仲勉之官云南 其一", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "交阯铜柱折，缅亡亦随之。", 
            "夙疑国大患，或在西南陲。", 
            "徙薪策不售，两纪空赍咨。", 
            "坐自地宝弃，眼看飙轮驰。", 
            "颇闻此邦贤，惩螫谋自治。", 
            "同民在欲恶，守令皇所毗。", 
            "昔我曾大父，承平实抚斯。", 
            "百年遂陵谷，神格倘尔贻。"
        ], 
        "title": "送仲勉之官云南 其二", 
        "type": "古风", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "襁褓为兄弟，廿载相扶将。", 
            "自为仕宦驱，乃各天一方。", 
            "吾归汝却出，欢短悲日长。", 
            "无由奉车杖，梨枣况母傍。", 
            "六人近存半，叔兮髭亦霜。", 
            "暂同镜中影，断雁犹成行。", 
            "期汝以五年，听泉还对床。", 
            "吾衰总汝待，毋倚身健强。"
        ], 
        "title": "送仲勉之官云南 其三", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "东坡六十一，始规白鹤峰。", 
            "明春乃落成，我龄适与同。", 
            "屏居越两纪，一壑甘长终。", 
            "谁知无心云，去住随天风。", 
            "兹山匪广峻，横舍环玲珑。", 
            "脉络系全闽，却居闾井中。", 
            "引泉溉新竹，对月哦古松。", 
            "固虑佚老办，不为山灵容。", 
            "欲别谢知爱，所期信无穷。", 
            "行藏吾自审，不用哀龙钟。"
        ], 
        "title": "海天阁成属有北行留别山中诸子", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "孤儿昔作宦，十载一过家。", 
            "大父犹老健，二亲鬓始华。", 
            "五年失吾祖，母兮亦弃儿。", 
            "父幸儿得归，汝才讵适时？", 
            "长跽聆爷言，誓侍爷以老。", 
            "冉冉一星终，欲报恨不早。", 
            "遗羹既无所，椎牛亦谁知？", 
            "剩持年年泪，来洒青松枝。", 
            "此行岂儿心，除绖已周纪。", 
            "壮盛付等閒，衰迟复何恃？", 
            "得归儿会归，不为祖考忝。", 
            "成亏盖天事，晚节敢自贬？", 
            "下山且十里，犹闻叹息声。", 
            "雨止慎泥潦，微阳傥向晴。"
        ], 
        "title": "入都拜别先冢", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "天人交胜一于定，成败何常死生命。", 
            "湘乡宏毅圣者徒，勋业所存要非性。", 
            "入屯出险恃原往，得丧区区总退听。", 
            "当时设竟从彭咸，知命岂非顺受正？", 
            "多君手援在天下，假以护持傥天令。", 
            "拯危恻怛宁前知，重为中兴生李晟。", 
            "山川再过战声在，箕尾已归哀感迸。", 
            "舍生自是儒门真，忍济留资兵事镜。", 
            "左诗各有激，目击诸艰足旁證。", 
            "津津施报妇儿言，莫滓太清心未净。"
        ], 
        "title": "题章价人直州寿麟铜官感旧图曾文正靖港之败自沈以殉章掖出之", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "慈仁寺燔行十稘，突见丹碧成崇祠。", 
            "虬松两三犹旧姿，自我不见常汝危。", 
            "身历浩劫兀不知，却对霜鬓怜吾衰。", 
            "吾衰乃有看汝时，昔日同游存者谁？", 
            "张叟先来闻有诗，可能雪中持一瓻？", 
            "亭林龛前斟酌之，仰读乾隆御笔碑。"
        ], 
        "title": "访旧七首 其一 慈仁寺松", 
        "type": "古风", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "悯忠寺古紧独完，春闰及来看牡丹。", 
            "纷纷黄紫类新植，所爱双栝根深槃。", 
            "旧围注视似稍长，疏荫交翠禅庭宽。", 
            "尔时抚柯辄搔抑，霜肤郁烈逾椒兰。", 
            "柏身松叶足本性，已外荣落何炎寒？", 
            "花时易过更相就，对此永日容忘餐。"
        ], 
        "title": "访旧七首 其二 法源寺栝", 
        "type": "古风", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "朴公图卷失不收，再来犹见前朝楸。", 
            "著花老干未觉丑，根节磥坷阴繁稠。", 
            "当时树下展图读，沘笔赓续王朱游。", 
            "虞山帝傅常独至，自写伊郁酬清幽。", 
            "天回地转讵所料，痛定思痛当谁尤？", 
            "僧贫换米及故纸，此树能免终薪槱。", 
            "巡廊坐阶默相向，急雨打叶风飕飕。"
        ], 
        "title": "访旧七首 其三 崇效寺楸", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "城南老槐多阅人，未料世事日日新。", 
            "精庐幸免兵火烬，其奈时尚憎陈因。", 
            "佛移僧逐换青垩，榜书楹句摧为薪。", 
            "昨闻代者又殊好，趣撤墙屋重经纶。", 
            "我来避嚣值喧閧，匝地瓦砾天灰尘。", 
            "落成突兀定何许？不惜一掷千万缗。", 
            "为槐装点失槐养，何爱争此荒寒滨？", 
            "半聋诗人昔居此，楼外方沼饶游鳞。", 
            "魂归绕槐或三叹，古意灭没从谁陈？"
        ], 
        "title": "访旧七首 其四 龙树寺槐", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "国花堂下花如锦，展禊年年就花饮。", 
            "不知花萎自何年，别梦绕花垂卅稔。", 
            "数丛无乃孙子辈，稚干柔条讵尤品？", 
            "乾嘉以来盛觞咏，忍使流风到今寝？", 
            "或云辇致贵家园，朱邸潭潭谁与谂？", 
            "榜题未改堂庑尽，万事黄粱同一枕。", 
            "郑虔若在定词成，立对斜阳作寒噤。"
        ], 
        "title": "访旧七首 其五 极乐寺海棠", 
        "type": "古风", 
        "yun": "寝"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "卅年蓄泪来观荷，南泊渐淤花不多。", 
            "单车犯雨就北泊，但见葭菼风挼搓。", 
            "柳翁圭翁携手处，破船偃岸虚清涡。", 
            "吾曹冠佩死未悔，花又何罪天荐瘥？", 
            "游尘填涨十刹海，谁念郊野遗姝娥？", 
            "旱摧潦败及今尽，不树胡刈宁由他？", 
            "张王醉魄不可起，诗记默诵重滂沱。", 
            "欲行不忍数回顾，老柳空腹吾苍皤。"
        ], 
        "title": "访旧七首 其六 南北河泊荷花", 
        "type": "古风", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "向日冷官爱冷花，秋近城西常驻车。", 
            "住僧养菊待客选，载归重九犹含葩。", 
            "菜畦豆架纷无数，老我重来选花处。", 
            "禅房客断僧亦稀，塔上数铃自相语。", 
            "送行旧是长短亭，今歌骊驹不出城。", 
            "买花况贵日本种，三贝子园最有名。", 
            "光林宏业迭生灭，隋唐金元去如瞥。", 
            "于花何有寺一尘，佛告塔铃不可说。"
        ], 
        "title": "访旧七首 其七 天宁寺菊", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "危时群患贫，僦宅乃竞贵。", 
            "到京三月近，始得数间庇。", 
            "地偏便閒放，屋老称朽迈。", 
            "故家道咸遗，馀韵但槐桧。", 
            "承平一俯仰，顾我况亦寄。", 
            "轩窗取透凉，未为墐户计。", 
            "忍冻能及春，庭花可一醉。"
        ], 
        "title": "寓斋杂述 其一", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "墙东锄为园，筑榭坐风月。", 
            "贪凉眠复迟，病肺例秋发。", 
            "所欣新种竹，足雨竿竿活。", 
            "稚树与杂花，因依各萌达。", 
            "天功讵可恃，灌溉要无阙。", 
            "经月凿井成，畦蔬亦成列。", 
            "身劳儿女喜，随地恣采掇。", 
            "优游蠲吾疴，谁谓役于物？"
        ], 
        "title": "寓斋杂述 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "弱冠始昏宦，常依甥馆居。", 
            "老窃冰清誉，亦挈女婿俱。", 
            "衰壮每相笑，不必定异趋。", 
            "王翁述过庭，倭曾皆可模。", 
            "今我奚汝益，世论方贱儒。", 
            "殖落卜周乱，承羞匪一夫。", 
            "颓龄复何觊？经训聊自娱。", 
            "秋灯渐可亲，示子以故吾。"
        ], 
        "title": "寓斋杂述 其三", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "海荷开且阑，张叟病未已。", 
            "一樽岂或尼，坐见凉风起。", 
            "颇闻休假中，诗卷自料理。", 
            "思旧蒐遗文，无人会微旨。", 
            "宣南盛气类，往者逝如水。", 
            "卅载终合并，与公俱老矣。", 
            "楼台故无地，错拟集贤里。", 
            "但愿长赓酬，香山窃自比。"
        ], 
        "title": "寓斋杂述 其四", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "隘巷车辚辚，知是沈十二。", 
            "入门便说诗，晷尽炳烛继。", 
            "坐月绿净亭，此景犹梦寐。", 
            "因话百步廊，却忆信州试。", 
            "半生较仕隐，一笑总儿戏。", 
            "离合虽偶然，心情逐年异。", 
            "莫辞会面数，得暇正不易。", 
            "净拂竹间床，少须严羽至。"
        ], 
        "title": "寓斋杂述 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "老妻西湖归，自诧晚有福。", 
            "怜我尘土中，肝膈失山绿。", 
            "谁知一秋梦，长在南溪曲。", 
            "虽无里湖荷，似胜理安竹。", 
            "八月月又圆，无由与看瀑。", 
            "北来独访旧，尚欠僧房宿。", 
            "早晚霜叶红，山山皆路熟。", 
            "纪游成报章，兼讯东篱菊。"
        ], 
        "title": "寓斋杂述 其六", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "出门何所诣，款段西复西。", 
            "同年存张侯，孤僻与我齐。", 
            "岂无向晨星，落落天各涯。", 
            "卅年异出处，独子频分携。", 
            "此来隐王城，山河数朋侪。", 
            "生世孰可乐，遑为泉下悽？", 
            "勇退夙子羡，相看能勿咍。", 
            "秋花自烂漫，且醉霜前杯。"
        ], 
        "title": "寓斋杂述 其七", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "沈阴积成雨，通夕风怒鸣。", 
            "蓦思水上村，飓发霪潦并。", 
            "居人念客子，畏寒何所营？", 
            "夙驾就馆餐，夜炉对书檠。", 
            "由来秉礼国，所恃安无倾。", 
            "小忠效载笔，何日观化成？", 
            "远愧吾叔子，宛然鲁两生。", 
            "先庐抱经卧，不闻风雨声。"
        ], 
        "title": "寓斋杂述 其八", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "风吹尘沙如黑烟，城郭惨澹飞纸钱。", 
            "弥天心事一棺了，丹族此去无日还。", 
            "为臣独难古所慨，谢安裴度宁非贤？", 
            "移山逐日老不给，矧更百虑镵其天。", 
            "漫漫修夜大星失，觇者于国犹哀怜。", 
            "寸丹灰尽料未死，傥吁宗祖通灵乾。", 
            "太行蜿蜒送公处，卅载岂意重随肩？", 
            "对谈往往但微叹，此景追味滋涕涟。", 
            "九原何者算无负？踯躅四顾伤残年。"
        ], 
        "title": "送张文襄公归榇", 
        "type": "古风", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "山人捉入官，山水跃过屋。", 
            "崩岩破云下，压倒数行竹。", 
            "溪沙或改道，岸蹊欻成谷。", 
            "独有千仞崖，长悬三叠瀑。", 
            "坐我石床安，饮我茶灶熟。", 
            "感彼怀久要，愧兹恋微禄。", 
            "得归复舍去，既至不遑宿。", 
            "请留息壤盟，勿为山灵辱。"
        ], 
        "title": "谒假过家人小雄山留题听水第二斋", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "一年两会近成例，今我来思乃骑岁。", 
            "除夕倾谈漏且阑，元旦君先以诗至。", 
            "闭门歌哭取自养，瓠落无容岂忘世？", 
            "浣花味谏并一炉，日冶万愁铸为字。", 
            "迩来此道失浮竞，根本性情害政事。", 
            "训词深厚古有闻，未屑雷同况羹沸。", 
            "日辉风畅鸟雀喜，想望中兴验春气。", 
            "蓍龟自取庶民从，鼗铎何关处士议？", 
            "老鸡不晨百无用，啄粟太仓类游戏。", 
            "秋风事事可硬差，谭萟还当就吾契。"
        ], 
        "title": "除夕至金陵伯严有诗见及因答其意", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "江山龙虎接茵席，主客林塘乐晨夕。", 
            "风帆吹落旧年春，汤社趣开新历日。", 
            "我如沤鸟近寖驯，使君故亦傥荡人。", 
            "蓬莱一谪卅载逝，坐见沧海三扬尘。", 
            "陕以东西江左右，澒洞年时阻携手。", 
            "筑楼我卧闽山云，入幕君醺燕市酒。", 
            "凄凉世事顿陵谷，蹭蹬才名例箕斗。", 
            "相逢一笑俱华颠，若者鸡口若牛后？", 
            "出山小草不识时，往来柳雪飙轮驰。", 
            "山邱华屋空思旧，风景新亭且说诗。", 
            "到头失得谁为福？亘古输赢无此局。", 
            "风流人尚怀谢安，工速君兼擅枚叔。", 
            "发春献岁试叉手，嚼徵含宫出拄腹。", 
            "功名浮白总等閒，著述杀青元自足。", 
            "名园广宴为我开，感话旧雨晞金台。", 
            "酒垆吟魂招不来，沃酹谁与生前杯？", 
            "题襟人海行复别，揽辔神州正费才。", 
            "赓酬四坐雄苏梅，坛坫翁真矍铄哉！"
        ], 
        "title": "次韵答樊山布政元日瞻园吟集见赠", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "西山对酒如列眉，天然一坞花绕之。", 
            "种花成阴人老矣，坐阅尘劫欢滋悲。", 
            "我来突兀诧壮观，此墅何减蒹葭簃。", 
            "晋阳耆旧昔经始，题榜实取文端遗。", 
            "淀园水木夙在眼，卜筑最有斜街宜。", 
            "落成文恪尚一至，宁料兵火曾未期？", 
            "支扶涂塈又十载，花竹语笑还平时。", 
            "君閒好客辄泥饮，客去独对山支颐。", 
            "白衣苍狗故见惯，陵谷绝倒愚公移。", 
            "斜阳挂树怪我至，酒徒垆下当招谁？", 
            "相门每过脸必泫，香火矧忆亭林祠。", 
            "此身安归且取醉，秋至相戒休为诗。"
        ], 
        "title": "题何润夫云山别墅春宴图云山别墅者三晋朝士淀园直庐祁文端所题额庚寅辛卯间文恪与其乡人欲规复之择地下斜街筑屋种树润夫实董其役庚子燬后重构今且十年予既谂废兴之由益感念文恪为赋长句", 
        "type": "古风", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "西山吾故人，久别渴一访。", 
            "潭柘稍阻深，戒坛致清旷。", 
            "前游悔草草，梦想半已忘。", 
            "有分及馀年，登巅骋秋望。", 
            "见从得二子，济胜聊自壮。", 
            "犹疑在故山，松月坐相向。", 
            "此心本无住，所见孰真妄？", 
            "闻梵各洒然，无为忆曩向。"
        ], 
        "title": "重游戒坛潭柘二寺得诗六首示嘿园宰平因寄堇腴 其一", 
        "type": "古风", 
        "yun": "漾"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "入门眩丹碧，千佛阁一新。", 
            "戒坛胜在松，贵是辽金陈。", 
            "一松插霄立，苍黝不见鳞。", 
            "一松称卧龙，抉石根如轮。", 
            "孙枝亦屈铁，偃蹇不可驯。", 
            "其一虽空心，要与栝柏邻。", 
            "独怜活动松，怛化逾廿春。", 
            "生邀宸翰赏，死作僧厨薪。", 
            "琳宫有兴废，古木烦见珍。"
        ], 
        "title": "重游戒坛潭柘二寺得诗六首示嘿园宰平因寄堇腴 其二", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "骚情满僧壁，贤王诗集唐。", 
            "天教十年閒，踏遍山山苍。", 
            "再出事已非，朝露况不常。", 
            "想当抽思初，时上高阁望。", 
            "一气焉可辨？浑河长自黄。", 
            "朅来荫庭树，爱此召伯棠。", 
            "俗缁侈檀施，伟哉选佛场！"
        ], 
        "title": "重游戒坛潭柘二寺得诗六首示嘿园宰平因寄堇腴 其三", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "晓寻观音洞，乃登极乐峰。", 
            "洞深未穷底，峰峻淩空濛。", 
            "峰后亦一洞，谓与浑河通。", 
            "当年避兵人，千百来求容。", 
            "众人一不见，从此丸泥封。", 
            "我读壁上题，尽然声泪同。", 
            "上述乱离状，下勘富贵空。", 
            "谁将此时心，散作千声钟？", 
            "回向忏我佛，冷冷西来风。"
        ], 
        "title": "重游戒坛潭柘二寺得诗六首示嘿园宰平因寄堇腴 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "昔为岫云游，到寺已昏黑。", 
            "那知山门外，双松翠交织。", 
            "宸题引入胜，云日与绚色。", 
            "升阶见娑罗，银杏尤夙识。", 
            "踪寻出寺左，石径顿坦直。", 
            "有亭夹清湍，丹垩亦新饰。", 
            "去都且百里，布施定谁力？", 
            "龙子与拜砖，奔走客万亿。", 
            "幸先香会至，食宿免见逼。", 
            "入梦习泉喧，窥床惜月昃。", 
            "能留过中秋，朝夕共探陟。"
        ], 
        "title": "重游戒坛潭柘二寺得诗六首示嘿园宰平因寄堇腴 其五", 
        "type": "古风", 
        "yun": "职"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "山好半在树，树多能作岚。", 
            "峰回磴随转，深翠藏龙潭。", 
            "潭小却不涸，酌之冽且甘。", 
            "孤亭近阳曦，就树藉草谈。", 
            "涧石谁留题？逼视得两三。", 
            "苏州，前游曾并骖。", 
            "大梦先我醒，笑我还朝簪。", 
            "我心似潭水，世味孰足贪？", 
            "卒业幸放归，听泉终一庵。", 
            "二子实闻此，山灵为之监。", 
            "诗成急寄似，黄髯洞庭南。"
        ], 
        "title": "重游戒坛潭柘二寺得诗六首示嘿园宰平因寄堇腴 其六", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "镜湖女侠雌中雄，棱棱侠骨凌秋风。", 
            "只身提剑渡东海，誓振女权起闺中。", 
            "归来吐气如长虹，磨刀霍霍歼胡戎。", 
            "长淮之水血流红，奔流直到浙之东。", 
            "花容月貌惨摧折，奇香异宝犹腾烘。", 
            "鹃啼猿啸有时尽，秋风之恨恨无穷！"
        ], 
        "title": "秋风亭吊镜湖女侠", 
        "type": "古风", 
        "yun": "东"
    }, 
    {
        "author": "连横", 
        "era": "近现代", 
        "subtype": null, 
        "text": [
            "哀哀三字狱，志士不可辱。", 
            "昂昂七尺驱，生死无须臾。", 
            "君不见阳夏风云会龙虎，一时健者张振武。", 
            "马上喑呼起战征，帐前慷慨徵歌舞。", 
            "副总统曰：噫！", 
            "爱既不能，忍又不可，杀之宜。", 
            "大总统曰：俞！", 
            "尔有罪，法当诛。", 
            "城门校尉执以趋。", 
            "长安夜半天模糊，双弹洞胸弃路隅。", 
            "君不见彭越醢、韩信俎，古来冤狱无时无！"
        ], 
        "title": "闻张振武之狱", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "三月三，春修禊。", 
            "五月五，湘累祭。", 
            "九月之九作重阳，何如十月之十国民呼万岁！", 
            "万岁呼，甘驰驱；", 
            "武昌一战诛东胡，共和之国此权舆。", 
            "呜呼！", 
            "共和之国此权舆，慎勿内讧外侮为人奴！"
        ], 
        "title": "壬子十月十日", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "圣人生南海，上书变法君之宰。", 
            "寡人处南海，衣带奉诏臣之罪。", 
            "南海水，何悠悠；", 
            "君若臣，恨未休！", 
            "呜乎！", 
            "圣人不死，大盗不止；", 
            "寡人有母，不能奉甘旨。"
        ], 
        "title": "南海", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "大风从南来，捲起朔云黑。", 
            "燕市十丈尘，化作血花碧。", 
            "桓桓彭夫子，大勇世无敌。", 
            "谈笑呼雷霆，万夫皆辟易。", 
            "一弹炸良弼，虏廷夺其魄。", 
            "巍巍北京城，争树汉帜赤。", 
            "我来吊英灵，义烈犹震赫。", 
            "此地盛侠徒，至死衽金革。", 
            "国魂尚未死，筑声满巷陌。", 
            "驱车入园门，快浮三大白。"
        ], 
        "title": "万牲园吊彭烈士", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "黑云压城天不开，长安市上驱车来。", 
            "荆卿之歌、渐离筑，使我闻之心胆摧。", 
            "停车道旁出相见，快呼美酒倾千杯。", 
            "生为奸雄死盗蹠，窃钩、窃国纷纷来。", 
            "一击不中头颅碎，血花狼籍黄金台。", 
            "呜呼！", 
            "燕丹亦奇士，至今易水风悲哀！"
        ], 
        "title": "东长安街吊三烈士", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "大漠起寒云，连天暗秋色。", 
            "蜿蜓万里城，到此势忽扼。", 
            "群山抱东南，大河横其北。", 
            "壮哉此雄关，攻之不易克。", 
            "如何景泰孱，一战竟败绩。", 
            "巍巍齐化门，亦遭胡骑迫。", 
            "天子幸生还，也先已无敌。", 
            "缅念文皇猷，威棱震绝域。", 
            "屏翰固金汤，燕云资羽冀。", 
            "子孙宴深宫，沦亡忽顷刻。", 
            "固知山河险，守之在人力。", 
            "有清起沈阳，蒙儿供驱策。", 
            "左控科尔沁，右擒厄鲁特。", 
            "凯旋幸热河，宫花侵御席。", 
            "鹿酒宴盟王，雀翎环贝勒。", 
            "百里置一堠，十里驰一驿。", 
            "壮哉此雄关，往来无停息。", 
            "昔日界华夷，于今通贸易。", 
            "逶迤骆驼群，铃声接朝夕。", 
            "沿河十万屯，亦可艺黍稷。", 
            "其次马牛羊，放牧资繁殖。", 
            "西北重边防，群胡驯羁勒。", 
            "固知山河险，守之尤在德。", 
            "中叶事偷安，朝政愈不饬。", 
            "阳夏会风云，辉煌汉帜赤。", 
            "五族共一家，库伦忽反侧。", 
            "旷野竖旌旗，排云列剑戟。", 
            "活佛本庸愚，俄人为鬼蜮。", 
            "虎视日眈眈，狡谋肆蚕食。", 
            "保大定藩封，犁庭在一击。", 
            "当涂遂包容，拊循岂得策！", 
            "壮哉此雄关，勿为丸泥塞。", 
            "我志欲请缨，慷慨事金革。", 
            "提剑出国门，驱车度沙砾。", 
            "眼底隘居庸，浩气吞戎狄。", 
            "因思古人豪，铭功耀玄幂。", 
            "班超亦书生，手平卅六国。", 
            "及今尚未衰，继起追前迹。", 
            "戈挥瀚海云，月冷沙河笛。", 
            "翘首望阴山，抚然长叹息！"
        ], 
        "title": "宿张家口，出大境门，至阴山之麓，怅然而返", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "西风一夜吹黄花，黄花落地起咨嗟。", 
            "誓将烈士血，造成新中华。", 
            "中华兴，烈士逝，中华亡，烈士继，年年三月廿九黄花祭。"
        ], 
        "title": "黄花祭", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "君不见冯妇搏虎虎负隅，卞庄刺虎虎怒呼。", 
            "如何匣底一声飞霹雳，虓虓老虎歼其躯。", 
            "彼何人哉智且勇，虎狼之秦不足诛。", 
            "呜呼！", 
            "虎狠之秦不足诛，老熊当道复何如？"
        ], 
        "title": "刺虎行", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "关外有红柳，传谓之柽。", 
            "柔条万缕，如泣如诉。", 
            "树犹如此，人何以堪？", 
            "胭脂塞上夕阳殷，马后桃花未忍攀。", 
            "绾尽征人离别恨，一时红泪满关山。"
        ], 
        "title": "红柳词", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "奇男子，何海鸣，阚如虎，疾如鹰。", 
            "只身突入石头城，手挈欃枪呼雷霆。", 
            "独立独立士以兴，力战不屈死犹生。", 
            "紫金山，雨花台，北军渡江如潮来，旌旗无光万马哀。", 
            "万马哀，犹倔起，何海鸣，奇男子！"
        ], 
        "title": "读报二首 其一 奇男子", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "城头啼乌饥欲死，群向城隅啄蝼蚁。", 
            "殷红者血、白者髓，狼籍髑髅不忍视！", 
            "杀人者谁？张蛮子！"
        ], 
        "title": "读报二首 其二 张蛮子", 
        "type": "古风", 
        "yun": "纸"
    }, 
    {
        "author": "连横", 
        "era": "近现代", 
        "subtype": null, 
        "text": [
            "武昌城角垂垂柳，管领东风春八九。", 
            "自从移入汉宫来，昔日风流今在否？", 
            "虽免别离愁，攀折在人手。", 
            "带雨和烟青复青，莫漫飞花出禁城。"
        ], 
        "title": "柳", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "我生结交多奇士，长安又得两陈子。", 
            "大陈热血喷九天，小陈落魄歌燕市。", 
            "长安三月桃花开，美人一笑倾酒来。", 
            "我时狂欢忽大醉，举足踢倒黄金台。", 
            "大陈闻之走相访，谓我放荡非凡材；", 
            "小陈见之拍手笑，谓我腕底驱风雷。", 
            "我时不知三皇，五帝如小孩。", 
            "我时不知孔丘，盗蹠如尘埃。", 
            "我时不知老彭，不死如胚胎。", 
            "我时不知陶朱，万金如土坏。", 
            "我但狂呼呼快哉。", 
            "驾玉龙、骖文騋，渡弱水、游蓬莱。", 
            "金银宫阙排云开，仙姬绰约长徘徊；", 
            "并肩密语长相偎，是乡乐矣不思回。", 
            "大陈、小陈呼止止，古来莫为多情死。", 
            "呜乎！", 
            "古来莫为多情死，使我闻之心欢喜，使我见之弩目视。"
        ], 
        "title": "狂歌示陈彦侯、陈召棠", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "九天文凤愁禁舞，蜀魂未解鸳鸯苦。", 
            "女萝山鬼若为情，兰红芷绿春无主。", 
            "问年十五十六馀，早持纨扇惊秋雨。", 
            "九疑帝子不可攀，日暮独立潇湘浦。", 
            "描取春山一角青，写作清宫十眉谱。"
        ], 
        "title": "题恭邸长公主纨扇独立图", 
        "type": "古风", 
        "yun": "麌"
    }, 
    {
        "author": "连横", 
        "era": "近现代", 
        "subtype": null, 
        "text": [
            "春阴冉冉春云寒，海棠直压红阑干。", 
            "钗横鬓乱初睡起，钿丝巾角微含叹。", 
            "捣麝成尘亦多事，惊鸿艳影来无端。", 
            "贮之金屋醉以酒，长卧屏风侧侧看。"
        ], 
        "title": "杞人持赠海棠红小影，乞题", 
        "type": "古风", 
        "yun": "寒"
    }, 
    {
        "author": "连横", 
        "era": "近现代", 
        "subtype": null, 
        "text": [
            "凌晨忽不乐，散发走荒郊。", 
            "鸱鸮鸣在树，磔磔语声嚣。", 
            "前村断炊火，瘦狗肆咆哮。", 
            "行行二三里，重上城南坳。", 
            "天地既惨澹，悲风生白茅。", 
            "鬼气森迫人，燐火战相交。", 
            "当时葬花冢，桃李纷飘摇。", 
            "美人化为厉，碧血犹未消。", 
            "茫茫大劫愁，短歌亦无聊。", 
            "安能酹杯酒，一醉及明朝？", 
            "大盗窃国柄，小盗乱市朝。", 
            "群盗争杀人，磨刀迫中宵。", 
            "京师首恶地，车盖盛官僚。", 
            "朝登新华门，夕入胡同窑。", 
            "行人争避道，的的马蹄骄。", 
            "欢乐不可再，悲苦来迢迢。", 
            "安能酹杯酒，一醉及明朝？", 
            "赵燕多奇士，悲歌夜相邀。", 
            "美人艳颜色，挟瑟弹六么。", 
            "一弹使君愁，再弹使君呺；", 
            "三弹泪如绠，四座惨不骄。", 
            "荆轲今不作，易水风萧萧。", 
            "酒徒亦零落，筑声久寂寥。", 
            "虓虓武士道，重把国魂招。", 
            "安能酹杯酒，一醉及明朝？", 
            "我生多丧乱，抗志凌云霄。", 
            "提剑来大陆，流血购自繇。", 
            "文章遭鬼击，百怪乱呼呶。", 
            "穷时恣登眺，揽古歌风谣。", 
            "芦花惨作雪，白日没昭昭。", 
            "安能酹杯酒，一醉及明朝？"
        ], 
        "title": "秋日游陶然亭，怅然有感", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "我闻诸葛庙前古柏柯如铜，坚贞不拔回天工。", 
            "又闻岳王坟上古桧高摩空，万枝南向表臣衷。", 
            "我谓古木无知，何得人推崇，千古见者犹思二人之精忠。", 
            "诸葛存汉岳驱戎，继其武者唯我延平真英雄。", 
            "延平祠宇凌穹窿，中有古梅缤纷开花重，巨干槎枒叶苍茏，暗香浮动度春风。", 
            "我谓古梅无知，何得精神通，直使游者、观者、吊者、咏者犹思延平罗心胸。", 
            "延平义愤起孤童，登天直欲跨飞熊。", 
            "手提长剑倚崆峒，不能鲁阳麾戈日再中，亦当立马天山早挂弓。", 
            "如何北征南渡半挫功，辟地开天乃在东海东。", 
            "神鲸一去水濛濛，毗舍江山涨妖烽，桑田沧海几度难寻踪。", 
            "唯见古梅岁岁开花花屡浓，盘根错节生气充。", 
            "下有雪冻上云封，千秋万劫神屏幪，直使夭桃俗李未敢争纤秾。", 
            "红墙一角月玲珑，中宵夜冷剑光冲。", 
            "我来歌啸尤无穷，放眼九州心忡忡。", 
            "不见高冈威凤鸣梧桐，不见青天一鹤栖乔松，但见梅花如海春溶溶。", 
            "我欲召广平、命和靖，使之为我写花容。", 
            "二子载拜辞未工，粗才恐被梅花恫。", 
            "铜瓶纸帐小家风，名士美人亦惺忪。", 
            "我时痛饮酒千钟，我气盘郁口吐虹。", 
            "手把大笔画地画天写万丛，花大如斗枝如龙，古香古色不与凡花同。", 
            "掷笔大笑眼矇眬，醉卧梅下魂何从，梦见延平对我拍手惊相逢。"
        ], 
        "title": "延平王祠古梅歌", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "大道有端倪，真人得其窍。", 
            "凿破混沌心，各擅平生妙。", 
            "娥娥南社徒，嬉春恣奇缈。", 
            "变化若有神，一一尽穷肖。", 
            "而我独好奇，化作美人妙。", 
            "罗裙六幅裁，拈花睇微笑。", 
            "以此不坏身，幻为天花绕。", 
            "吁嗟造物心，众生亦微藐。", 
            "虫臂与鼠肝，随形赴所召。", 
            "断鹤而续凫，其名为诡吊。", 
            "吁嗟南社徒，游戏亦夭矫。", 
            "纷纷浊世中，而目谁能哓？", 
            "盗蹠而孔丘，衣冠虚其表。", 
            "臧获即侯王，贵贱本同调。", 
            "况值春光和，万物各震曜。", 
            "写此春人图，收作春诗料。", 
            "我亦图中人，题图发大笑。"
        ], 
        "title": "题南社嬉春图", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "蓬莱水隔三千里，金银宫阙排云起。", 
            "群仙欢乐不知愁，万树桃花红映水。", 
            "桃花开落自年年，不管人间海作田。", 
            "采药幸逢刘阮侣，避秦却入武陵船。", 
            "西风一夜吹蒿里，座有东方饥欲死。", 
            "臣朔前身是岁星，浮沈游戏诸天里。", 
            "天魔跋扈天女愁，祸水横流满十洲。", 
            "云雨行时惊楚梦，凤凰飞去空秦楼。", 
            "更闻牛女相对泣，聘钱十万徵求急。", 
            "维南有箕不可扬，维北有斗不可挹。", 
            "南斗生棱北斗红，此时王母宴春宫。", 
            "阶下微闻臣朔奏，翩然骑鹤来虚空。", 
            "佩环隐隐天风下，集灵台上停云驾。", 
            "娥娥侍女皆倾城，五铢衣薄薰兰麝。", 
            "神光离合乍阴阳，闪闪星辰夜未央。", 
            "从此青楼弄明月，不须银汉阻红墙。", 
            "霓裳一曲羽衣舞，生春叠奏催花鼓。", 
            "三千珠履多若云，十万银灯落如雨。", 
            "微波渺渺暗通辞，香梦惺忪胡蝶痴。", 
            "荐枕甄妃犹惝恍，吹箫秦女剧相思。", 
            "此时遍酌群仙酒，交梨火枣劳纤手。", 
            "汉皋游女洛川姬，十二金钗齐頫首。", 
            "鍊方已乞息肌丸，捣药修成不死丹。", 
            "谁分天魔还震怒，却从银海翻波澜。", 
            "楼台曼衍鱼龙戏，蠹蟫食尽神仙字。", 
            "淮南鸡犬亦猖狂，狐女狐姬更妖媚。", 
            "王母闻言起叹嗟，罡风吹落自由花。", 
            "金铃莫系花枝弱，红粉空描花影斜。", 
            "花影花枝春狼籍，蓬山隔断春消息。", 
            "蜀魄于今尚泣红，楚魂何日能成碧？", 
            "三教朱英著意修，大罗天上足无愁。", 
            "莫因贬谪人间去，笑倒仙人太乙舟。"
        ], 
        "title": "蓬莱曲", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "玉楼夜冷烧红烛，酒酣耳热琵琶促。", 
            "四弦寂寞忽无声，听我一歌春树曲。", 
            "淡江有女艳如花，十四玲珑未破瓜。", 
            "碧玉丽年娇待字，绿珠声价已无瑕。", 
            "勾阑日暮教歌舞，翠袖红牙不知数。", 
            "帐里杨风唱采春，帘前梨月翻珠树。", 
            "树底流莺宛转声，回眸一笑若为情。", 
            "朱唇衔雨遮纨扇，绿鬓堆云倚画屏。", 
            "雾峰公子豪华客，承明自擅通侯籍。", 
            "碎击珊瑚叱蠢奴，尽倾珠玉求佳色。", 
            "北里相逢问宿缘，千金又出买花钱。", 
            "早携娇鸟笼中住，但作鸳鸯不羡仙。", 
            "春慵睡起微含笑，开奁自把菱花照。", 
            "大姨风调小姨娇，争似新人年更少。", 
            "新人宜笑又宜颦，密意浓情在一身。", 
            "好是芙蓉开并蒂，风流占断大墩春。", 
            "承欢侍侧才三月，掩袖低徊恩爱绝。", 
            "东西沟水自分流，朝暮巫云犹出没。", 
            "登车宛转泪空流，一斛珠连万斛愁。", 
            "教曲伎师怜尚在，旧时姊妹忆同游。", 
            "春江夜月多笙吹，酒阑未忍孤衾睡。", 
            "真成薄倖怨阿郎，谁念姬姜竟蕉萃。", 
            "绣阁花开年复年，落花无主意缠绵。", 
            "蜂愁蝶怨凭谁诉，絮乱丝繁亦可怜。", 
            "我昔曾游大墩麓，捲帘瞥见长蛾绿。", 
            "十载青楼梦觉时，又闻山下蘼芜曲。", 
            "蘼芜生长系相思，何处春风好护持。", 
            "旧侣已多嗟薄命，美人未嫁惜芳时。", 
            "昨宵梦断东西陌，一种春声忘不得。", 
            "絮果兰因即是空，冶叶倡条偏相识。", 
            "等是人间坠溷花，芳情脉脉起咨嗟。", 
            "斑骓欲系王孙住，杨柳依依又水涯。"
        ], 
        "title": "春树曲（有序）", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "厂市归来醉管弦，六街是处是新年。", 
            "不须远溯乾嘉盛，说著同光已惘然！"
        ], 
        "title": "瑞臣属题罗两峰上兀夜饮图摹本 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "紫姑赛熟却趋朝，晚托交期破寂寥。", 
            "但愿年年灯月里，论诗说画度元宵。"
        ], 
        "title": "瑞臣属题罗两峰上兀夜饮图摹本 其二", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "岩扃犹剩题名墨，池水应怜皱面人。", 
            "约略老坡眠石处，却从榛莽告晁秦。"
        ], 
        "title": "灵光寺忆竹坡示畏庐石遗", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "重入修门并秃翁，旧巢如扫付西风。", 
            "从来秋士多萧瑟，不为霜林与候虫。"
        ], 
        "title": "题伯愚将军志锐同听秋声馆圆并送之官伊犁 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "山北山南属老臣，冰霜百鍊不赀身。", 
            "胡床夜夜闻笳角，万里长安月自春。"
        ], 
        "title": "题伯愚将军志锐同听秋声馆圆并送之官伊犁 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "夙闻尧颖类高辛，选傅何期及旧臣？", 
            "忍泪残宵还炳烛，子孙要作太平民。"
        ], 
        "title": "瀛台侍直七月至九月得十六首 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "孔墨双流本渭泾，五章教孝始宫庭。", 
            "不惭迂阔平生学，二祖开基是此经。"
        ], 
        "title": "瀛台侍直七月至九月得十六首 其二", 
        "type": "绝句", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "书屋纯皇旧补桐，龙潜已裕十全功。", 
            "神州渴望中兴主，早晚垂灵牖圣聪。"
        ], 
        "title": "瀛台侍直七月至九月得十六首 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "楼台树石水中央，联句何年踵柏梁？", 
            "宿卫庐虚桥板在，忍从老监说先皇？"
        ], 
        "title": "瀛台侍直七月至九月得十六首 其四", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "放船未怅失花时，犹及荷云覆绿漪。", 
            "三十年前桥上过，虹腰圣藻几时窥？"
        ], 
        "title": "瀛台侍直七月至九月得十六首 其五", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "古柳空心都入画，老槐蠢叶镇垂丝。", 
            "无情似汝偏多幸，及见瀛台赐宴时。"
        ], 
        "title": "瀛台侍直七月至九月得十六首 其六", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "艮岳何年辇入金？排衙叠翠到而今。", 
            "九成元是隋仁寿，不比甘泉与上林。"
        ], 
        "title": "瀛台侍直七月至九月得十六首 其七", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "辇路三朝渐就荒，那知海淀转生桑。", 
            "经年春耦斋中膳，短梦无人记毅皇。"
        ], 
        "title": "瀛台侍直七月至九月得十六首 其八", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "亭榭回波树蔽天，梵宫长属玉堂仙。", 
            "谁怜八十先朝傅，圆殿东头旧胄筵。"
        ], 
        "title": "瀛台侍直七月至九月得十六首 其九", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "突兀何来海晏楼？思量社饭阅三秋。", 
            "几回阁笔终留谶，更望桥山涕不收。"
        ], 
        "title": "瀛台侍直七月至九月得十六首 其十", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "绮纨果饵拜恩频，赐馔东朝比辅臣。", 
            "蓑笠半生餍虾菜，何时容乞自由身？"
        ], 
        "title": "瀛台侍直七月至九月得十六首 其十一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "此腹朝朝饱御厨，极知君等笑愚儒。", 
            "平章军国同俄顷，退食金鳌一事无。"
        ], 
        "title": "瀛台侍直七月至九月得十六首 其十二", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "鹤声不到南台树，六岁君王试擘窠。", 
            "但愿平安能永保，老臣受赐已多多。"
        ], 
        "title": "瀛台侍直七月至九月得十六首 其十三", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "霜华渐欲作冰坚，放闸泠泠泻玉泉。", 
            "腐藻败荷收拾尽，空明还我水中天。"
        ], 
        "title": "瀛台侍直七月至九月得十六首 其十四", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "危绿当窗半变黄，树犹如此悟天藏。", 
            "涉春霜柏祇仍旧，看汝成阴又一场。"
        ], 
        "title": "瀛台侍直七月至九月得十六首 其十五", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "同舟日日赋卬须，禁掖明朝各自趋。", 
            "斗室随安转成恋，再来准补岁寒图。"
        ], 
        "title": "瀛台侍直七月至九月得十六首 其十六", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "昨来腊尽顷春残，棋局长安总未安。", 
            "场圃规成亭亦结，远山如画就君看。"
        ], 
        "title": "三月廿四日再访小帆韧叟涞水村居 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "两村还往一牛鸣，炊黍羹蔬数短更。", 
            "此景从来谁梦到？菊花开后尚论兵！"
        ], 
        "title": "三月廿四日再访小帆韧叟涞水村居 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "同是人间待尽身，菰芦心事愧遗民。", 
            "朝朝掉鞅金鳌路，犹自冠裾托侍臣。"
        ], 
        "title": "三月廿四日再访小帆韧叟涞水村居 其三", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "休日频来话梦馀，不成野穫且郊居。", 
            "耕夫识字劳殊甚，兼授村童四子书。"
        ], 
        "title": "题韧叟滏麓归耕图 其一", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "甘澍旬来遍近畿，谁知中禁屡诚祈。", 
            "潜龙民物何曾释，说与遗黎恐涕欷。"
        ], 
        "title": "题韧叟滏麓归耕图 其二", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "旧坊自坏横流成，夸父虞渊抵死争。", 
            "今日回思真失笑，龂龂头白两迂生。"
        ], 
        "title": "题韧叟滏麓归耕图 其三", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "怀旧金风采此篇，流传已是百年前。", 
            "词臣多寿还多幸，身及承平侍讲筵。"
        ], 
        "title": "题文衡山自书西苑诗十首", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "县流难得雨中看，尽夺溪门作怒湍。", 
            "此景在山常梦见，却输归客独凭阑。"
        ], 
        "title": "石遗寄示雨中小雄山观瀑游记并诗率和二绝 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "诗来风雨绕心魂，知是泉喧是竹喧？", 
            "不及山人王友石，一邱送老便成村。"
        ], 
        "title": "石遗寄示雨中小雄山观瀑游记并诗率和二绝 其二", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "阅遍冰霜占断春，凤城从未有双身。", 
            "不须勤举飞英白，满院幽香已醉人。"
        ], 
        "title": "月华贝勒招赏庭梅（甲寅，一九一四） 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "亲手浇培二十年，对花犹及未华颠。", 
            "天心地气须猜度，人事终持造化权。"
        ], 
        "title": "月华贝勒招赏庭梅（甲寅，一九一四） 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "廿年零落几朱门？历劫臞仙合断魂。", 
            "自是深根移不得，国花堂下了无痕。"
        ], 
        "title": "月华贝勒招赏庭梅（甲寅，一九一四） 其三", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "耐寒总抱向阳心，步障围春不在深。", 
            "忏尽绮情就灰槁，却陪索笑一沉吟。"
        ], 
        "title": "月华贝勒招赏庭梅（甲寅，一九一四） 其四", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "钧天梦不到溪山，宴罢瑶池海亦乾。", 
            "谁分梨园烟散后，白头及见跳灵官。"
        ], 
        "title": "六月初一日漱芳斋听戏 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "一曲何戡触旧悲，卌年看举寿人卮。", 
            "相公亦是三朝老，宁见椒风受册时？"
        ], 
        "title": "六月初一日漱芳斋听戏 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "凝碧池边几泪吞，一般社饭味遗言。", 
            "史家休薄伶官传，犹感缠头说报恩。"
        ], 
        "title": "六月初一日漱芳斋听戏 其三", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "此曲能闻定几回？分明天乐梵王台。", 
            "升平法部乾隆日，娄县尚书旧费才。"
        ], 
        "title": "六月初一日漱芳斋听戏 其四", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "地宫三岁梦魂边，陵树成阴定几年？", 
            "此水涓涓终不息，和冰还注峡中天。"
        ], 
        "title": "二月八日节庵寄饷崇陵桥下雪泉（丙辰，一九一六） 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "雪中急递一军持，永念山庐尺涕时。", 
            "自爇寒炉煎赐茗，不眠滋味有君知。"
        ], 
        "title": "二月八日节庵寄饷崇陵桥下雪泉（丙辰，一九一六） 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "烬馀纸墨尚香妍，瞑想翁何跋识年。", 
            "五季如棋谁此寿，却容老眼看云烟。"
        ], 
        "title": "题唐拓武梁祠画像残本", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "投閒假与养亲年，坐看秦头自格天。", 
            "绝学寮中蟾泪尽，刳肝为纸有谁怜？"
        ], 
        "title": "张魏公三省研马通伯得之属题", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "雪肤翠鬣越千春，占断江山阅尽人。", 
            "谁意息阴人去后，战尘还慁岁寒身。"
        ], 
        "title": "诗孙画驯鸥园雪中古栝 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "诗酒淋漓八十翁，当年亭榭共听风。", 
            "吮豪意与骚魂接，勘取青青是雪中。"
        ], 
        "title": "诗孙画驯鸥园雪中古栝 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "赐书楼下支离叟，自昔吟风和夜窗。", 
            "头白何年归对读，倚阑松顶看澄江。"
        ], 
        "title": "仲勉今腊亦（庚午，一九三○）七十矣写楼前松寄之六十年前同让书其下也并题二绝 其一", 
        "type": "绝句", 
        "yun": "江"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "此纸储藏近百年，此松更是百年前。", 
            "乾隆御笔亲研写，持较观音像孰贤？"
        ], 
        "title": "仲勉今腊亦（庚午，一九三○）七十矣写楼前松寄之六十年前同让书其下也并题二绝 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "梦回疑雨复疑风，身在飞流乱石中。", 
            "听水故山吾最习，天涯老顾与君同。"
        ], 
        "title": "志道（英人庄思敦君）留宿樱桃沟卜筑处 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "涧壑能为盛夏寒，未霜林叶已微丹。", 
            "潺潺洗出中秋月，拥褐深宵数起看。"
        ], 
        "title": "志道（英人庄思敦君）留宿樱桃沟卜筑处 其二", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "五峰环拱宝坊开，栖隐金元几劫灰？", 
            "龙井药炉犹好在，朝山只为妙高来。"
        ], 
        "title": "仰山寺", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "阑干东际是京华，香火何缘属碧霞。", 
            "四十年前残泪在，中官衔诏祷天花。"
        ], 
        "title": "妙高峰", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "楼前一树恣盘桓，长忆听涛共倚阑。", 
            "不畏冰霜但愁飓，家书勤与报平安。"
        ], 
        "title": "为刘氏妹画松", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "三世藏书自昔难，使君述德与传观。", 
            "钜编天禄烦钞补，善本鄱阳出覆刊。"
        ], 
        "title": "题傅沅叔藏元椠通鉴初印本 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "桑海迭番谁此寿？丹黄穷岁似无官。", 
            "新收宋椠供雠比，百衲何如璧最完。"
        ], 
        "title": "题傅沅叔藏元椠通鉴初印本 其二", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言排律", 
        "text": [
            "天上秋将过，人间恨已平。", 
            "弃嬬歌出塞，结辔拜倾城。", 
            "岸柳新阴远，池荷褪粉轻。", 
            "来时呼咄咄，往事问卿卿。", 
            "忆昔游蓬岛，相逢在太清。", 
            "高楼居弄玉，阆苑降飞琼。", 
            "瑟鼓湘妃曲，弦调赵女筝。", 
            "波翻裙带动，风引佩环鸣。", 
            "镜槛看文凤，帘钩唤锦鹦。", 
            "秦云俱有意，楚雨更含情。", 
            "胡蝶醒前梦，鸳鸯诉此生。", 
            "已怜憔悴影，无那恼侬声。", 
            "钗拆双鬟股，棋残一局枰。", 
            "匆匆闻话别，渺渺赋长征。", 
            "我自消离恨，君真负盛名。", 
            "申江重握手，子夜续诗盟。", 
            "细捲珍珠箔，还依翡翠屏。", 
            "有时同咏燕，无处不听莺。", 
            "歇浦春潮满，袁台夜月明。", 
            "蘼芜香晼晚，芍药意轻盈。", 
            "别泪鲛长湿，閒愁雁计程。", 
            "相思传锦字，惆怅倚疏棂。", 
            "五里花如雾，三春絮化萍。", 
            "片帆辽海去，一剑蓟门行。", 
            "鸡塞云停夜，龙潭雨乍晴。", 
            "乖期方积思，含笑重欢迎。", 
            "驷秣芝田馆，凤栖竹坞亭。", 
            "投壶逢玉女，捣药见云英。", 
            "画染芙蓉艳，诗吟豆蔻馨。", 
            "金炉香袅袅，银烛夜荧荧。", 
            "射覆猜红豆，藏钩赌绿橙。", 
            "晚凉妆欲卸，卯饮醉初醒。", 
            "锦濯松花水，裙煎芳草汀。", 
            "梅魂争冷瘦，桂魄比娉婷。", 
            "公子怀兰芷，佳人寄杜蘅。", 
            "天涯同作客，感此二难并。"
        ], 
        "title": "天上", 
        "type": "排律", 
        "yun": null
    }, 
    {
        "author": "连横", 
        "era": "近现代", 
        "subtype": "五言排律", 
        "text": [
            "龙碛秋风紧，鸡林瑞雪飘。", 
            "关山虽寂寞，楼阁忽琼瑶。", 
            "顷刻花齐放，缤纷絮不消。", 
            "胡尘一扫荡，牧草失根苗。", 
            "积叠埋青冢，清辉透碧霄。", 
            "桂寒银汉镜，柳咽玉门箫。", 
            "艳夺阏氏色，经沾狄女翘。", 
            "河冰朝立马，云压夜盘雕。", 
            "千帐牙旗捲，三边羽骑遥。", 
            "枕戈思壮士，看剑起长宵。", 
            "猎火弓惊虎，严霜酒换貂。", 
            "鸿飞宾影冷，鹅乱战声骄。", 
            "暂税东陲驾，频看北斗杓。", 
            "早梅香有讯，丛菊泪无憀。", 
            "作赋誇梁苑，寻诗忆灞桥。", 
            "乾坤犹澒洞，投笔愧班超。"
        ], 
        "title": "秋雪", 
        "type": "排律", 
        "yun": "萧"
    }, 
    {
        "author": "连横", 
        "era": "近现代", 
        "subtype": "五言排律", 
        "text": [
            "天地留奇气，风云护彩椽。", 
            "梅花春正放，榕叶影多圆。", 
            "下马瞻崇宇，骑鲸怅逝川。", 
            "英雄偏不偶，忠孝未能全。", 
            "浴日生沧澥，从云正少年。", 
            "恩深蒙赐姓，力小欲回天。", 
            "燕蓟胡尘暗，闽瓯战火然。", 
            "艰危辞紫陛，痛哭对青毡。", 
            "父命虽当报，君仇讵可捐。", 
            "麾戈情激烈，焚服涕潺湲。", 
            "两岛初经略，三军集后先。", 
            "旌旗愁粤岭，斧钺下漳泉。", 
            "幕府称多士，王封锡大权。", 
            "楼船逾十万，铁骑突三千。", 
            "纠纠龙骧镇，萧萧虎卫弦。", 
            "登坛宣敌忾，哭庙扫腥膻。", 
            "北伐空驱矢，南归或扣舷。", 
            "运劳陶侃甓，愤逐祖生鞭。", 
            "养锐聊藏豹，当秋待化鹯。", 
            "中原嗟板荡，绝海一飞骞。", 
            "月落鲲身畔，潮高鹿耳前。", 
            "红彝争拜伏，乌鬼舞回旋。", 
            "故土归疆域，新皋辟市廛。", 
            "修文明校序，偃武励屯田。", 
            "桔柣延朝旭，槺榔隐暮烟。", 
            "口琴螺女脆，腰鼓蜑儿妍。", 
            "始创承天府，欣颁永历钱。", 
            "群蛮通贸易，百姓乐安便。", 
            "谩说金瓯缺，终期玉玺还。", 
            "滇池龙已去，员峤鸟犹填。", 
            "正朔存荒服，衣冠守汉筵。", 
            "田横能得客，徐福岂求仙。", 
            "封鹿秋行猎，闻鸡夜不眠。", 
            "宁知风折树，遂至日沈渊。", 
            "巴蜀悲诸葛，扶馀失仲坚。", 
            "邦基方肇造，国步反迍邅。", 
            "有子能绳武，生孙不象贤。", 
            "权臣参帏幄，叛将厉矛鋋。", 
            "大夏倾谁柱，危巢实可怜。", 
            "飙焚澎岛舰，雷逐吼门船。", 
            "南国江山改，东都日月悬。", 
            "祗今尊节义，尚足起愚孱。", 
            "故老谈遗事，宗臣荐豆笾。", 
            "表忠原有观，坠泪已无阡。", 
            "每觉沧桑换，徒惊岁律迁。", 
            "我王真突兀，贱子致诚虔。", 
            "未作中兴颂，先修本纪篇。", 
            "蜉蝣驱俗论，鸾凤仰高诠。", 
            "巨阙摩霄汉，神威震海堧。", 
            "大星犹赫赫，长射赤嵌巅。"
        ], 
        "title": "春日谒延平郡王祠", 
        "type": "排律", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言排律", 
        "text": [
            "大雅今虽息，斯文尚未颓。", 
            "凄凉怀故国，寥落感奇才。", 
            "旗鼓骚坛建，诗歌汐社开。", 
            "伤麟宣圣泪，叹凤楚狂哀。", 
            "此土原榛莽，先民辟草莱。", 
            "牛皮城突兀，鹿耳水潆洄。", 
            "跋浪鲸驱矢，骞云乌逐桅。", 
            "中原王气尽，海上霸图恢。", 
            "正朔存唐祚，衣冠守汉禖。", 
            "天教荒服启，人为典章来。", 
            "复甫经纶在，斯庵痛哭催。", 
            "卢、徐工制作，孙、范亦兼该。", 
            "渔唱喧崖畔，槎音傍水隈。", 
            "快观东海集，复倒斐亭杯。", 
            "耆旧多词藻，江山供剪裁。", 
            "黑洋涛浩浩，白岳雪皑皑。", 
            "虎井烟初合，龙潭月作陪。", 
            "竹风消溽暑，兰雨坠清埃⑾。", 
            "绿浸南湖柳⑿，红浮北郭梅⒀。", 
            "箫声沈四野，剑影耀三台。", 
            "吊古徒悲尔，豪吟亦壮哉。", 
            "流觞逢曲水，珥笔剔残苔。", 
            "郢赋抒孤愤，齐言杂笑诙。", 
            "几人追李、杜，有客学邹、枚。", 
            "轶荡扪朝日，奔腾起怒雷。", 
            "狗屠仍激越，蝶梦且徘徊。", 
            "慷慨存吾志，扶持赖众材。", 
            "秋蝉聊自苦，野鹤漫相猜。", 
            "盛事传瀛峤，新编继福台⒁。", 
            "诸公能济世，莫问劫馀灰。"
        ], 
        "title": "台湾诗荟发行，赋示骚坛诸君子", 
        "type": "排律", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言排律", 
        "text": [
            "犵鸟蛮花地，腥风瘴雨天。", 
            "禹图谁探险，秦客去求仙。", 
            "洋泛婆娑水，山浮毗舍烟。", 
            "樵歌喧极浦，帆影落前川。", 
            "古殿凌云汉，危城控斗躔。", 
            "老榕根踞虎，苦栋叶藏蝉。", 
            "文物怀昭代，威棱震远边。", 
            "登高望沧海，不见虎贲船。"
        ], 
        "title": "开山宫", 
        "type": "排律", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "一篇民约论，革命涌全球。", 
            "专制馀威死，西欧热血流。"
        ], 
        "title": "咏史一百三十首 其一 卢梭", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "自由今不死，假名好成名。", 
            "十尺断头上，凄凄风雨声。"
        ], 
        "title": "咏史一百三十首 其二 马利侬", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "国破君亡日，纤纤一女儿。", 
            "麾旗呼健卒，威武慑英师。"
        ], 
        "title": "咏史一百三十首 其三 若安", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "全球归节制，战斗孕文明。", 
            "海岛幽囚日，谈兵气尚横。"
        ], 
        "title": "咏史一百三十首 其四 拿波崙", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "败绩君囚虏，要盟国破残。", 
            "一场新演说，流泪忆师丹。"
        ], 
        "title": "咏史一百三十首 其五 爹亚", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "英雄多好色，富贵等泥沙。", 
            "旅馆倾谈日，迷离百合花。"
        ], 
        "title": "咏史一百三十首 其六 麦马韩", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "世界无公理，唯知铁血强。", 
            "乃公真诡谲，咄哉佛狼王。"
        ], 
        "title": "咏史一百三十首 其七 俾士麦", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "少年意大利，结会运新机。", 
            "再造新罗马，孤军战四围。"
        ], 
        "title": "咏史一百三十首 其八 玛志尼", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "弑君冒不韪，爱国抱孤忠。", 
            "画我当真我，图形笑画工。"
        ], 
        "title": "咏史一百三十首 其九 克林威尔", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "吾生不识畏，雷雨岂能迷。", 
            "何物奇男子，威名著海西。"
        ], 
        "title": "咏史一百三十首 其十 纳尔逊", 
        "type": "绝句", 
        "yun": "齐"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "万国尊公法，名儒发性天。", 
            "谁知今世界，交际在强权。"
        ], 
        "title": "咏史一百三十首 其十一 虎奇", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "尘尘人物界，天演日开张。", 
            "优劣无分别，吾生贵自强。"
        ], 
        "title": "咏史一百三十首 其十二 赫胥黎", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "竞争循进化，人治战天行。", 
            "近世强民族，权舆此论评。"
        ], 
        "title": "咏史一百三十首 其十三 达尔文", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "区区窭人子，信口可开河。", 
            "凿破三洲路，帆樯日夕过。"
        ], 
        "title": "咏史一百三十首 其十四 励节夫", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "国权今坠地，民力欲回天。", 
            "读史伤埃及，文明付野烟。"
        ], 
        "title": "咏史一百三十首 其十五 亚剌飞", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "威武不能屈，雄谈折法皇。", 
            "欧州扫云雾，耶教日当阳。"
        ], 
        "title": "咏史一百三十首 其十六 马丁路德", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "立马天山上，兵威震亚州。", 
            "黄人须尚武，大勇服全球。"
        ], 
        "title": "咏史一百三十首 其十七 成吉思汗", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "铁骑行欧陆，暗呼白种惊。", 
            "至今说黄祸，西海慑威棱。"
        ], 
        "title": "咏史一百三十首 其十八 拔都", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "阳守门罗训，阴扬帝国光。", 
            "乘兹新世纪，飞跃太平洋。"
        ], 
        "title": "咏史一百三十首 其十九 麦荆来", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "三圣结同盟，霸权吾独揽。", 
            "壮哉自由神，大声破肝胆。"
        ], 
        "title": "咏史一百三十首 其二十 梅特捏", 
        "type": "绝句", 
        "yun": "感"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "黑奴惨鞭朴，女子发慈心。", 
            "文字收功日，平权福至今。"
        ], 
        "title": "咏史一百三十首 其二十一 五月花", 
        "type": "绝句", 
        "yun": "侵"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "七岁如花女，编成独立军。", 
            "提筐慰兵士，大将感名言。"
        ], 
        "title": "咏史一百三十首 其二十二 雅丽", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "姗姗弱女流，雄胆大于斗。", 
            "袖底爆弹飞，亲屠专制虎。"
        ], 
        "title": "咏史一百三十首 其二十三 苏菲亚", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "梅村一女子，爱国作牺牲。", 
            "愿庇法军死，宁从普将生。"
        ], 
        "title": "咏史一百三十首 其二十四 梅村女子", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "天地胡不仁，人类为刍狗。", 
            "淑女发慈悲，舍身救战苦。"
        ], 
        "title": "咏史一百三十首 其二十五 格卢麦丁", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "呜呼史臣碑，百世闻风起。", 
            "纠纠大和魂，奋身为国死。"
        ], 
        "title": "咏史一百三十首 其二十六 楠正成", 
        "type": "绝句", 
        "yun": "纸"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "人奴取将相，百战服群雄。", 
            "两度征韩役，军威震海东。"
        ], 
        "title": "咏史一百三十首 其二十七 丰臣秀吉", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "天莫空勾践，时非无范蠡。", 
            "樱花春烂熳，倚剑读题词。"
        ], 
        "title": "咏史一百三十首 其二十八 儿岛高德", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "元兵蔽海至，举国尽惊惶。", 
            "碎书又斩使，禦侮安扶桑。"
        ], 
        "title": "咏史一百三十首 其二十九 北条时宗", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "功罪由人论，臣心爱国多。", 
            "秋风麑岛役，铜像独巍峨。"
        ], 
        "title": "咏史一百三十首 其三十 西乡隆盛", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "秦王避胡患，万里筑长城。", 
            "胡患宫中出，亡秦祸早成。"
        ], 
        "title": "咏史一百三十首 其三十一 秦王政", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "东海观朝日，西疆拓远天。", 
            "老来雄略尽，宫里望神仙。"
        ], 
        "title": "咏史一百三十首 其三十二 汉武帝", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "昔斩婉儿头，今想玉环面。", 
            "前后同心腹，刚柔自深浅。"
        ], 
        "title": "咏史一百三十首 其三十三 唐玄宗", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "君父行残忍，忠奸失鉴衡。", 
            "乞和甘事虏，秽德辱中兴。"
        ], 
        "title": "咏史一百三十首 其三十四 宋高宗", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "汉祖原无赖，唐宗出庶民。", 
            "凤阳天子贵，提剑扫胡尘。"
        ], 
        "title": "咏史一百三十首 其三十五 明太祖", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "变法从胡服，强兵右武功。", 
            "中原今病弱，愿振大王风。"
        ], 
        "title": "咏史一百三十首 其三十六 赵武灵王", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "管子天下才，霸齐犹其小。", 
            "尊王又攘夷，功利国之要。"
        ], 
        "title": "咏史一百三十首 其三十七 管仲", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "嬴秦毒黔首，上蔡罪之魁。", 
            "为相逢君恶，遭刑好自哀。"
        ], 
        "title": "咏史一百三十首 其三十八 李斯", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "窃符成救赵，巾帼善酬恩。", 
            "公子愁无策，侯生重一言。"
        ], 
        "title": "咏史一百三十首 其三十九 如姬", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "醉遣晋公子，怀安实败名。", 
            "封侯夫婿重，送别岂无情？"
        ], 
        "title": "咏史一百三十首 其四十 齐姜", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "沛公薄儿女，父子且无情；", 
            "吕雉忘夫妇，锄刘亦勺羹。"
        ], 
        "title": "咏史一百三十首 其四十一 吕后", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "修史传千古，威仪化汉宫。", 
            "于今兴女学，莫愧大家风。"
        ], 
        "title": "咏史一百三十首 其四十二 曹大家", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "女子修才德，尤宜体气雄。", 
            "试看汉宫事，婕妤勇当熊。"
        ], 
        "title": "咏史一百三十首 其四十三 班婕妤", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "铜雀罗声伎，曹瞒欲望馋。", 
            "儿家好夫婿，威武镇江南。"
        ], 
        "title": "咏史一百三十首 其四十四 一一乔", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "剑影横绡帐，灯光掩画楼。", 
            "吴宫深似海，夜夜梦荆州。"
        ], 
        "title": "咏史一百三十首 其四十五 孙夫人", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "尚留青冢在，遗恨入琵琶。", 
            "空对胡天月，难忘汉苑花。"
        ], 
        "title": "咏史一百三十首 其四十六 王昭君", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "黄天荡遥遥，匝地鼓声震。", 
            "妇人在军中，兵气为之振。"
        ], 
        "title": "咏史一百三十首 其四十七 梁夫人", 
        "type": "绝句", 
        "yun": "震"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "秦风今未泯，女子亦从戎。", 
            "饮马长城窟，征袍战血红。"
        ], 
        "title": "咏史一百三十首 其四十八 花木兰", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "侯门深似海，巨眼识英雄。", 
            "旅店倾谈日，虬髯拜下风。"
        ], 
        "title": "咏史一百三十首 其四十九 红拂", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "咏絮才飘逸，清谈善解围。", 
            "王郎何负负，妃匹怨空闱。"
        ], 
        "title": "咏史一百三十首 其五十 谢道韫", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "马上取天下，三章约法仁。", 
            "如何成帝业，专制继嬴秦。"
        ], 
        "title": "咏史一百三十首 其五十一 汉高祖", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "天亡非战罪，末路困英雄。", 
            "气尽虞同死，司晨笑沛公。"
        ], 
        "title": "咏史一百三十首 其五十二 项羽", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "五百人从死，亟头入汉廷。", 
            "封王何足贵，北面耻韩彭。"
        ], 
        "title": "咏史一百三十首 其五十三 田横", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "汉威宣外域，博望乘槎通。", 
            "进取堪模范，谁人继凿空。"
        ], 
        "title": "咏史一百三十首 其五十四 张骞", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "佣书徒碌碌，投笔觅封侯。", 
            "断得匈奴臂，凄凉绝塞秋。"
        ], 
        "title": "咏史一百三十首 其五十五 班超", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "七雄争战世，游说各西东。", 
            "我独行仁义，民权演大同。"
        ], 
        "title": "咏史一百三十首 其五十六 孟轲", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "小儒谈天下，专制长君威。", 
            "试看嬴秦毒，焚书此祸机。"
        ], 
        "title": "咏史一百三十首 其五十七 荀卿", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "以身殉立法，法重即身轻。", 
            "国法长存日，吾身死亦生。"
        ], 
        "title": "咏史一百三十首 其五十八 商鞅", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "辟佛非知佛，尊儒乃外儒。", 
            "文章自千古，原道可删除。"
        ], 
        "title": "咏史一百三十首 其五十九 韩愈", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "龙门大手笔，著史识穷通。", 
            "眼底无馀子，纷纷桧下风。"
        ], 
        "title": "咏史一百三十首 其六十 司马迁", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "汉晋同宗老，兴亡各异途。", 
            "五千言道德，致用在吾徒。"
        ], 
        "title": "咏史一百三十首 其六十一 老子", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "孙子明兵法，吴宫教美人。", 
            "十三篇尚在，智勇信廉仁。"
        ], 
        "title": "咏史一百三十首 其六十二 孙武", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "孟荀皆说性，善恶各师宗。", 
            "告子言流水，持衡在执中。"
        ], 
        "title": "咏史一百三十首 其六十三 告不害", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "孤臣放逐地，香草美人情。", 
            "王死终难悟，沈罗怨未明。"
        ], 
        "title": "咏史一百三十首 其六十四 屈原", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "匹夫负勇气，义侠报人仇。", 
            "提剑冲阶上，呼声斩相头。"
        ], 
        "title": "咏史一百三十首 其六十五 聂政", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "兴吴自灭楚，功罪讵能偿。", 
            "既短宗邦祚，还令敌国狂。"
        ], 
        "title": "咏史一百三十首 其六十六 伍员", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "秦庭七日哭，袍泽与君同。", 
            "复楚偿前志，孤臣爱国忠。"
        ], 
        "title": "咏史一百三十首 其六十七 申包胥", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "义重身何惜，呼天仰剑亡。", 
            "头颅入幽谷，怒目视秦王。"
        ], 
        "title": "咏史一百三十首 其六十八 樊于期", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "志士重肝胆，夷门话别时。", 
            "魂随公子去，一剑报相知。"
        ], 
        "title": "咏史一百三十首 其六十九 侯嬴", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "屠狗有奇士，鼓刀出魏城。", 
            "夺军椎晋鄙，效命答侯嬴。"
        ], 
        "title": "咏史一百三十首 其七十 朱亥", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "孟尝称爱客，狗盗目奇材。", 
            "独有冯谖拙，焚券市义来。"
        ], 
        "title": "咏史一百三十首 其七十一 田文", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "浊世佳公子，犹传得士名。", 
            "窃符能救赵，醇酒送残生。"
        ], 
        "title": "咏史一百三十首 其七十二 魏无忌", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "蹈海身甘死，平生不帝秦。", 
            "昏昏争战世，扶义赖斯人。"
        ], 
        "title": "咏史一百三十首 其七十三 鲁连", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "易水风萧瑟，轻身赴虎狼。", 
            "谁云疏剑术，气已慑秦王。"
        ], 
        "title": "咏史一百三十首 其七十四 荆轲", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "燕赵多奇士，悲歌起市中。", 
            "声声游侠泪，击筑挟秋风。"
        ], 
        "title": "咏史一百三十首 其七十五 高渐离", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "兼爱风天下，宗言在寝兵。", 
            "率徒驰宋难，游侠此先声。"
        ], 
        "title": "咏史一百三十首 其七十六 墨翟", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "一毛非不拔，权利我须持。", 
            "痛惜衰亡者，遗权失利时。"
        ], 
        "title": "咏史一百三十首 其七十七 杨朱", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "年少负奇气，前席策治安。", 
            "太息长沙谪，离忧吊屈原。"
        ], 
        "title": "咏史一百三十首 其七十八 贾谊", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "千金求力士，博浪椎秦王。", 
            "惜乎击不中，侠气凌秋霜。"
        ], 
        "title": "咏史一百三十首 其七十九 张良", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "马革裹我尸，男儿好死时。", 
            "天南铜柱折，谁耀汉家威。"
        ], 
        "title": "咏史一百三十首 其八十 马援", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "一掬新亭泪，山河举目殊。", 
            "今当事王室，江左有夷吾。"
        ], 
        "title": "咏史一百三十首 其八十一 王导", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "五胡乱天下，烈士耻家居。", 
            "他日簪缨贵，今朝且绝裾。"
        ], 
        "title": "咏史一百三十首 其八十二 温峤", 
        "type": "绝句", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "中原今未复，击楫叹中流。", 
            "慷慨吞胡羯，谁能步豫州。"
        ], 
        "title": "咏史一百三十首 其八十三 祖逖", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "魏晋时昏垫，逃名隐醉乡。", 
            "竹林多逸士，之子独徉狂。"
        ], 
        "title": "咏史一百三十首 其八十四 刘伶", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "诗酒明心性，悠然远俗尘。", 
            "折腰何不屑，耻作易朝臣。"
        ], 
        "title": "咏史一百三十首 其八十五 陶潜", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "讲学尊尼父，西游策太平。", 
            "隋亡唐已作，门下集群英。"
        ], 
        "title": "咏史一百三十首 其八十六 王通", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "大局如棋局，楸枰一著输。", 
            "中原有天子，雄略正扶馀。"
        ], 
        "title": "咏史一百三十首 其八十七 张仲坚", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "石晋最不肯，奴颜父契丹。", 
            "燕云何日返，义士怒冲冠。"
        ], 
        "title": "咏史一百三十首 其八十八 石敬瑭", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "功成即帝王，乱世无天子。", 
            "试抚铁枪痕，何知为贼死。"
        ], 
        "title": "咏史一百三十首 其八十九 王彦章", 
        "type": "绝句", 
        "yun": "纸"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "宋臣自灭宗，立石纪功勋。", 
            "媚外屠同种，豺狼不与群。"
        ], 
        "title": "咏史一百三十首 其九十 张宏范", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "击鼓骂曹瞒，声声落肝胆。", 
            "座客半惊逃，布衣真勇敢。"
        ], 
        "title": "咏史一百三十首 其九十一 祢衡", 
        "type": "绝句", 
        "yun": "感"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "听史论成败，平生服汉高。", 
            "丈夫宜磊落，曹马窃人豪。"
        ], 
        "title": "咏史一百三十首 其九十二 石勒", 
        "type": "绝句", 
        "yun": "豪"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "扪虱谈时务，雄才世鲜俦。", 
            "事秦谁得主，伐晋不遗谋。"
        ], 
        "title": "咏史一百三十首 其九十三 王猛", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "单骑见回纥，军中尽失惊。", 
            "令公真健者，力战复唐京。"
        ], 
        "title": "咏史一百三十首 其九十四 郭子仪", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "宾王讨武照，大义发文章。", 
            "裴相称知士，观衡失短长。"
        ], 
        "title": "咏史一百三十首 其九十五 骆宾王", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "崖山悲宋祚，燕市叹朝腥。", 
            "自古谁无死，丹心照汗青。"
        ], 
        "title": "咏史一百三十首 其九十六 文天祥", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "故国流离日，扶桑去乞师。", 
            "满腔民贼恨，握笔著明夷。"
        ], 
        "title": "咏史一百三十首 其九十七 黄宗羲", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "禹城胡尘满，扁舟泛日东。", 
            "浪浪亡国泪，化作海潮红。"
        ], 
        "title": "咏史一百三十首 其九十八 朱之瑜", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "洪杨末造时，举国皆竖子。", 
            "难得忠王忠，百战照青史。"
        ], 
        "title": "咏史一百三十首 其九十九 李秀成", 
        "type": "绝句", 
        "yun": "纸"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "翼王亦人杰，孤旅入川中。", 
            "虎斗龙骧剧，凄凉哭北风。"
        ], 
        "title": "咏史一百三十首 其一○○ 石达开", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "款日和非拙，联俄策未迂。", 
            "酿成东亚祸，一幅满洲图。"
        ], 
        "title": "咏史一百三十首 其一○一 李鸿章", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "霸越功还罪，亡吴策独奇。", 
            "黄金重铸像，我欲铸蛾眉。"
        ], 
        "title": "咏史一百三十首 其一○二 西施", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "犵鸟蛮花地，光风霁月天。", 
            "登高望沧海，不见虎贲船。"
        ], 
        "title": "咏史一百三十首 其一○三 陈棱", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "潜龙人不见，善德化辽东。", 
            "乱世身终隐，清操却上公。"
        ], 
        "title": "咏史一百三十首 其一○四 管宁", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "南渡君臣醉，江山半壁孤。", 
            "朝廷今已小，何处好骑驴？"
        ], 
        "title": "咏史一百三十首 其一○五 韩世忠", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "宋奸贾似道，亡命窜彰州。", 
            "快绝虎臣剑，飞腾斩佞头。"
        ], 
        "title": "咏史一百三十首 其一○六 郑虎臣", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "禹域胡尘满，何山是首阳。", 
            "故人莫相问，事虏耻行藏。"
        ], 
        "title": "咏史一百三十首 其一○七 谢枋得", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "丑虏识天骄，星轺万里遥。", 
            "西南诸岛国，冠剑拜中朝。"
        ], 
        "title": "咏史一百三十首 其一○八 郑和", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "清兵已渡江，帐下犹歌舞。", 
            "湖水本无愁，美人自千古。"
        ], 
        "title": "咏史一百三十首 其一○九 福王由榔", 
        "type": "绝句", 
        "yun": "麌"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "闻说扬州破，南都半壁残。", 
            "梅花台下路，何处葬衣冠。"
        ], 
        "title": "咏史一百三十首 其一一○ 史可法", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "一疏请移宫，臣心禀至忠。", 
            "奸珰如鬼蜮，构陷道终凶。"
        ], 
        "title": "咏史一百三十首 其一一一 左光斗", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "椒山负正气，抗疏论奸徒。", 
            "天上讵明圣，臣罪讵当诛。"
        ], 
        "title": "咏史一百三十首 其一一二 杨继盛", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "文酒风流会，儒臣饮恨多。", 
            "黄公抱忠孝，慧眼顾横波。"
        ], 
        "title": "咏史一百三十首 其一一三 黄道周", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "拒清存汉族，辟地逐和兰。", 
            "吊古生馀恨，东宁落日寒。"
        ], 
        "title": "咏史一百三十首 其一一四 郑成功", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "艰辛避海外，留发见高皇。", 
            "千古谁争烈，吁嗟北地王。"
        ], 
        "title": "咏史一百三十首 其一一五 朱术桂", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "魁斗山边路，萋萋草亦香。", 
            "王孙归不返，环佩冷斜阳。"
        ], 
        "title": "咏史一百三十首 其一一六 五妃", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "杖策谈时局，军门礼数宽。", 
            "兵农辅文教，遗爱在台湾。"
        ], 
        "title": "咏史一百三十首 其一一七 陈永华", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "几年任监国，巨祸起萧墙。", 
            "夫死妇从死，君亡明乃亡。"
        ], 
        "title": "咏史一百三十首 其一一八 郑克𡒉", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "扁舟东海去，文献启台湾。", 
            "诗礼传荒服，番黎拜杏坛。"
        ], 
        "title": "咏史一百三十首 其一一九 沈光文", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "梅花香似雪，蝶梦正酣时。", 
            "吊古寻遗迹，高风在海湄。"
        ], 
        "title": "咏史一百三十首 其一二○ 李茂春", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "明亡三十载，海国有田单。", 
            "饲鸭宵中起，威仪复汉官。"
        ], 
        "title": "咏史一百三十首 其一二一 朱一贵", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "七星旗尽黑，八卦火犹红。", 
            "一死酬君国，泱泱挂剑风。"
        ], 
        "title": "咏史一百三十首 其一二二 吴彭年", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "市中呼袒臂，自主局粗成。", 
            "十日遗民去，当年枉请缨。"
        ], 
        "title": "咏史一百三十首 其一二三 唐景崧", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "变法身甘死，高歌唤国魂。", 
            "提刀向天笑，肝胆两昆崙。"
        ], 
        "title": "咏史一百三十首 其一二四 谭嗣同", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "三湘暗云雾，突兀现龙头。", 
            "一度玄黄血，长江水不流。"
        ], 
        "title": "咏史一百三十首 其一二五 唐才常", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "郎君龄十七，冒险发榴弹。", 
            "气振青年界，相呼杀汉奸。"
        ], 
        "title": "咏史一百三十首 其一二六 史坚如", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "国权不自由，人生不如死。", 
            "一死酬同胞，众生实可耻。"
        ], 
        "title": "咏史一百三十首 其一二七 冯夏威", 
        "type": "绝句", 
        "yun": "纸"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "年少胆如斗，编成革命军。", 
            "神州须克复，大义策同群。"
        ], 
        "title": "咏史一百三十首 其一二八 邹容", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "一弹虽细微，足破五臣胆。", 
            "蠢尔小朝廷，岂不曰勇敢。"
        ], 
        "title": "咏史一百三十首 其一二九 吴樾", 
        "type": "绝句", 
        "yun": "感"
    }, 
    {
        "author": "连横", 
        "era": "近现代", 
        "subtype": "五言绝句", 
        "text": [
            "学界风潮急，森川水自流。", 
            "迷波公莫渡，一棒猛回头。"
        ], 
        "title": "咏史一百三十首 其一三○ 陈天华", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "桃花成雪我来迟，系艇垂杨独赋诗。", 
            "管是酒残人去后，西泠桥畔月如眉。"
        ], 
        "title": "苏小墓", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "孤山一角春如海，放鹤归来日未斜。", 
            "名士美人分管领，梅花开后又桃花。"
        ], 
        "title": "孤山", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一春旧梦散如烟，三月桃花扑酒船。", 
            "他日移家湖上住，青山青史各千年。"
        ], 
        "title": "西湖游罢，以书报少云，并系以诗", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "落花声里雨如丝，一别真成梦觉时。", 
            "他日宁南门下过，青灯重写菜畦诗。"
        ], 
        "title": "吊陈瘦云并寄南社诸子", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "沦落江南尚有诗，东风红豆子离离。", 
            "春申浦上还相见，肠断天涯杜牧之。"
        ], 
        "title": "沪上逢香禅女士", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "六朝古黛梦中横，脉脉春流绕石城。", 
            "如此江山且歌舞，收将旧泪过新亭。"
        ], 
        "title": "过新亭", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一钩残月照楼台，风定潮平两桨开。", 
            "桃叶桃根在何处？渡江不见美人来。"
        ], 
        "title": "晓渡扬子江", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "到此真堪遂壮游，春风杨柳满关头。", 
            "谁知塞上玄冰地，也有笙歌起画楼。"
        ], 
        "title": "张家口", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "襕衫曾染曲尘黄，挥手东华事可伤。", 
            "乡梦渐多春梦减，芦沟桥畔月如霜。"
        ], 
        "title": "芦沟桥", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "南来事事感怀多，莫谩停云发浩歌。", 
            "生恐浊流污我足，汽车载梦渡黄河。"
        ], 
        "title": "渡黄河", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "丛台置酒英风歇，赵女弹筝夜月阑。", 
            "北望关山南望雁，竟无只梦坠邯郸。"
        ], 
        "title": "过邯郸", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "汉水盈盈绿泛槎，酒愁诗梦滞天涯。", 
            "如何解佩春风里，不见桃花见雪花？"
        ], 
        "title": "汉皋遇雪", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "中原睥睨无馀子，乱世功名看尔曹。", 
            "穷尽黄河九千里，我来广武但狂歌。"
        ], 
        "title": "京汉道中，展读史记，拉杂得诗 其一", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "相公昨日牵黄犬，上帝今朝杀黑龙。", 
            "几个出门西北笑，霸材王佐亦沙虫。"
        ], 
        "title": "京汉道中，展读史记，拉杂得诗 其二", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "竖儒几败而公事，孺子可为帝者师。", 
            "闻道白登围未解，陈平六计本无奇。"
        ], 
        "title": "京汉道中，展读史记，拉杂得诗 其三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "马上纵横得天下，厕中踞傲见公卿。", 
            "叔孙议礼多牵强，笑杀迂儒鲁二生。"
        ], 
        "title": "京汉道中，展读史记，拉杂得诗 其四", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春堤杨柳绿毵毵，二月征衣浣尚蓝。", 
            "辜负沙棠舟上楫，酒杯诗卷梦江南。"
        ], 
        "title": "寄香禅沪上", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "隔水骚魂未可招，浔阳江畔且停桡。", 
            "苍葭断雁无消息，赖有琵琶慰寂寥。"
        ], 
        "title": "访琵琶亭故址", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春草春波入画图，风鬟雾鬓影模糊。", 
            "昨宵梦到彭郎浦，睡起扬舲看小姑。"
        ], 
        "title": "小姑山", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "关门杨柳马前红，万里音书寄塞鸿。", 
            "莫向闺中惊晓梦，征人今日渡辽东。"
        ], 
        "title": "辽东道上寄少云", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "松杏山前百战功，曼殊宫阙郁云中。", 
            "等閒落尽竿头雪，付与诗人吊朔风。"
        ], 
        "title": "游清故宫", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "驻马旗亭好选歌，歌声摇动柳条多。", 
            "莫嫌塞外无春色，一队红妆压紫驼。"
        ], 
        "title": "小河沿", 
        "type": "绝句", 
        "yun": "歌"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "腐儒有悟弃书史，徜徉海上之高楼。", 
            "那必骑牛逢关尹，但欣有蟹无监州。", 
            "沙场飞雪折铁甲，锦席流霞濡翠裘。", 
            "信天齐物好为乐，我年四十己白头。"
        ], 
        "title": "海上", 
        "type": "古风", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "山褪苍，树添黄。", 
            "炎州腊尽飞薄霜。", 
            "草枯樵径纵横白，如张巨网捕峦冈。", 
            "樵妇蚁缘何娇捷，背绷乳儿胸系筐。", 
            "日暮入市换盐米，茧手胝足酬饥肠。", 
            "求生食力理之常，樵者食山鱼食水，大人食国吏食氓。", 
            "回音盈盈隔碧海，别有天地仙之乡。", 
            "仙之乡，歌舞稠，珠宫锦向鲛人收。", 
            "贫人之血富人酒，万古八埏一辙遒。"
        ], 
        "title": "樵妇吟", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "白屋黄沙胜迹空，吹台草木独蓬蓬。", 
            "嗟予足迹周天下，偏到中原见古风。", 
            "也客诸侯入大粱，受书犹忆口琅琅。", 
            "若非一叟来千里，百世谁知魏惠王。", 
            "半壁河山拱手轻，宣和瑰宝更无名。", 
            "暖风薰到杭州后，谁念凄凉五国城。", 
            "北朝宝塔宋龙亭，点缀荒城论价轻。", 
            "能为大粱壮声色，男儿朱亥与侯生。", 
            "深宫隧接风铃寺，艳迹飘零片土知。", 
            "胜有烟花第四巷，歌楼不见李师师。"
        ], 
        "title": "夷门杂咏同君辂先生作", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "气豪欲拔山，酒渴思吞海。", 
            "盘礴无由宣，泼墨写大礧。", 
            "仰见蠲退飞，砉然星陨块。", 
            "苍莽突兀中，浑然元气在。", 
            "懒听生公法，那顾米颠拜。", 
            "溜雨长莓苔，蔽霜芘兰茝。", 
            "不见飞将军，化虎滋众骇。", 
            "阅世静葆寿，幽贞不可改。", 
            "神娲终当逢，补天且少待。"
        ], 
        "title": "题昼石", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "四海皤然遗一老，笙簧六籍清怀抱。", 
            "嘉陵山水钟间气，吐吞灵秀逸尘表。", 
            "中岁声华驰日下，鸾骞凤翥翮翼矫。", 
            "天下龙门属元礼，多士人师归有道。", 
            "一自杜宇啼冬青，几从湘渚纫香草。", 
            "大隐朝市亦陵薮，盛业寝馈依缃缥。", 
            "丘索坟典浩烟海，赏鉴抉剔入幽渺。", 
            "三冬足笑方朔陋，万卷储讶陆桔少。", 
            "小儒咋舌不敢窥，有如鼹饮一勺饱。", 
            "今世何世灰乱飞，黔首自召祖龙燎。", 
            "收书功不在禹下，只手独挽狂澜倒。", 
            "藏书且易读书难，手未释卷头已皓。", 
            "丹铅雌黄校勘勤，纷纷落叶扫复扫。", 
            "微言大义时创获，何卢顾黄谁智巧。", 
            "惨澹尼父删定心，游夏而外孰与晓。", 
            "客谈瀛洲语天姥，仙之人兮结夙好。", 
            "大地直追霞客踪，残山怕览马远稿。", 
            "移来西蜀子云亭，故山猿鹤晨夕绕。", 
            "觞咏谈笑关掌故，鹦鹉前头话天宝。", 
            "旷世不逢福慧养，道德文章亦寿考。", 
            "莫从东海问麻姑，且迟西母传青鸟。"
        ], 
        "title": "傅沅叔先生七十寿诗代", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "秦夫子，寿者徙，颜如童兮一发无。", 
            "画笔倏然落苍鹘，千崖万壑如可呼，呼来腕底奇画图。", 
            "看此老梅如怒虬，腾踔翻屈不可捉，满身鳞甲，化为千花亿蕊如云铺。", 
            "云欲下兮怪石相勾连，犹如古铁锈苔钱。", 
            "周遭细草寒不蔫，靴纹绉浪何涓涓。", 
            "逼肖渺然桃花水，径与唤起李青莲，拍手叫绝三千年。", 
            "何来双鹊喳喳且报喜，老涛落墨光含紫。", 
            "画鸟更比真鸟神，竖尾鼓翅栖似起。", 
            "七十健叟画不止，卉木虫豸、奇翮异鳞，流落人间何止千万纸。", 
            "攫得徐黄林吕白阳解韬之神髓，我非阿好实观止。", 
            "而我题诗愧鄙俚。", 
            "凝神看画且勿哗，直欲下拜心孔嘉。", 
            "清冷抱冰餐烟霞，僵指题字如蚓蛇。", 
            "久之忽觉寒起粟。", 
            "只恐纸上老梅化作冻云飞雪花。"
        ], 
        "title": "题仲文画梅、雪涛补双鹊大幅", 
        "type": "古风", 
        "yun": null
    }, 
    {
        "author": "郭风惠", 
        "era": "近现代", 
        "subtype": null, 
        "text": [
            "膏肓一入音书断，算结深知到晚年。", 
            "应为客多归稷下，忘却人老等虞渊。", 
            "争强心血抽成茧，托命文章哭似鹃。", 
            "欲看盖棺千里远，凄然何处白杨烟。"
        ], 
        "title": "哭孙念老 殁于济南文史馆音书诀如闻之泪下与我善者为君子诗以哭之是真哭也", 
        "type": "古风", 
        "yun": "先"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "薰风清弄，带树蝉成韵。", 
            "夜色暗横塘，拥孤灯、凄凉客鬓。", 
            "扁舟梦锁，杨柳自津亭，期无准，香销尽，寂寂潮回信。", 
            "佳人重约，一箭流光迅。", 
            "花后起相思，试新妆、小莲腻粉。", 
            "罗衣换了，何处想腰肢，遥漏紧，疏星趁，枕簟都随分。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "新蒲剪胜，赚入风景又江乡。", 
            "无情臂缕偏长。", 
            "炊黍匆匆闲梦，榴火艳窥墙。", 
            "奈生绡难写，旧色凄凉。", 
            "扁舟断肠。", 
            "纵面隔。", 
            "宛闻香。", 
            "零落歌莺舞燕，如锦花场。", 
            "独醒未妨。", 
            "唤不起词流湖上觞。", 
            "波语窄，一桁潇湘。"
        ], 
        "title": "婆罗门引 五日", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "客梦栖尘绮。", 
            "社兰初忆茸红事。", 
            "暮雨江湖漂泊，尽相怜无计。", 
            "况是撩人波盼笙歌底。", 
            "经看到黏絮零襟袂。", 
            "正落花风紧，谁立雕阑玉砌。", 
            "过眼流光洗。", 
            "艳春归后闲门闭。", 
            "旧识依稀，坊巷冷，而今何世。", 
            "惟有苔钱装缀帘栊丽。", 
            "偏病来疏了闲车轨。", 
            "怪似伊轻俊，不是恹恹恁地。"
        ], 
        "title": "安公子 谭子端言，所居故有燕巢，中间客游，燕不复至，既归，则又来。为赋一解", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "摘得新。", 
            "金杯密密亲。", 
            "眼前风月好，莫怀人。", 
            "青春白发双无价，是闲身。"
        ], 
        "title": "摘得新", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "锦被暖麝鸳鸯。", 
            "银屏梦入横塘。", 
            "相招江景暮。", 
            "采莲歌韵苦。", 
            "与君南浦别，柳丝长。", 
            "红药色。", 
            "朱栏侧。", 
            "钗头交胜燕双双。", 
            "音信寂，经时隔。", 
            "伤心怕有人知。", 
            "待得黄昏月，却是愁时节，独归去，掩香扉。", 
            "花路钥，情迷著，阑干风起彩云飞。"
        ], 
        "title": "离别难", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "片云感秋异，晚塘恻恻，孤馆愔愔。", 
            "素纨在、衰迟故发商吟。", 
            "帘阴伴啼梦处，无人似、画烛宵心。", 
            "偏回艳、是等闲听雨，愁到而今。", 
            "追寻。", 
            "初莺早雁年事，相笑争任。", 
            "况漂摇身世，怆绝予音。", 
            "闲襟。", 
            "奈佳期过，情如水，倦翼都沉。", 
            "荒凉甚、便卧游慵写，聊寄清琴。"
        ], 
        "title": "临江仙 风雨积晦，秋期不淹，被声依黯", 
        "type": "词", 
        "yun": "侵"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "寒芦动响，饥雁断鸣，水国四围秋异。", 
            "老屋渔灯，对此自然无寐。", 
            "渐惊风、画角城乌起。", 
            "正堕月危樯，断港愁心，待向谁系。", 
            "极目高楼倚。", 
            "但数泪依稀，卖绡为市。", 
            "一叶回潮，料想更无题字。", 
            "尽扬尘、东望伤心地。", 
            "算只有、花阴梦好，奈而今情味。"
        ], 
        "title": "卜算子慢 橘公来话近事，声为此词", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "桂华镜转，蓬翠波留，秋思孤迥。", 
            "罨画屏风，座密四围绿静。", 
            "遥夜足天宽，漫虚占、花间对影。", 
            "想连环万户暗里，赏心乐事谁领。", 
            "渐淡淡、凭高清兴。", 
            "双鬓山河，无限风景。", 
            "梦迹依稀，旧曲与谁同听。", 
            "一笑挟飞仙，看光贮、吟壶共永。", 
            "怕浮云，又遮断、雁声度岭。"
        ], 
        "title": "古香慢 中秋六榕东坡楼对月作", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "倦琴孤绪。", 
            "残蛩外，清游疏似花树。", 
            "淡妆帘户易销魂，灯暗啼绡雨。", 
            "慰寂寞、明珠翠羽。", 
            "闲情惟有东篱古。", 
            "怕旧宿芙蓉，冷眼缬、霜波误尽，别来缃素。", 
            "无奈探菊逡巡，携壶漫伫。", 
            "望极高处难赋。", 
            "故山重问醉经人，日暮玄猿语。", 
            "梦不著、新欢寸缕。", 
            "佳辰长短从来去。", 
            "向镜中、生涯淡，但忆歌前，笑声多处。"
        ], 
        "title": "霜叶飞 九日，读君特“断烟离绪”之句，不胜依黯。爰次其韵，寄吾旧游", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "金屋多娇，玉容无主，心事看秋如醉。", 
            "正雨酥云腻。", 
            "有素月、漫约黄昏临砌。", 
            "送春余艳在，流尘溅、泪痕暗里。", 
            "婵娟俱冷，也要数点微微雪意。", 
            "何似。", 
            "懒困倚东阑，拚却良辰自睡。", 
            "故国青旗，深宫玉笛，去情全背。", 
            "如梦寻到顿失，过眼青芜地。", 
            "相逢红叶伴，犹问新枝嫩子。"
        ], 
        "title": "丁香结 秋日梨花，再和君特", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "断眼风花如梦，被水霜繁，循涯芳歇。", 
            "邮程十里，津鼓迤明催彻。", 
            "寒灯陋馆，伴人销凝，小碧舒梅，千红沉叶。", 
            "怕理莼丝宛转，罢酒归来，潮语还自呜咽。", 
            "最是经行旧处，望中音乐城戍接。", 
            "信有前期在，但愁心无奈，先付鶗鴂。", 
            "河桥低转，脉脉半规斜月。", 
            "念远伤离年事晚，怨孤鸿天末。", 
            "嗒焉隐几，竽籁空外阔。"
        ], 
        "title": "丹凤吟 树园来郡城，旋复别去", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "薄暮里。", 
            "见瘦蝶敲窗，似寻欢侣。", 
            "正月摇花荡，屏山悄掩无雨。", 
            "知为魂梦苦。", 
            "除东风能诉。", 
            "奈坐久，又自清清，却向谁去。", 
            "回顾。", 
            "玉人间阻。", 
            "计日相思无限路。", 
            "想别后、依然未改，凌波旧庭户。", 
            "此时两地，问几许、恨端愁绪。", 
            "伴泪烛，绣凤翻帘自舞。"
        ], 
        "title": "芳草渡 夜坐，和美成韵", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "罢酒园亭，飞空素月，镜边闲客。", 
            "逡巡梦迹。", 
            "翠羽啼春无极。", 
            "带风篁、泉石自凄，小庭路钥幽径仄。", 
            "算何郎渐老，东风多事，旧情难觅。", 
            "当时俊赏，问蝶粉蜂黄，顿成疏隔。", 
            "佳期又晚，坐对依然携笛。", 
            "想银屏、自温暖岁华，麝篝护被欢正忆。", 
            "怎教人，为说苍苔破屐浑耐得。"
        ], 
        "title": "月下笛 萧寺探梅", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "水云暝，空鸥梦锁，暗苇愁结。", 
            "霜角吹寒渐阔，雷车递语乍掣。", 
            "见扑地修篁青玉折。", 
            "有题字、竟与谁说。", 
            "念旧馆凌波步尘远，依稀记离别。", 
            "凄咽。", 
            "去时泪掩歌阕。", 
            "又转烛飘蓬残年事，悄悄南雁绝。", 
            "空怅望江头，梅信催彻。", 
            "曼吟细阅。", 
            "啼冻禽、休踏河桥残雪。", 
            "钗讯无凭炉灰热。", 
            "东风起、凭阑正怯。", 
            "看春浅、垂灯欺倦睫。", 
            "问百岁、几许欢期，便恨隔，尊前肯负莺花节。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "霞笙怨别，雾阁移春，仙梦还寻到。", 
            "翠蓬霜晓。", 
            "东风事、唤起半窗啼鸟。", 
            "新妆换了。", 
            "应不管、波荒雪老。", 
            "娇鬓华、熏麝霏烟，始信红情绕。", 
            "还记尊前旧笑。", 
            "向酣春青镜，游宴多少。", 
            "素怀凄悄。", 
            "抛铅泪、旋写魏宫才调。", 
            "凌波路渺。", 
            "惊冉冉、挂林残照。", 
            "肠漫回、偏要朱颜，凭溯溪柔棹。"
        ], 
        "title": "解语花 黄园红梅", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "小林亭，疏灯凝水，年华笑相问。", 
            "市风吹近。", 
            "听饯腊家家，人语轻趁。", 
            "倦游梦枕萧斋稳。", 
            "清波闲处引。", 
            "又藓迹、雪融香径，行行销意尽。", 
            "天边雁声送愁多，寒空峭、坐想迟回芳信。", 
            "吟思短，清尊共，故欢随分。", 
            "依稀记、艳阳禊赏，人散后、楼台霏麝粉。", 
            "漫唤起、阑干私倚，盟春心事准。"
        ], 
        "title": "花犯 萧寺小除夕", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "春心浅浅融窗烛。", 
            "明曦射、彩幡矗。", 
            "转新莺、笑语年华绿。", 
            "钗燕上、妆云肃。", 
            "酒美椒芳欢意足。", 
            "更花气、浓熏晴燠。", 
            "待去约良朋，知甚处、堪游目。"
        ], 
        "title": "迎春乐 甲子元旦立春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "谁分雏莺知事早。", 
            "学语依稀，学舞夸轻妙。", 
            "新著金衣刚称小。", 
            "旧家梦里都寻到。", 
            "忍耐尊前持一笑。", 
            "歌费尊悭，渐渐伤怀抱。", 
            "小令银灯应自好。", 
            "词人莫漫翻长调。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "仙衣卷雾，旭日升霞，楼台暖色重重。", 
            "流艳潮妆，锦帏紧护东风。", 
            "书花试烦纤手，是江郎、彩笔初逢。", 
            "题句在，写此情深处，未觉春浓。", 
            "一笑前溪回顾，问洛阳鹃语，光景匆匆。", 
            "垂首雕阑，空余泪洗芳红。", 
            "依约梦阑蝶意，殢枕香、仍恋欢丛。", 
            "人事远，盼行云、长驻翠蓬。"
        ], 
        "title": "声声慢 牡丹花畔作", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "掩户千红如海，听雨高楼，愁鹃南国。", 
            "吟壶光小，灯飐夜来风色。", 
            "沧波自远，梦回何处，雁断犹闻，云飞无极。", 
            "试醒登临望眼，倦枕天涯，危槛还凭西北。", 
            "载酒十年故地，去来漫忆人事隔。", 
            "怅恨佳期晚，但无多芳草，须傍兰泽。", 
            "东风吹老，冉冉好春如客。", 
            "种柳依桃三径冷，待仙源重觅。", 
            "感时溅泪，谁见花下立。"
        ], 
        "title": "丹凤吟 春日怀彊村先生沪上", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "龙虎相持地，风云变态中。", 
            "江山归故主，冠剑会群雄。", 
            "民族精神在，兴王事业空。", 
            "荒台今立马，来拜大王风。"
        ], 
        "title": "至南京之翌日，登雨花台，吊太平天王，诗以侑之 其一", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "汉祖原英武，项王岂懦仁？", 
            "顾天方授楚，大义未诛秦。", 
            "王气骄朱鸟，阴风惨白燐。", 
            "萧萧石城下，重见国旗新。"
        ], 
        "title": "至南京之翌日，登雨花台，吊太平天王，诗以侑之 其二", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "早用东平策，终成北伐勋。", 
            "画河师不进，弃浙败频闻。", 
            "同室戈相阋，中原剑失群。", 
            "他年修国史，遗恨在湘军！"
        ], 
        "title": "至南京之翌日，登雨花台，吊太平天王，诗以侑之 其三", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "玉垒云难蔽，金陵气未消。", 
            "江声喧北固，山影绘南朝。", 
            "吊古沙沈戟，狂歌夜按箫。", 
            "神灵终不閟，化作往来潮。"
        ], 
        "title": "至南京之翌日，登雨花台，吊太平天王，诗以侑之 其四", 
        "type": "律诗", 
        "yun": "萧"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "沦落江南客，凄凉塞北风。", 
            "剑磨秋气健，诗带夏声雄。", 
            "山海千年在，云烟一览空。", 
            "弃繻酬壮志，今日有终童。"
        ], 
        "title": "出关 其一", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "黄河天上远，跃马出关来。", 
            "辽沈销王气，扶馀吊霸才。", 
            "荒城迷落日，驿路走轻雷。", 
            "寂寞古鸡塞，伤心问劫灰。"
        ], 
        "title": "出关 其二", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "东海扬尘日，观兵驻马蹄。", 
            "江流侵岸阔，山势抱城低。", 
            "楛矢他年贡，铜标旧迹迷。", 
            "挥鞭杨柳下，怕听暮鸦啼。"
        ], 
        "title": "出关 其三", 
        "type": "律诗", 
        "yun": "齐"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "长白山头望，松花水不波。", 
            "黄龙今痛饮，朱鸟命如何！", 
            "对月怀前事，临风发浩歌。", 
            "故人重握手，一醉且婆娑。"
        ], 
        "title": "出关 其四", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "南风终不竞，北斗吐光芒。", 
            "白璧埋庭室，黄金买议郎。", 
            "功名成竖子，冠剑集中央。", 
            "他日修民史，渐台事渺茫。"
        ], 
        "title": "癸丑十月十日", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "朔风起天末，寒气迫深秋。", 
            "看菊仍多泪，搴兰亦有愁。", 
            "孤灯儿女梦，一剑塞垣楼。", 
            "莫作征人怨，双鱼到十洲。"
        ], 
        "title": "朔风", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "一关峙山海，万里护风云。", 
            "城上笳声急，天边雁影昏。", 
            "回头看北斗，挥手指中原。", 
            "莫作刀环梦，明朝入国门。"
        ], 
        "title": "夜入山海关", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "一代豪华客，千秋正气歌。", 
            "艰难扶社稷，破碎痛山河。", 
            "世乱人思治，时乖将不和。", 
            "秋风柴市上，下马泪滂沱。"
        ], 
        "title": "柴市谒文信国公祠四首 其一", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "宏范甘亡宋，思翁不帝胡。", 
            "忠奸争一瞬，义节属吾徒。", 
            "岭表驱残卒，崖门哭藐孤。", 
            "西台晞发客，同抱此心朱。"
        ], 
        "title": "柴市谒文信国公祠四首 其二", 
        "type": "律诗", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "忠孝参天地，文章自古今。", 
            "紫云留故砚，夜雨寄孤琴。", 
            "景炎中兴绝，临安半壁沈。", 
            "巍巍瞻庙貌，松柏郁森森。"
        ], 
        "title": "柴市谒文信国公祠四首 其三", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "我亦遘阳九，伶仃在海滨。", 
            "中原虽克复，故国尚沈沦。", 
            "自古谁无死，宁知命不辰。", 
            "凄凉衣带语，取义复成仁。"
        ], 
        "title": "柴市谒文信国公祠四首 其四", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "万籁沈人海，天花落不知。", 
            "宿云归岫远，新月出山迟。", 
            "祇树曾闻法，禅房且赋诗。", 
            "佛灯还照夜，尘梦欲何之？"
        ], 
        "title": "夜宿凌云寺", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "尘梦陡然觉，众香不得闻。", 
            "诸天犹寂静，下界已纷纭。", 
            "石老常含雨，篁多欲拂云。", 
            "山中无俗垢，花木亦清芬。"
        ], 
        "title": "晓起", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "寥落存吾志，徬徨看众迷。", 
            "危言惊市虎，不寐听晨鸡。", 
            "木折风敲户，寒侵雨满蹊。", 
            "讨春迟旧约，诗卷共提携。"
        ], 
        "title": "次韵和文访，并示同社", 
        "type": "律诗", 
        "yun": "齐"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "秋意虽寥落，诗情尚发皇。", 
            "江山随月缺，草木逐风狂。", 
            "暂作佣书计，宁忘按剑伤。", 
            "故人今健在，莫负少年场。"
        ], 
        "title": "秋日寄李耐侬北京", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "儒术今彫敝，文章属老成。", 
            "一生怀古志，千载著书名。", 
            "薤露歌何急，槐云梦易惊。", 
            "翛然闻讣日，悽怆若为情。"
        ], 
        "title": "吴立轩先生挽诗三首 其一", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "忆昔修台乘，相从订史文。", 
            "郢书求错落，燕说记传闻。", 
            "共削南山竹，毋忘故里枌。", 
            "春秋如可作，大义未纷纭。"
        ], 
        "title": "吴立轩先生挽诗三首 其二", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "世乱嗟何及，时危道不孤。", 
            "明诗垂阃教，读易立师模。", 
            "古月人俱远，秋风泪已枯。", 
            "他年来挂剑，望断卦山芜。"
        ], 
        "title": "吴立轩先生挽诗三首 其三", 
        "type": "律诗", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "炎徼冬无雪，阳坡岁又花。", 
            "流年催短景，清泪落悲笳。", 
            "世事天多醉，吾生智靡涯。", 
            "草玄聊自慰，门外谢轩车。"
        ], 
        "title": "甲子除夕四首 其一", 
        "type": "律诗", 
        "yun": "麻"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "未遂澄清志，徒嗟轶荡才。", 
            "楚囚歌当哭，齐赘笑含哀。", 
            "憔悴伤寒菊，飘零对落梅。", 
            "祭诗嗤贾岛，忍为酒尊开。"
        ], 
        "title": "甲子除夕四首 其二", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "大隐居城市，新交遍里闾。", 
            "几人肝胆重，自分鬓毛疏。", 
            "孤愤偏耽史，穷愁好著书。", 
            "中原戈未息，且食淡江鱼。"
        ], 
        "title": "甲子除夕四首 其三", 
        "type": "律诗", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "十载身多健，千秋业可期。", 
            "搴云思远道，破浪待天池。", 
            "举世虽无偶，斯文幸在兹。", 
            "春秋今未泯，珍重一篇诗。"
        ], 
        "title": "甲子除夕四首 其四", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "斗室耽高卧，关心画地人。", 
            "忽闻归里语，已复自由身。", 
            "风雨沈前夕，江山认旧春。", 
            "新诗如可玩，检点寄双鳞。"
        ], 
        "title": "闻南强、铁生、芳园出狱，走笔讯之", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "我昔辞南服，宁为智北游。", 
            "侧身虽偃蹇，抗志自优游。", 
            "道以千秋重，文从四海求。", 
            "一编诗荟在，风雨独登楼。"
        ], 
        "title": "我昔", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "久处埋冤地，真成缺陷天。", 
            "一春长苦雨，四月尚穿棉。", 
            "世乱身安寄？途穷志益坚。", 
            "寒檐闻哭语，未忍拥书眠。"
        ], 
        "title": "自春徂夏，久雨连绵，蛰居小庐，抑郁殊甚", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "海上寒威迫，寰中战气酣。", 
            "书来知病讯，诗好抵清谈。", 
            "世事谁消长，生涯历苦甘。", 
            "固园梅放未，酝酿一枝含。"
        ], 
        "title": "次韵和黄茂笙病中之作 其一", 
        "type": "律诗", 
        "yun": "覃"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "生死何须念，轮回悟已真。", 
            "登天能證佛，入地即为人。", 
            "兜率罡风乱，恒沙劫火频。", 
            "祗今居畏垒，情话一酸辛。"
        ], 
        "title": "次韵和黄茂笙病中之作 其二", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "放眼高台上，风云孰主权？", 
            "奇愁盘古剑，清泪坠春绵。", 
            "丛桂能招隐，幽兰任弃捐。", 
            "蓬莱非乐土，何事去求仙。"
        ], 
        "title": "次韵和黄茂笙病中之作 其三", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "自我归闾里，关门避世知。", 
            "鱼潜青藻末，凤老碧梧枝。", 
            "同病情逾重，论交道莫歧。", 
            "滔滔东去水，坐待种桑时。"
        ], 
        "title": "次韵和黄茂笙病中之作 其四", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "暝色迷天末，清空起棹讴。", 
            "山随帆影转，月逐浪花浮。", 
            "横槊苍凉夜，艰危击楫秋。", 
            "马江呜咽水，何日挽东流？"
        ], 
        "title": "马江夜泛", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "无诸在何处，犹见钓龙台。", 
            "荒井碧逾冷，危城青欲开。", 
            "得时思将略，拨乱负奇才。", 
            "万古浮云去，三山落日来。"
        ], 
        "title": "闽中怀古四首 其一", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "万里秋风客，罗骚吊古来。", 
            "天高旗影动，日暮角声哀。", 
            "沧海沈王气，江山待霸材。", 
            "茫茫无限感，独上钓龙台。"
        ], 
        "title": "闽中怀古四首 其二", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "无诸在何处，犹见古蛮风。", 
            "南越孤云隔，西澎一水通。", 
            "潮声冲岸猛，山势抱城雄。", 
            "倚遍阑干望，烧空落日红。"
        ], 
        "title": "闽中怀古四首 其三", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "秦汉无馀地，横天剑气冲。", 
            "中原方逐鹿，大海且屠龙。", 
            "羽檄驰三服，雄关锁一重。", 
            "祗今思用武，几度涨妖烽。"
        ], 
        "title": "闽中怀古四首 其四", 
        "type": "律诗", 
        "yun": "冬"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "去去神山远，蓬莱水浅深。", 
            "烟花萦别梦，文字系同心。", 
            "沦落江南客，凄凉渚北吟。", 
            "可知羁旅意，长望旧园林。"
        ], 
        "title": "酬瘦云并和南社诸子", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "欲别不堪别，凄凉泪暗弹。", 
            "香消钗上燕，花瘦镜中鸾。", 
            "归梦嫌宵短，当春怯早寒。", 
            "相思裁尺素，寄与有情看。"
        ], 
        "title": "欲别", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "踏遍裨瀛老更豪，未将馀事废风骚。", 
            "江山佳日张文宴，坛坫中原接彩毫。", 
            "幽贽尽逾投缟雅，神交犹觉铸金劳。", 
            "苍茫云水相望处，唇齿知君首重搔。"
        ], 
        "title": "日本长冈子爵护美以影照及云海诗卷寄赠赋答其意", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "蝉响枫容已变秋，满衣清吹自凭楼。", 
            "缘枝松鼠如飞过，逐饵池鱼一閧休。", 
            "昨夜月明无客赏，多年屋破累僧修。", 
            "意君病退诗魔在，持赠山云待梦游。"
        ], 
        "title": "八月十二夜期幼点不至时听水斋补葺未竞晓坐池上楼即事柬幼点", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "无意从翁廿载游，风涛中著数椽楼。", 
            "手栽稚树成乔木，眼看新沙替旧洲。", 
            "文字童年劳强记，典型前辈不多留。", 
            "经过迟暮休辞数，正藉深杯与写忧。"
        ], 
        "title": "幼瞻丈病间见过留饮小楼", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "吾年似汝登高日，四海兵戈望中兴。", 
            "卌载风云随过鸟，一身林壑学枯僧。", 
            "此怀正恐儿曹觉，世事元非我辈胜。", 
            "西下夕阳东去水，朅来凝眺最高层。"
        ], 
        "title": "挈复儿登邻霄台", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "满院梅开忍就看？却从亭角望檐端。", 
            "横流泉下能终免，来日山中正大难。", 
            "乡国献徵从此绝，平生诗稿失公删。", 
            "山庄插架犹三万，知作空华过眼观。"
        ], 
        "title": "十一月十六日望耕亭晚眺追怀枚如丈", 
        "type": "律诗", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "舍家来就白云居，判作山人那羡鱼？", 
            "月上未妨龛火烬，梅开差有瓮醅储。", 
            "半楼雪意供蒲褐，一路松声迓竹舆。", 
            "莫笑瞿昙风味似，正须相视印如如。"
        ], 
        "title": "次韵答俶玉", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "五年前寿石林文，目极黔山最忆君。", 
            "今夕灯明初度酒，几番草宿故人坟。", 
            "巢痕隔巷浑如梦，醉语连床久不闻。", 
            "且喜樽前身见在，上楼试与看春云。"
        ], 
        "title": "实孚生日留饮话及恂予", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "已近清明尚剧寒，别筵佳月得来难。", 
            "横流满地诗名贱，积雨骑春客袂单。", 
            "当代犹应思旧德，此才何意就卑官。", 
            "宣南吾及交中散，花事年时未向阑。"
        ], 
        "title": "次肖蜦留别韵即送入都", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "北枝陨尽剩南枝，愁诵终风且暴诗。", 
            "乌石岿存天所赦，赪珠满摘佛之遗。", 
            "倘来结夏从禅子，及未尝新餍岛夷。", 
            "百颗胜无聊报慰，山泉还媵一军持。"
        ], 
        "title": "俶玉以索荔莆田诗徵和摘山寺新熟百颗以饷并致鼓山泉一器即次其韵", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "眼明蔡谱稔莆风，筠笼初开见老红。", 
            "香味不愁三日变，飘摇谁信二州同？", 
            "载醪一骑系何厚，报玖盈筐亦已丰。", 
            "便乞斜川讯坡老，可持闽产较涪戎？"
        ], 
        "title": "俶玉以丹午所寄莆荔三百分饷赋谢因讯特舟直州", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "雨泊江湾喜见星，可曾一诺负山灵？", 
            "廿年算与云泉习，万事浑随齿发零。", 
            "尚亦有人规柱石，未应无地著巾瓶。", 
            "月明留得岩前瀑，准备虚楼彻夜听。"
        ], 
        "title": "雨后入鼓山", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "梦寻才熟江南路，腹痛何缘蓟北行。", 
            "八表同昏偏剩我，九原可作若为情？", 
            "故知白璧无多福，敢望青编有定评？", 
            "满眼边烽封树竟，麻衣凄绝入王城。"
        ], 
        "title": "仲昭以书告窆兼将入都访求遗稿怆赋", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "病橘荒州自负霜，好春如梦剩回肠。", 
            "鬓丝坐阅恒沙劫，心事烧馀楚泽香。", 
            "遗响江湖谁正始？清波亭榭近沧浪。", 
            "秋来政有跫然喜，莫问漫漫夜短长。"
        ], 
        "title": "次韵答实甫", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "四山如昼见秋豪，便借天风散郁陶。", 
            "容易一年冬又燠，相望重海月谁高？", 
            "阴晴那复知明日，丘壑何期属我曹。", 
            "灯火山楼依旧在，夜阑欠汝耳松涛。"
        ], 
        "title": "冬夜同行陀看月邻霄台寄怀嘿园日本", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "桑田三变休龙斗，海上连宵重说诗。", 
            "此事可怜成古调，馀生相对看枯棋。", 
            "村夫食粟能无健？世路回车又有歧。", 
            "岁晚卖文充市隐，水乡丹橘问归期。"
        ], 
        "title": "沪上逢几道有诗酬之", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "瞥眼重重结海楼，别来二十四经秋。", 
            "天公从古憎双鸟，大厦无人问万牛。", 
            "文酒写忧艰一聚，江山横涕仗谁收？", 
            "丰颐瘦损殊非故，不怪新霜也上头。"
        ], 
        "title": "次韵和伯严", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "城郭都非尚此亭，西山偏向别杯青。", 
            "斯文气类关时会，去国心情杂醉醒。", 
            "景武终应行贾策，侯刘差解问元经。", 
            "嗟予相对淞江夜，挂眼蒹葭已再星。"
        ], 
        "title": "题几道江亭饯别图", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "卌年燹地未全苏，食货河渠费究图。", 
            "多事鸡虫殊可已，忍心鹯雀为谁驱？", 
            "岩疆百粤通重险，陆海全闽占上腴。", 
            "斜日据鞍犹骋望，万松关外立斯须。"
        ], 
        "title": "漳州道中", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "渡江虚忆年时楫，布地来谋海外金。", 
            "世上沧桑浑旦暮，别来须鬓各侵寻。", 
            "造车同轨知何日？命驾兼程见子心。", 
            "欲赋閒居閒得未？板舆岁月羡君深。"
        ], 
        "title": "仲容别十五年矣适宰潮阳闻余过汕倍道来会感赠", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "阿爷梦里索诗看，觉后寻思宛昔颜。", 
            "民物一腔惭付托，风涛万里念衰孱。", 
            "灵来不信全无据，身退谁知尚靳閒。", 
            "终胜相公老忧畏，耄年航遍大瀛环。"
        ], 
        "title": "七洲洋风浪中梦先公命呈近诗", 
        "type": "律诗", 
        "yun": "删"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绡薄笼霞，鬟低敛雨，背人偏自嫣然。", 
            "唤起春魂，绮情多少缠绵。", 
            "盈盈不隔东风面，甚东风、换了朱颜。", 
            "数流年。", 
            "锦样飘零，泪迸鹍弦。", 
            "亭阴暗记行吟地，奈词人去后，残梦沈烟。", 
            "剪碎轻红，任教蝶醉莺颠。", 
            "多情漫为伤春瘦，便情多、那得春怜。", 
            "向愁边。", 
            "飘堕香云，为舞仙仙。"
        ], 
        "title": "庆春泽 栩楼桃花盛开，忆前岁花时与浪公联吟之乐，感而成咏", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "窥窗碧飐天如水，依稀暗愁来处。", 
            "静堕双花，凉分半豆，听到隔帘疏雨。", 
            "宵长更苦。", 
            "尽煎透兰心，悄谙谯鼓。", 
            "旅枕醒初，瘦魂摇醉向谁诉。", 
            "春筵珠翠散尽，剩枯龛伴影，霜鬓千缕。", 
            "黯黯沈沈，悽悽悄悄，销得黄昏几度。", 
            "荆台梦阻。", 
            "便剪恨成灰，总牵残绪。", 
            "照泪分明，乱蛩啼到曙。"
        ], 
        "title": "齐天乐 咏秋灯", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "秋恨阔。", 
            "银塘渺千顷，雨声凄切。", 
            "水佩惊寒，雾裳怨晚，谁题花叶。", 
            "容易西亭梦破，甚汀芦、还舞回雪。", 
            "竛竮别。", 
            "液池天迥，倦鸥空说。", 
            "玉腕重搴应怯。", 
            "罩鸳波、凉云半缺。", 
            "影悴谁怜，香清难驻，风怀都歇。", 
            "泻泪盘空，剩冷蒂、挨过新霜时节。", 
            "棹歌咽。", 
            "愁煞前溪瘦月。"
        ], 
        "title": "玉京秋 咏残荷，用草窗韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "澹墨一行秋，迢递梦痕，凄对吟越。", 
            "争奈斜风，更回眸成缬。", 
            "残照后、汀烟乍洒，暮云边、溪流共折。", 
            "怕教飞散，点向荒湾，孤影凉波咽。", 
            "蜚腾怜意阻，上林远、寄泪空别。", 
            "好语谁传，正江湖天阔。", 
            "记书塔、名心都误，怕登楼、乡愁又结。", 
            "暗尘难写，付与冷弦弹夜月。"
        ], 
        "title": "尾犯 咏雁字，用梦窗韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦中烟树。", 
            "长安远、飘零知向何处。", 
            "一番霜信一番疏，又晚来风雨。", 
            "剩槭槭、商声自语。", 
            "停骖曾爱凉阴住。", 
            "甚暗屧无情，尽碎蹋秋林，夕照斛尘捎去。", 
            "经眼旧日风光，空栖鸾凤，冷落荒径谁赋。", 
            "已抛根蒂任东西，奈乱愁无主。", 
            "正寂历、敲阶细数。", 
            "天涯频感兰成暮。", 
            "怕故枝、凄寒紧，转绿蹉跎，误人筇拄。"
        ], 
        "title": "霜叶飞 咏落叶", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "琼姿似泫。", 
            "记彩驾驻云，花阴曾见。", 
            "绣软御街，移取春风入瀛苑。", 
            "飞英芳昼初开宴。", 
            "报消息、天山传箭。", 
            "赵昌图在，谁分嫩粉，染来宫扇。", 
            "愁远。", 
            "笙歌散尽，瘦枝吊影，倚天楼殿。", 
            "漫弄旧香，忆著当时应肠断。", 
            "残妆如对徐妃面。", 
            "剩飘零、虚迎铜辇。", 
            "题庵凭文，龟堂故情怎遣。"
        ], 
        "title": "绛都春 题太平花影片", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "浮生是客。", 
            "恁暗波换梦，春去无迹。", 
            "断塔成灰，凄黯斜阳，残莎自弄烟碧。", 
            "江湖酒醒尘衫冷，只劫后、青峰相识。", 
            "傍竹窗、细检珠尘，唤起乱愁难拭。", 
            "还忆灯宵觅句，水天旧恨满，蟾泪俱滴。", 
            "一霎颠风，翠羽飞回，误了重阑春色。", 
            "寒云锁断孤山路，并写入、庾郎萧瑟。", 
            "怕夜来、月上空枝，照鬓几星添白。"
        ], 
        "title": "疏影 和苍虬同年湖楼感旧原韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "仙云碎、叠映屏纱。", 
            "卵椀胜槐芽。", 
            "玉纤新拣燕支菜，论风味、只属诗家。", 
            "刚到半焦，山禽唤罢，供我嚼春霞。", 
            "团团休笑似蒸沙。", 
            "老去更迷花。", 
            "蓬山旧梦红绫冷，算閒福、不负残牙。", 
            "一架绿阴，歌筵敞处，回首是天涯。"
        ], 
        "title": "一丛花 以莹园藤花制饼，分馈詷白，有词见谢，因填此解和之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "怪伊占断残春，漫天舞罢和烟坠。", 
            "翻阶涴雨，绕阑飘雪，恼人情思。", 
            "黯黯濛濛，嫩寒池榭，画帘空闭。", 
            "奈莺慵蝶怨，故枝瘦尽，愁欲断，吹还起。", 
            "撩乱诗魂似此。", 
            "荡斜阳、鬓丝羞缀。", 
            "灵和梦远，春痕千叠，忍教揉碎。", 
            "结带前欢，浮槎后约，总随流水。", 
            "算芳情不隔，天涯处处，惹东风泪。"
        ], 
        "title": "水龙吟 咏杨花，用东坡韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "银汉分凉，误婵娟、仙衣五铢初试。", 
            "露缀钿轻，风飐铃圆，扶上晚篱烟紫。", 
            "锦棚一角秋来早，只閒伴、吟人无睡。", 
            "蓦肠断、红墙浅梦，暗蛩啼碎。", 
            "宛转愁丝自系。", 
            "偏盼到星期，替人憔悴。", 
            "妒煞汉宫夜月，鸳机虚伴，渚莲香坠。", 
            "洗车消息前番雨，认绡碧、几痕残泪。", 
            "数离绪年年，倩伊细记。"
        ], 
        "title": "花心动 牵牛花，同子年韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "乍凉台丝敞，灯影外，小红阑。", 
            "借露盏延秋，风弦待月，禁得幽单。", 
            "寥天。", 
            "唳鸿去杳，黯愁云、洒遍米家山。", 
            "凉思微怜越苧，倦怀还理吴笺。", 
            "当筵。", 
            "狂欲碎青珊。", 
            "邀梦到花前。", 
            "奈镜影传愁，筝心诉怨，抛断华年。", 
            "人间。", 
            "旧春在否，又牵肠、处处听啼鹃。", 
            "此夜西亭酒醒，琼娥知我无眠。"
        ], 
        "title": "木兰花慢 次和查湾露台夜饮", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "幽渚蜻迷，閒扉萤度。", 
            "晚来寂寞如许。", 
            "楼外残山，相看疑泫，黛痕初涴暮雨。", 
            "茧蚕身惯，又轻惹、悲欢断绪。", 
            "湖云沈梦，觅遍虚廊，冷弦愁抚。", 
            "最怜暗检春痕，劫后菭根，旧香无据。", 
            "半亩荒涯，结茆漫约，心事都成虚语。", 
            "水天摇暝，甚凄弄、危阑绀缕。", 
            "不须怨别，还羡閒缘，伴鸥留住。"
        ], 
        "title": "庆宫春 苍虬重返湖庐，有词见寄，依韵和之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "荒砌偎霜，空帘吊月，背人低语。", 
            "伶俜念汝。", 
            "絮西风甚情绪。", 
            "红闺刀尺新来懒，只道是、敲屏残雨。", 
            "奈宵寒初紧，秋心搅碎，蜡泪啼曙。", 
            "休误。", 
            "牵愁住。", 
            "便锦字千回，鸾肠难诉。", 
            "笙歌夜午。", 
            "空房谁问鸳杼。", 
            "湖山拚付雕笼戏，算赚取、销金几度。", 
            "付倦客、怨天涯，秋共王孙老去。"
        ], 
        "title": "月下笛 咏络纬，和彊村韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "枕波疑断峤。", 
            "看乱芦吹雪，鸥乡寒早。", 
            "蹉跎负芳草。", 
            "问行吟何处，总伤孤抱。", 
            "凭高纵眺。", 
            "暮云深、飞笳缥缈。", 
            "算人间、此水清泠，肯照冷游巾帽。", 
            "愁道。", 
            "媐春觞阔，泛月槎空，暗尘催老。", 
            "垂杨碧袅。", 
            "灵和影误年少。", 
            "怕雕阑、荒尽萸边，诗梦虚付，烟深水窈。", 
            "尽儃佪瘦塔，多情替留晚照。"
        ], 
        "title": "瑞鹤仙 戊辰九日窣堵冈登高，用梦窗韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "冷枝愁对，正文园病后，秋怀无著。", 
            "一眴冰霜天地窄，芳性肯随摇落。", 
            "蕊细留香，叶残伴影，瓶几朝寒薄。", 
            "老来陶令，岸巾风趣如昨。", 
            "回首旧径都非，冬屏敛笑，羞共新梅索。", 
            "惜取过时颜色在，谙尽雪欺风虐。", 
            "晚节谁珍，孤情易谢，憔悴同高阁。", 
            "漫辞簪鬓，客心迟暮堪托。"
        ], 
        "title": "百字令 咏晚菊，和苍虬韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "听到盘空语。", 
            "黯关河、斜阳影里，乱愁如雨。", 
            "坏堞荒邮人去后，一片无情陇树。", 
            "便聒尽、凄凉谁诉。", 
            "墨阵翻飞争巢急，问风枝、漂堕知何处。", 
            "无限意，趁归羽。", 
            "伶俜冻雀成新侣。", 
            "蓦回头、昭阳梦换，玉颜都误。", 
            "啼过延秋千屋破，头白空伤倦旅。", 
            "又断影、霜笳催暮。", 
            "几许衰杨飘零尽，只隋堤、流水无今古。", 
            "三两点，带愁去。"
        ], 
        "title": "金缕曲 咏寒鸦", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "曙窗催白声初紧。拥枕眠还醒。", 
            "关心最忆在龙沙。霜晓孤鞍衣上落冰花。", 
            "壮怀销尽韶颜老。往梦迷春草。", 
            "王乔按拍正凄凉。却怪朱门听惯只寻常。"
        ], 
        "title": "虞美人 和姜盦春夜闻笳", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "魫窗幻出兜罗样，蟠根倘依初地。", 
            "浅笑想拈花，似天龙舒指。", 
            "一龛灯影里，待重话、雪天金臂。", 
            "證果何年，戒香新领，夜寒如水。", 
            "密意。", 
            "和沈檀，低擎处、犹含露盘秋泪。", 
            "淰淰逗霜馨，认酥黄波腻。", 
            "倦情凭忏绮。", 
            "料轻负、凤州残醉。", 
            "冷吟罢，悄敛姜芽，耐点茶馀味。"
        ], 
        "title": "徵招 咏佛手柑", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "径曲偎云，楼深搁暝，暗淙敲瓦。", 
            "玉壶旧赏，负了绮春姚冶。", 
            "乍惺忪、凉花半㡘，屧痕印到閒庭榭。", 
            "记茂陵病起，巴山秋近，者番情话。", 
            "平野。", 
            "迷湾汊。", 
            "误篴里潇潇，隔江唱罢。", 
            "山魂水梦，似与别开鸥社。", 
            "羡风情、南浦画桡，闹红一曲供醉写。", 
            "只维摩、未了枯禅，暗怯衣香惹。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "密叶交櫩，约住嫩阴，窗晓偏黑。", 
            "烟沈茶锉醭侵，竹几销魂时节。", 
            "恹恹倦绪，错道浅梦梅黄，回肠说与江南客。", 
            "荷响不分明，共糟床偷滴。", 
            "愁极。", 
            "花帘孤倚，闷数虬壶，乍销一刻。", 
            "翻羡閒鸳，叶底新凉分得。", 
            "濛濛翠罨，忆著旧夜灯痕，壁蝎冷篆虚寻觅。", 
            "窑色破遥青，又云峰都失。"
        ], 
        "title": "石州慢 暑雨排闷，用两当轩韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": "七言绝句", 
        "text": [
            "峨峨旗箭拟高牙，帐下群凶击柱哗。", 
            "蝇拂纶巾谁氏子，黄袍一旦竟身加。"
        ], 
        "title": "庚子诗鉴（选录） 其一", 
        "type": "绝句", 
        "yun": "麻"
    }, 
    {
        "author": "郭则沄", 
        "era": "近现代", 
        "subtype": "七言绝句", 
        "text": [
            "异派寻源未易殚，流传青县又沧滦。", 
            "白阳别教君应是，苴杖麻衣素练冠。"
        ], 
        "title": "庚子诗鉴（选录） 其二", 
        "type": "绝句", 
        "yun": "寒"
    }, 
    {
        "author": "郭则沄", 
        "era": "近现代", 
        "subtype": "七言绝句", 
        "text": [
            "覆篑无功海水深，年时危谤苦侵寻。", 
            "蚕庄残劫天难问，末路终虚赎命金。"
        ], 
        "title": "庚子诗鉴（选录） 其三", 
        "type": "绝句", 
        "yun": "侵"
    }, 
    {
        "author": "郭风惠", 
        "era": "近现代", 
        "subtype": "五言绝句", 
        "text": [
            "瘦竹寒犹翠，幽花晚更荣。", 
            "秋心不可写，约略写秋声。"
        ], 
        "title": "题竹菊络纬", 
        "type": "绝句", 
        "yun": "庚"
    }, 
    {
        "author": "郭风惠", 
        "era": "近现代", 
        "subtype": "五言绝句", 
        "text": [
            "玉露已凋伤，千林木叶黄。", 
            "一枝安弱羽，犹得伴寒香。"
        ], 
        "title": "题梅花小鸟", 
        "type": "绝句", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "风帆沙鸟俱娉婷，菱蔓牵波草没汀。", 
            "络纬早知秋露冷，一齐呤与客船听。"
        ], 
        "title": "舟行子牙河将至天津口占二首 其一", 
        "type": "绝句", 
        "yun": "青"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "秋涨平堤怯过桥，卧波官柳草萧萧。", 
            "月明更觉烟波阔，近海河通早晚潮。"
        ], 
        "title": "舟行子牙河将至天津口占二首 其二", 
        "type": "绝句", 
        "yun": "萧"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "花未妆齐柳未梳，平湖十里鹭飞初。", 
            "前年景物真狠籍，竭泽争擒海大鱼。"
        ], 
        "title": "过玉带桥感赋", 
        "type": "绝句", 
        "yun": "鱼"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "红桥北转绿阴舒，芳草落英肃不如。", 
            "独避游骢取闲景，春畦人摘雨中蔬。"
        ], 
        "title": "北洋大学前带运河背毗苇荡长堤坦路遍植山桃花时极农艳之致中外游人络绎亘朝暮而四面村聚多艺园蔬尤多佳趣俯拾好景缀为小时四首 其一", 
        "type": "绝句", 
        "yun": "鱼"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "东风裁绿到菰蒲，步步芳溪湿碧芜。", 
            "甘与销魂不忍去，小桃娇欲倩人扶。"
        ], 
        "title": "北洋大学前带运河背毗苇荡长堤坦路遍植山桃花时极农艳之致中外游人络绎亘朝暮而四面村聚多艺园蔬尤多佳趣俯拾好景缀为小时四首 其二", 
        "type": "绝句", 
        "yun": "虞"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "朝听啼鸟暮听蛙，不信春来验物华。", 
            "连日东风吹送暖，长堤齐放野桃花。"
        ], 
        "title": "北洋大学前带运河背毗苇荡长堤坦路遍植山桃花时极农艳之致中外游人络绎亘朝暮而四面村聚多艺园蔬尤多佳趣俯拾好景缀为小时四首 其三", 
        "type": "绝句", 
        "yun": "麻"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "十分绚烂惜流光，剪锦堆霞欲断肠。", 
            "生小女郎有憨态，掬将花瓣比衣裳。"
        ], 
        "title": "北洋大学前带运河背毗苇荡长堤坦路遍植山桃花时极农艳之致中外游人络绎亘朝暮而四面村聚多艺园蔬尤多佳趣俯拾好景缀为小时四首 其四", 
        "type": "绝句", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "命宫驿马兼磨蠍，从解禅玄难闭关。", 
            "到此不须称旅舍，十年几日住家山。"
        ], 
        "title": "定州旅舍题壁二首 其一", 
        "type": "绝句", 
        "yun": "删"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "太行如画展长屏，划断云天隔月星。", 
            "茅店难遮看山眼，缺垣正对一峰青。"
        ], 
        "title": "定州旅舍题壁二首 其二", 
        "type": "绝句", 
        "yun": "青"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "倒影棱觚荡碧漪，九城门外动旌旗。", 
            "忘机泛泛群鸥鸟，海又生桑尚不知。"
        ], 
        "title": "三海二首 其一", 
        "type": "绝句", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "宫廷丛怨到金貂，罪已君王又早朝。", 
            "太液池莲应独笑，六郎死后胜花娇。"
        ], 
        "title": "三海二首 其二", 
        "type": "绝句", 
        "yun": "萧"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "故宫池馆纷如市，臣妾酣游缓缓归。", 
            "异卉珍葩千万种，独无一叶首阳薇。"
        ], 
        "title": "游某公园二首 其一", 
        "type": "绝句", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "霜茎落叶各成蹊，步步芳苔滑浅泥。", 
            "总比铜驼荆棘好，宫墙鸳瓦砌花畦。"
        ], 
        "title": "游某公园二首 其二", 
        "type": "绝句", 
        "yun": "齐"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "隔万重山不隔天，烟霞犹在利名边。", 
            "盟鸥友鹿非容易，山亦收租水要钱。"
        ], 
        "title": "题不忍难志照片二首（民国十年） 其一", 
        "type": "绝句", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "去后园亭觅胜痕，荒荒古木夕阳村。", 
            "拙鸠原有危巢在，巧鹊争来长子孙。"
        ], 
        "title": "题不忍难志照片二首（民国十年） 其二", 
        "type": "绝句", 
        "yun": "元"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "温柔敦厚寓神奇，雅正清真是正规。", 
            "何止野狐乱禅法，从来道学不能诗。"
        ], 
        "title": "论诗 杂阅古今人诗偶有所见辄成一绝计约十首今只存其四略见昔年读诗眼力也 其一", 
        "type": "绝句", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "是谁彩笔裹情丝，专唱回肠汤气诗。", 
            "粉黛胭脂三万首，异军应树女郎旗。"
        ], 
        "title": "论诗 杂阅古今人诗偶有所见辄成一绝计约十首今只存其四略见昔年读诗眼力也 其二", 
        "type": "绝句", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "人人全集不全精，选本零篇易擅名。", 
            "擎向绮筵选佳馔，易牙厨下有尘羹。"
        ], 
        "title": "论诗 杂阅古今人诗偶有所见辄成一绝计约十首今只存其四略见昔年读诗眼力也 其三", 
        "type": "绝句", 
        "yun": "庚"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "诗至中唐众体溉，各需人力各天才。", 
            "就中七绝真关隘，多少名家度不来。"
        ], 
        "title": "论诗 杂阅古今人诗偶有所见辄成一绝计约十首今只存其四略见昔年读诗眼力也 其四", 
        "type": "绝句", 
        "yun": "灰"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "石丑山顽树不材，三关锁钥倚天开。", 
            "英雄几辈操戈去，我独伤今吊古来。"
        ], 
        "title": "随军扎广武有作 其一", 
        "type": "绝句", 
        "yun": "灰"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "书生何事妄谈兵，烽火连天百感并。", 
            "却笑雁门一线窄，前人争过后人争。"
        ], 
        "title": "随军扎广武有作 其二", 
        "type": "绝句", 
        "yun": "庚"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "雨过烟岚照鬓青，征鸿飞倦想梳翎。", 
            "偶经山寺来参佛，禅栩流云僧未醒。"
        ], 
        "title": "随军扎广武有作 其三", 
        "type": "绝句", 
        "yun": "青"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "辕门下马揖旌麾，严式当年礼拾遗。", 
            "我拜将军如拜佛，降龙伏虎总慈悲。"
        ], 
        "title": "随军扎广武有作 其四", 
        "type": "绝句", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "城下陂陀好牧羊，蒹葭无际水云苍。", 
            "飘飘红叶飞无力，随著寒烟度女墙。"
        ], 
        "title": "河曲城外", 
        "type": "绝句", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "白浪摇空天四围，胸中五狱一尘微。", 
            "纷纷无限悲欢梦，都付东流化沫飞。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其一", 
        "type": "绝句", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "秋山过雨飘红叶，大海回风生紫澜。", 
            "欲起青莲作吟侣，蓬莱顶上一凭栏。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其二", 
        "type": "绝句", 
        "yun": "寒"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "无限心情俯仰间，河山风景异般般。", 
            "海天也挂如钩月，却与家乡一样弯。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其三", 
        "type": "绝句", 
        "yun": "删"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "华严飞瀑拖千尺，溅玉跳珠冷逼秋。", 
            "清到绝尘兼绝物，出山河水可同流。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其四", 
        "type": "绝句", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "重奠金汤国运通，新都佳气郁龙葱。", 
            "盛衰却也关人事，周辙当年枉向东。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其五", 
        "type": "绝句", 
        "yun": "东"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "宝刹委迤灵鹫隈，雨中闲煞好楼台。", 
            "拨云寻得弥陀殿，早有蛾眉礼佛来。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其六", 
        "type": "绝句", 
        "yun": "灰"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "比睿湖边万木阴，飙轮斜曳入云岑。", 
            "一虫一豸皆灵秀，叫得秋山秋更深。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其七", 
        "type": "绝句", 
        "yun": "侵"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "风雨重阳故国秋，片帆飞指海西头。", 
            "归将何物分儿女，客梦诗魂载一舟。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其八", 
        "type": "绝句", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "百八钟声百八灯，鹤能延客鹿皈僧。", 
            "海天胜境冯谁会，看罢潮平看月升。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其九", 
        "type": "绝句", 
        "yun": "蒸"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "东海回波送我还，船头风雨别三山。", 
            "帆痕楼影巍然在，草草低徊过马关。"
        ], 
        "title": "民国十八年秋余以察哈尔教育厅长偕校长五人秘书一人东渡参观学校往返五十馀日得绝句四十首返厅后付印若干纸分遗友好今去家六七年几经变乱书籍器物多遭失损区区断简更不敢必其存亡也追忆少许录志游踪 其十", 
        "type": "绝句", 
        "yun": "删"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "依样彭亨腹不枵，可怜尼父叹悬匏。", 
            "画来满架秋风老，好与诗人作酒瓢。"
        ], 
        "title": "题画葫芦", 
        "type": "绝句", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "敛崿藏棱书一拳，碧苔多处卧秋烟。", 
            "冥顽甘作閒材弃，怕遇神娲要补天。"
        ], 
        "title": "题昼石", 
        "type": "绝句", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "阴阴夏绿贮馀春，芳草湖边踏软尘。", 
            "如掌片云偏漏雨，回风吹湿隔花人。"
        ], 
        "title": "即事", 
        "type": "绝句", 
        "yun": "真"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "笑语喧随火树腾，客边佳节戚难胜。", 
            "中天閒煞元宵月，逐队游人只看灯。"
        ], 
        "title": "元宵过正阳门", 
        "type": "绝句", 
        "yun": "蒸"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "银汉西流月一钩，晚凉疏雨发诗愁。", 
            "鸾飘凤泊吾安往，蟋蟀堂前又一秋。"
        ], 
        "title": "秋", 
        "type": "绝句", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "海峤矶头看落晖，秋云斜卷乱帆飞。", 
            "痴心却向沧波问，何日回风送我归。"
        ], 
        "title": "香港登高四首 其一", 
        "type": "绝句", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "山下平沙接海潮，碧空云净月华高。", 
            "销魂已是三年尉，柳外黄昏玉带桥。"
        ], 
        "title": "香港登高四首 其二", 
        "type": "绝句", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "岭表无秋雁不来，云山齐向侮门开。", 
            "汉家新制凉州曲，慷慨临风唱一回。"
        ], 
        "title": "香港登高四首 其三", 
        "type": "绝句", 
        "yun": "灰"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "粼粼细浪浸烟莎，欲堕秋云曳薄罗。", 
            "想像洛川神女梦，月明惆怅托微波。"
        ], 
        "title": "香港登高四首 其四", 
        "type": "绝句", 
        "yun": "歌"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "乱柴大斧好山容，卧看苍茫爱北宗。", 
            "浊酒一杯茅店月，西风匹马过居庸。"
        ], 
        "title": "过居庸关", 
        "type": "绝句", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "晚岁相因依，恩缘岂微细。", 
            "诗卷隔岁看，殷勤续题字。", 
            "顽石阅颓波，昨味了不异。", 
            "悠悠防日损，汲汲恐失志。", 
            "绸缪五交外，僮仆见真意。", 
            "作欢未渠央，已复感离思。", 
            "跬步争滑坡，遑暇顾违世。", 
            "琐琐恩怨空，心光炯初地。", 
            "东坡别季常，贻诗寓微诣。", 
            "各期检缺失，黾勉别后事。", 
            "端有真不灭，文字特馀寄。"
        ], 
        "title": "伯夔君任题予诗卷和韵", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "服食慎尼父，乡党记甚赅。", 
            "终篇及山雉，微旨费疑猜。", 
            "自我来长春，旅食谁相陪。", 
            "决肉老无齿，淡薄愁羹材。", 
            "惟雉实充塞，弋取冰雪隈。", 
            "剔骨用缕切，姜笋同燔煨。", 
            "朝斯复夕斯，风味良已佳。", 
            "忽忽阅三冬，食籍谁安排。", 
            "愧予口腹累，忍致原禽灾。", 
            "先事而后食，颡泚养不才。", 
            "兹性特耿介，未信甘囮媒。", 
            "杀身为小补，士执义所裁。", 
            "分当勇致身，直往不可回。", 
            "一笑观朵颐，时哉岂时哉。"
        ], 
        "title": "此间雉多而值贱入冬即以侑食予齿脱他肴多不能决每食只此一味或益一菘而已忽忽三载未尝生厌计所食不下数百矣感赋一首", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "今生了不记，俄为何世人。", 
            "梦中有寐觉，所觉孰幻真。", 
            "沉沉古刹中，斗室栖我身。", 
            "一身绳榻上，开眼微欠伸。", 
            "日影满东窗，计时方及晨。", 
            "枯几摊卷帙，坏壁悬瓢巾。", 
            "不记生我谁，亦无妻子孙。", 
            "荒荒何岁月，寂寂馀炉薰。", 
            "旋来拥帚奴，伛偻除埃尘。", 
            "口诵普贤偈，悲音动心魂。", 
            "虚空不能容，无始贪痴嗔。", 
            "诚心猛忏悔，记授菩提新。", 
            "众业自无尽，我愿自无垠。", 
            "彼唱我徐和，既寤犹津津。", 
            "嗟我有生初，大母逮双亲。", 
            "有叔复有姊，弱弟惟午君。", 
            "六龄出京师，鄂渚三十春。", 
            "蕃衍族滋大，人事丛悲辛。", 
            "飘风六十年，忽然迹已陈。", 
            "万里异色天，峨峨冰雪邻。", 
            "君恩未能去，麋性安可驯。", 
            "前尘既渺渺，来轸尤惛惛。", 
            "还视窗日影，玩愒徒逡巡。"
        ], 
        "title": "纪梦", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "钱塘贤俊称二陈，坦荡尤推髯绝伦。", 
            "旧京隐伏甘一世，谁知元是英雄人。", 
            "廿年踪迹久阔略，宵来入梦嗟何因。", 
            "小园花木郁精舍，琳琅满架仍奇贫。", 
            "兴来为我画风竹，低梢偃叶饶姿神。", 
            "更题长句寓愤慨，累累押印红泥新。", 
            "壁悬尊翁之手迹，倪迂小幅尤逼真。", 
            "当年先师结深契，往还书札逾天亲。", 
            "使君江汉旧桐邑，至今歌泣伤遗民。", 
            "老成虽无典型在，可念往迹随飙尘。", 
            "何时春明更相见，真看入手苍嶙峋。"
        ], 
        "title": "一夕梦至陈仲恕园中花木郁然有小精室为予画竹一幅题语甚多壁间悬其尊人蓝洲先生山水小幅尤精妙醒记以诗", 
        "type": "古风", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "中藏失清虚，寒燠乃见侵。", 
            "冷饮遏肺气，晨起忽成瘖。", 
            "甚难一字吐，岂凛三缄箴。", 
            "平生坐口过，忍俊每不禁。", 
            "恶业有体相，虚空恐难任。", 
            "病哑暂自幸，寡言神所钦。", 
            "吾闻古至言，中士先闭心。"
        ], 
        "title": "小极音哑感赋四首 其一", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "辛劳念亡妇，厚禀终销磨。", 
            "经年不得语，床蓐淹沉疴。", 
            "我今偶失音，儿女殊惊哦。", 
            "一瞑岂易事，苟活良可诃。", 
            "回思五十时，久病日欲矬。", 
            "语妇当远别，来日将无多。", 
            "彼时意潇洒，心井曾不波。", 
            "忽忽今十年，年假仍蹉跎。", 
            "未知生死际，视昔当如何。"
        ], 
        "title": "小极音哑感赋四首 其二", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "投艰坐敛手，才疏甘抱寂。", 
            "进德虽未能，差觉诸妄息。", 
            "结交诸老翁，一一山丘隔。", 
            "硕果存义宁，至宝倍珍惜。", 
            "绸缪袁与陈，每岁约一集。", 
            "聚处常悤悤，别后苦相忆。", 
            "晚节得久要，堂堂可以毕。"
        ], 
        "title": "小极音哑感赋四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "少年雄志事，蒙难誓恢复。", 
            "人事多乖违，湘累忆初服。", 
            "便欲入山深，残年付僧粥。", 
            "钟鱼倘得力，托命老尊宿。", 
            "旧恩苦难忘，沉吟长踯躅。", 
            "衰病敢自宽，一息还炳烛。"
        ], 
        "title": "小极音哑感赋四首 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "区区人事君，抚衷有深愧。", 
            "箓葹或妄收，冥鸿渺难致。", 
            "波流万人海，肝赡君小异。", 
            "攀鳞愿始酬，伏枥志莫遂。", 
            "昂昂千里姿，局促仰徒隶。", 
            "龙德疑天渊，精魂敛壮士。", 
            "积惨摧越石，醇酒死无忌。", 
            "宿昔同驰驱，居困气弥厉。", 
            "岂意沉寒灰，翻坐回羲辔。", 
            "辛苦卅年心，回注经天泪。"
        ], 
        "title": "斯儆吾挽诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "入门惊踽踽，出门感凉凉。", 
            "昔昔府中趋，室迩人已亡。", 
            "平时少温熨，忽忽淡若忘。", 
            "一朝弃中路，触体如金创。", 
            "始知同志者，不必居相望。", 
            "精诚共天壤，阔远能扶将。", 
            "但使类不孤，自慰热中肠。", 
            "今兹饫冰雪，形神岂殊僵。", 
            "我行迫西日，复此异路伤。", 
            "一瞑可终古，谂君志气刚。"
        ], 
        "title": "斯儆吾挽诗 其二", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "幽居足良夜，月出东峰隅。", 
            "灭烛坐空明，静极罢琴书。", 
            "山雨洒一阵，清逼瀹茗馀。", 
            "几榻入微凉，荷气流空虚。", 
            "湖光荧暗壁，叶叶风卷舒。", 
            "何人梦来此，应诧仙人居。"
        ], 
        "title": "别西湖六年矣忆幽居之趣率成四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "山居起我早，晓色犹朦胧。", 
            "漱齿下阶立，蕉竹清露浓。", 
            "白云褥低空，上承翠玉峰。", 
            "氤氲蕴奇彩，俨若挂屏风。", 
            "山居虽云久，奇景偶一逢。", 
            "伫兴若有悟，隔水闻清钟。"
        ], 
        "title": "别西湖六年矣忆幽居之趣率成四首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "意行沿涧曲，湿屦芳露盈。", 
            "忽然微风至，奇香不可名。", 
            "探寻遍高下，众绿掩一茎。", 
            "长蔓小白花，灿灿缀玉英。", 
            "馨烈夺兰蕙，娟然发幽情。", 
            "相逢不相识，一见真目成。", 
            "誓将表孤隐，图检离骚经。"
        ], 
        "title": "别西湖六年矣忆幽居之趣率成四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "古人有奇趣，寒夜起读书。", 
            "我庐虽不广，俯仰自有馀。", 
            "涤虑入秋清，涉想含春愉。", 
            "生物观气象，弥满忘寒儒。", 
            "素心期未来，沉吟定何如。"
        ], 
        "title": "别西湖六年矣忆幽居之趣率成四首 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "坡老去今几何世，耿耿清光在天地。", 
            "年年置酒拜公辰，坐客微嗟今昔异。", 
            "海藏诗老能驻颜，韵胜于公有深契。", 
            "酒酣高歌移我情，黄州苍梧俨坐次。", 
            "蜗居雨中过寒食，海棠如雪纷满砌。", 
            "君门九重家万里，孤臣偃卧空馀涕。", 
            "荒江落月迥孤角，一往扁舟落何际。", 
            "瞻儋由雷肆恶谑，路人犹识东坡弟。", 
            "遗诗千载动心魄，当年身受何滋味。", 
            "故作达语掩悲凉，岂真解脱忘忧惴。", 
            "天公有意变要荒，远谪韩苏同一致。", 
            "达者或穷穷乃达，此中得失难浅议。", 
            "惟公解事人胜天，晚岁和陶入圣谛。", 
            "当歌对酒万端空，领取当前真实意。"
        ], 
        "title": "东坡生日酒间苏堪诵寒食雨及苍梧道中寄子由诗声情激壮为作此诗", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "磊磊苍松姿，翁为何世人。", 
            "天风石床梦，历劫一欠伸。", 
            "弃官非为高，绝粮不知贫。", 
            "见人无过差，谐俗无缁磷。", 
            "纯天绝机事，老辈谁等伦。", 
            "精诚屈骚通，茹吐垂天垠。", 
            "高风遗世间，使我伤千春。"
        ], 
        "title": "散原先生挽诗 其一", 
        "type": "古风", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "一老不能容，神州何偪仄。", 
            "削迹入匡庐，洪荒忍结舌。", 
            "喜我跫然来，谈笑暖冰雪。", 
            "破戒盈诗篇，荒寒留謦欬。", 
            "浃月难竟留，分手若永诀。", 
            "赠行语何哀，万缘尽一刖。", 
            "岂意重合并，三载慰饥渴。", 
            "回首离合情，嗒焉肝胆绝。"
        ], 
        "title": "散原先生挽诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "冥心馀死灰，回天瘗孤愿。", 
            "穷途觅归墟，生趣略可见。", 
            "硕果惟此翁，岁晚矢婉娈。", 
            "旧京岁一来，深交天所鉴。", 
            "便拟投劾归，结邻为侣伴。", 
            "素心约二三，晨夕无隔间。", 
            "相依守心魂，寸隙聊把玩。", 
            "此愿深可哀，此约竟不践。", 
            "六合一游丝，萧寥空畔岸。"
        ], 
        "title": "散原先生挽诗 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "移国属大盗，决藩自名流。", 
            "罪首张与汤，倒行覆神州。", 
            "惟君揭大义，华管霄壤侔。", 
            "海隅始相见，世外深绸缪。", 
            "忆与散原翁，冲雪凭高楼。", 
            "三士共残年，冷啜酒一瓯。", 
            "君意极凛烈，信道无疑犹。", 
            "沉霾甘死前，已自堪千秋。"
        ], 
        "title": "苏堪挽诗 其一", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "会合非力能，缘分天所判。", 
            "行在同入直，昔昔对几案。", 
            "閒暇极温燖，困急赖助援。", 
            "繫马终一驰，适遘风云变。", 
            "一名我所争，假手君所擅。", 
            "龂龂持异同，公言异私怨。", 
            "年来我杜门，戢影绝酬宴。", 
            "数蒙过高轩，旬日必相见。", 
            "深谈移日影，历久无怠倦。", 
            "奋慵固殊趣，意外垂婉娈。", 
            "俯仰数陈迹，作恶供慨惋。", 
            "毁誉膜外事，慊馁由自断。", 
            "来日非所期，一瞑倘无憾。"
        ], 
        "title": "苏堪挽诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昔访海藏居，一楼耸孤标。", 
            "庭前四五栝，日夕望其高。", 
            "预计十年后，满意听秋涛。", 
            "孤愤积山岳，物外寄萧寥。", 
            "终然舍之去，将身托行朝。", 
            "世事等博塞，呼卢或成枭。", 
            "楼中意万端，所期难所遭。", 
            "成败岂论定，孤行一世豪。", 
            "故居既斥去，还栝亦已凋。", 
            "荣枯皆有情，草木真久要。", 
            "我敬李侯意，微物重云霄。", 
            "魂魄倘恋此，何殊赋大招。"
        ], 
        "title": "苏堪上海所居园中有栝四株李拔可所赠也既来长春故居斥卖栝还旧主今苏堪逝世栝亦枯矣拔可乃作还栝图徵题 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "长春一亩宅，仅容旋马来。", 
            "差喜数株柳，垂阴下覆阶。", 
            "斗室数燕集，酒半行苍苔。", 
            "冷月挂高树，相看久徘徊。", 
            "海外来使星，百国穷沿洄。", 
            "叹诧首相室，陋隘见此才。", 
            "引退怀旧京，意中搆池台。", 
            "海棠数百株，盆列兰与梅。", 
            "行厨具精馔，宾客供嘲诙。", 
            "心知有难言，艰屯郁风雷。", 
            "津津可喜事，此意弥可哀。", 
            "弥天盖世气，阨塞成寒灰。", 
            "惟馀平生意，长镌故人怀。"
        ], 
        "title": "苏堪上海所居园中有栝四株李拔可所赠也既来长春故居斥卖栝还旧主今苏堪逝世栝亦枯矣拔可乃作还栝图徵题 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "当代能文章，义宁第一手。", 
            "削迹入匡庐，与世隔绝久。", 
            "时翁年八十，往拜有谁某。", 
            "维君跫然来，真气暖岩岫。", 
            "温温子弟色，服勤常左右。", 
            "于今薄师门，风义庶可救。", 
            "岂惟斯文传，真脉在孝友。", 
            "修身贻令名，四海仰贤母。", 
            "客语夜稍深，趋入唯恐后。", 
            "孺慕及深慈，目中未曾有。", 
            "自婴风木悲，硕腹俄损瘦。", 
            "推让及群季，周恤遍亲媾。", 
            "时交尚意气，握手肝肺剖。", 
            "反面或下石，创甚柳州柳。", 
            "惟君久益亲，相看进于旧。", 
            "经年更患难，鬓发已老叟。", 
            "但深孤露悲，岂效庚申守。", 
            "愿君葆康强，特为亲故厚。", 
            "能为义宁文，并齐义宁寿。", 
            "质直无饰辞，聊用当春酒。"
        ], 
        "title": "伯夔六十寿诗", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "坡诗绝千古，最胜属过岭。", 
            "皮肤剥落尽，意外出妙境。", 
            "阨塞极生前，肸蚃乃弥永。", 
            "当时岁在寅，儋州方远屏。", 
            "甲子十五周，逢辰荐果茗。", 
            "今昔较异同，身世殊宽窘。", 
            "刘侯妙语言，蕴藉若深幸。", 
            "古人处忧患，如玉试火猛。", 
            "携手葛与陶，心光何烱烱。", 
            "居屯不得力，我辈可叹悯。", 
            "长腰米撑肠，阔领衣盖瘿。", 
            "细和渊明诗，差胜持十忍。"
        ], 
        "title": "东坡生日约治芗苕雪嵩儒鲤门曼多酒集鲤门诗先成以公在儋耳时岁为戊寅今历十五甲子矣持较身世婉而多讽予亦继作", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昔游抱冰门，文武盛才杰。", 
            "画饼或致嘲，真士固难得。", 
            "相人秘诀公有言，谓有心思能笔墨。", 
            "六十人中最少年，燕许奇赏杨盈川。", 
            "茶囊独为大年设，诗事每称公济贤。", 
            "机要往复画牍尾，我昔伴君同进止。", 
            "五更霜月气清严，回忆苍髯真梦耳。", 
            "高才见忌终补外，匡庐宫亭归管内。", 
            "运斤成风难为质，卿与桓温岂并世。", 
            "晚狎湖海希冥鸿，当年惨绿各成翁。", 
            "昏灯老屋车脱辖，旧京冷话何时同。", 
            "富贵由来草头露，独负张公深感遇。", 
            "会须南北重合并，相访醉翁行乐处。"
        ], 
        "title": "子安同年六十寿", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我性散漫称拙书，晚岁收心聊自课。", 
            "非能主敬非要好，略等抄胥儆閒惰。", 
            "厚重纯密爱紫颖，狼鬣轻悍羊毳软。", 
            "浙工首举邵芝岩，压倒京师戴。", 
            "旧得乾隆内制毫，珍藏未敢凡墨涴。", 
            "坚强不钝顺不剽，得心应手馀地破。", 
            "形式精微得二三，差推邵氏能仿作。", 
            "年来敝秃动盈束，伏几长宾驹影过。", 
            "异国兵锋扫地来，笔工星散坊灰堁。", 
            "收合馀材强充役，白日昏昏倦欲卧。", 
            "今君为我竟搜得，鸿毛千里真奇货。", 
            "从兹满意弄窗光，聊破枯禅骆驼坐。"
        ], 
        "title": "十年以来日习寸楷未尝间断所用笔以邵芝岩紫毫长颖中楷为佳自兵事起笔坊被毁无可觅购询先七弟来书云觅得三枝喜极长句报之", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昔丧少子溎，万境变萧索。", 
            "一日未暂忘，廿载事犹昨。", 
            "今丧吾侄澄，老怀弥作恶。", 
            "溎也有两兄，澄惟两妹弱。", 
            "予季笃厚人，一子胡竟夺。", 
            "世难伤哉贫，资生极菲薄。", 
            "一饭未尝饱，黾勉仍赴学。", 
            "斗室聚族居，长夏赤日灼。", 
            "岂能免疾病，况复少珍药。", 
            "相攻剧刀箭，孰云贫可乐。", 
            "我今居塞外，三伏却絺葛。", 
            "婴稚食兼簋，相较实裕绰。", 
            "所愧兄弟亲，不往共饥渴。", 
            "急难莫相恤，万里悲契阔。", 
            "子昔母深怜，宁忍罹此酷。", 
            "向来惟疾忧，谅不隔冥漠。", 
            "勿戚在天灵，保身防郁阏。", 
            "我素持金经，生心无住著。", 
            "虽云妄塞悲，聊复资解脱。", 
            "愿子此回向，一解生死缚。"
        ], 
        "title": "哭澄侄", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "太白耿残辉，孤月隐云端。", 
            "鸡声四野起，独袂一何寒。", 
            "蟋蟀动微吟，欲咽意已阑。", 
            "一身馀死灰，块影依栏干。", 
            "苍茫万古去，逝者孰控抟。", 
            "人道既永息，何者为坤乾。", 
            "还归入室坐，孤花对汍澜。"
        ], 
        "title": "夜起看牵牛花寒气冻然不可久立慨然有作 其一", 
        "type": "古风", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "窜身万馀里，腐心三十秋。", 
            "毕竟何所得，閒卉相绸缪。", 
            "虩虩震往来，六合成一丘。", 
            "魂断故山垄，目极滔天流。", 
            "非族心必异，况为枭鸺鹠。", 
            "但求隆二伯，不问党与雠。", 
            "我今复异此，厄甚刘并州。"
        ], 
        "title": "夜起看牵牛花寒气冻然不可久立慨然有作 其二", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "汉高歌大风，雄气云飞扬。", 
            "武帝塞瓠子，放歌亦苍凉。", 
            "高欢攻玉壁，士卒多死丧。", 
            "势穷解围去，悲感涕泗滂。", 
            "斛律敕勒歌，声情何慨慷。", 
            "千古绝妙词，风低见牛羊。", 
            "古来枭杰士，成败皆非常。", 
            "奄奄无生气，蜍志诚可伤。"
        ], 
        "title": "咏怀二首 其一", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "宇文夺西魏，实惟割据才。", 
            "邂逅得令绰，专任无疑猜。", 
            "不幸弃中道，雄图遂不谐。", 
            "治丧崇俭素，恐与夙志乖。", 
            "惟君知我意，惟君知我怀。", 
            "送葬申一言，失声声已哀。", 
            "偏局谊尚尔，大业当何哉。"
        ], 
        "title": "咏怀二首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "交久晚弥真，意多缘乃促。", 
            "人事轻隔离，万劫不可赎。", 
            "悱悱散原翁，硕果此尊宿。", 
            "温燖吾与子，期约岁相续。", 
            "北南会旧京，欢笑洗惨黩。", 
            "颇疑天壤间，嘉会惟此独。", 
            "绝续勉相保，俄惊坏梁木。", 
            "苦思寻旧踪，执手同一哭。", 
            "岂意旋哭君，相偪乃尔酷。", 
            "残生尚未尽，生意先结束。", 
            "两心闭所期，胡君遂瞑目。"
        ], 
        "title": "伯夔挽诗三首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "贤豪昔辟地，德星聚海角。", 
            "创局古所无，十年风扫箨。", 
            "维子守师传，斯文有付托。", 
            "同心得二三，濡呴不寂寞。", 
            "飞书邀我南，频繁情意悫。", 
            "昔负彊村翁，今复爽子约。", 
            "温温旧游地，寤寐馀作恶。", 
            "方知少一人，世味成淡薄。", 
            "踽踽任，书问泪同落。"
        ], 
        "title": "伯夔挽诗三首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "糊口念予季，狷介少往还。", 
            "课馀独诣君，时倚破萧閒。", 
            "书来屡告我，缓急最相关。", 
            "今无谈走处，何以开心颜。", 
            "维君笃天性，无间昆弟言。", 
            "至情结友生，回思逾成妍。", 
            "殷勤特予厚，旷世垂恩缘。", 
            "千秋身后事，寂寞谁为传。"
        ], 
        "title": "伯夔挽诗三首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "深负罔极恩，仰事多疏略。", 
            "所报在其天，孝女乃见夺。", 
            "维汝秉至性，婉娈同稚弱。", 
            "含意难自伸，深爱予独觉。", 
            "产艰婴痼疾，摧损备酷虐。", 
            "千辛赎命回，十载一线活。", 
            "失母尤夐夐，相依命相托。", 
            "孰云休戚共，转瞬生死各。", 
            "所愧予昏惘，诊救缓医药。", 
            "奄忽呼吸间，安然睡犹著。", 
            "残生留深憾，衔疚入冥漠。"
        ], 
        "title": "哭巽女二首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昔汝襁褓时，最为大父怜。", 
            "挈眷予北征，亲抱临舆箯。", 
            "情景犹昨日，回忆何凄酸。", 
            "长成适外家，吾母意所欢。", 
            "俜伶拜辞祖，泪下如涌泉。", 
            "相视惨至骨，尽室皆潸然。", 
            "汝婿称谨厚，众雏亦娟联。", 
            "福报岂云薄，绝少开容颜。", 
            "神伤丧乱际，胆破畏途边。", 
            "诸孙怜幼痴，号泣环我前。", 
            "人生岂有此，老泪为枯乾。"
        ], 
        "title": "哭巽女二首 其二", 
        "type": "古风", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "薄雾羁寒，轻阴障日。", 
            "晚风犹力。", 
            "醉草酣菭，池塘晕娇碧。", 
            "盈盈细柳，青不到、天涯枯客。", 
            "愁寂。", 
            "初燕倦莺，识幽人栖息。", 
            "看花紫陌。", 
            "曾记当时，尘襟酒痕藉。", 
            "烽烟万里，下国动南北。", 
            "回首旧游何地，空对晚峰晴历。", 
            "待那回一舸，重泛五湖春色。"
        ], 
        "title": "惜红衣·用白石韵和，呈世父璇文", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "嫩不禁风，妍还媚日。", 
            "困呈娇力。", 
            "雨洗轻英，残红泫菭碧。", 
            "移根太晚，愁未过、青莲词客。", 
            "幽寂。", 
            "呼起谪仙，觅清平消息。", 
            "东瀛广陌。", 
            "朱紫轻盈，于今怕凌藉。", 
            "珍丛乍徙，海国断霞北。", 
            "比似海棠浓艳，还共玉梅疏历。", 
            "总露梢标处，不是寻常颜色。"
        ], 
        "title": "惜红衣·庭前莺花为雨所败，再用前韵，和璇甫姑丈，兼呈世父", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绿窗春晓，飞燕绕池阁。", 
            "底事近来梳裹，惯把泪妆学。", 
            "欲讳新愁万种，怎奈眉先觉。", 
            "篆烟香匝。", 
            "锦书看罢，记取归期背人掐。", 
            "犹恐归期未稳，一纸还亲答。", 
            "细说别后相思，小印红泥押。", 
            "丁嘱从今相见，莫似年时霎。", 
            "华灯银蜡。", 
            "待伊重照，前度凭阑小楼角。"
        ], 
        "title": "六么令·和小山，同世父璇文", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "曲屏深掩，金鸭吹香息。", 
            "起来倚楼凝望，芳草黏天碧。", 
            "梦里玉郎归也，总是难端的。", 
            "半江风席。", 
            "杜鹃声苦，忍作飘蓬异乡客。", 
            "记得年时惜别，满院群芳拆。", 
            "今日又到花时，懒把红英摘。", 
            "多少眉峰心事，怕听关山笛。", 
            "旧怀愁寂。", 
            "凭谁寄语，有个人人耿相忆。"
        ], 
        "title": "六么令", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "寂寞閒庭看一炷。短梦凭谁据。", 
            "燕子飞来呢喃语。似太息、春将去。", 
            "怪底而今无意绪。慵揭帘衣觑。", 
            "户外落花深尺许。遮不断、愁来路。"
        ], 
        "title": "四和香", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "凝碧池头柳万条。", 
            "毵毵金媆不成娇。", 
            "夕阳明处笙歌歇，犹向东风学舞腰。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "不是无情拂翠楼。", 
            "窥帘惊见黛眉秋。", 
            "春江艳曲那堪忆，化作章台一段愁。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "几声残笛。", 
            "趁西风送暑，暮蝉悽咽。", 
            "黯想见、昔日依依，剩衰鬓萧疏，不堪盈尺。", 
            "消瘦柔腰，峭寒里、舞风无力。", 
            "惯啼烟颦雾，弄影蘸波，夕照红湿。", 
            "灵和旧事漫忆。", 
            "有飘零燕子，曾是相识。", 
            "怎奈向、一叶飞梧，傍金井银床，顿成愁碧。", 
            "败叶羸枝，也认取、蝶经莺历。", 
            "听凄蛩诉雨，但有泪珠暗滴。"
        ], 
        "title": "解连环·秋柳", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绮罗丛里笙歌地。别有愁滋味。", 
            "不关弦索转清商。只怕翠眉低处恼人肠。", 
            "钿车画谷清尘路。随分归休去。", 
            "此时遮莫太匆匆。月转霜横人在薄寒中。"
        ], 
        "title": "虞美人·寒夜听歌，归途偶成", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "愁消瘦。", 
            "怕消瘦。", 
            "消瘦还依旧。", 
            "罗幕换，西风毕竟秋来又。", 
            "铜壶凉玉漏。", 
            "檀炷霏金兽。", 
            "斜月枕阑边，昨夜归时候。"
        ], 
        "title": "醉花间·效花间", 
        "type": "词", 
        "yun": "宥"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "今古事。", 
            "思量大抵如此。", 
            "中原烽火未曾收，鼓鼙又起。", 
            "汉家版籍旧丹青，才余残剩山水。", 
            "谁会我、凝望里。", 
            "空弹几许清泪。", 
            "冷风扑面入危楼，夕阳万里。", 
            "醉中起舞发悲歌，吴钩光照衣袂。", 
            "凭高漫把断槛倚。", 
            "仗元龙、湖海豪气。", 
            "恨不熊貔千骑。", 
            "尽杀胡奴死。", 
            "一快平生心头意。"
        ], 
        "title": "西河·乙丑秋日书怀", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "垂柳才堪织。", 
            "早客里、轻尘庭户，暗抛寒食。", 
            "试去凭高抬望眼，芳草远连天碧。", 
            "正旅思、黯然难释。", 
            "消息而今凭谁问，赖年时、候雁曾相识。", 
            "吴楚地，东南坼。", 
            "凄凉怕听临风笛。", 
            "似湘灵一曲，暮猿啼急。", 
            "惆怅儿时游钓处，满地干戈狼藉。", 
            "负多少、故国春色。", 
            "杜宇催归声声苦，奈蹉跎、归计终虚掷。", 
            "且呼酒，醉吟席。"
        ], 
        "title": "贺新凉·予自丙辰侍先大夫归里，今十年矣。频岁多故，欲归不得，偶话儿时旧事，怆然有怀", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "楼头月子弯，帘外风姨恶。", 
            "垂柳搭阑干，飞絮黏池阁。", 
            "杯知侬意深，酒怕人情薄。", 
            "不饮泪先流，无语愁难却。"
        ], 
        "title": "生查子·效花间", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "渐蝶魂稀，蛩吟远，铃语琤琮深屋。", 
            "参差帘幕重，镇荒菭庭院，坠梧声触。", 
            "倦笛飘寒，残砧捣梦，门掩萧萧霜竹。", 
            "柔肠牵萦处。", 
            "听银河澈地，睡都难熟。", 
            "念钿甲微冰，匣弦暗润，湛然羁独。", 
            "沉沉情更速。", 
            "误幽会、兰沚迟芳毂。", 
            "总自叹、伤怀宋玉，赋恨江淹，尽销魂、望迷遥目。", 
            "最怕狂踪，和泪入、寂寥心曲。", 
            "问谁忆、芙蓉国。", 
            "双桨归去，多少飘零红菽。", 
            "夜长但悲短烛。"
        ], 
        "title": "大酺·秋雨，用清真韵，并依其四声", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "检点情怀出画阑。", 
            "东皇终任百花残。", 
            "悴红颦绿不堪看。", 
            "炉烟枉销心字热，烛龙偷袅泪光寒。", 
            "碧天无缝月如环。"
        ], 
        "title": "浣溪沙·戊辰春暮有感", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "碧波流映回阑赤。赤阑回映流波碧。", 
            "归梦逐花飞。飞花逐梦归。", 
            "恶怀愁酒薄。薄酒愁怀恶。", 
            "墙上月昏黄。黄昏月上墙。"
        ], 
        "title": "菩萨蛮·回文", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "■枝春拥梅花发。烘出帘前月。", 
            "略分眉色伴黄昏。不是天涯羁客也销魂。", 
            "相思苦忆孤山路。弹指经年去。", 
            "为谁添得醉功夫。一晌因循无梦到西湖。"
        ], 
        "title": "虞美人·园梅盛开，苦忆西湖春讯", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "十里平堤堤上道，夕阳低送鸣镳。", 
            "越溪春水碧于绡。", 
            "茏葱芳草，软逞玉骢骄。", 
            "刚道苎萝无觅处，清愁未肯相饶。", 
            "粉墙回映赤阑桥。", 
            "婆娑杨柳，多少泥人娇。"
        ], 
        "title": "临江仙·己巳二月会稽马上口号", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "怨歌动，触绪愁丝恨结纷难理。", 
            "甚岁华葱茜，晌来却为，閒情消费。", 
            "记饯春沙际，露叶明珠委。", 
            "判袂处空有，涴地啼鹃红泪。", 
            "醉芳樽底。", 
            "又疏更、光景怎生，忘得当时，分散气味。", 
            "屏帏乱扑飞丝，看浓阴、换尽桃李。", 
            "况流光，偏幻昔如烟，催今似水。", 
            "且续清秋约，黄花休笑憔悴。"
        ], 
        "title": "还京乐·庚午四月闻歌感怀，用清真韵，并依其四声谱之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "亭院潇潇，正簟席催回，幽梦清艳。", 
            "为忆红衣，啼损嫩姿娇脸。", 
            "愁怯放下珠帘，隔不断、醉香零乱。", 
            "料者时、饰粉偷换。", 
            "惟有坠萤能见。", 
            "小池菭润舒芳荐。", 
            "浴双鸳、碎蘋萋茜。", 
            "荷声还绕屏山曲，凉韵苏心眼。", 
            "多少怨咽暗蝉，似诉与、漂踪千点。", 
            "怕泪珠滴遍，谁会惜，空抛散。"
        ], 
        "title": "玲珑四犯·暑夜听雨，用清真韵，同世父苍虬、吷盦、公渚三丈人作", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "乾坤乾净土，天独付农家。", 
            "树缀累累果，篱垂簇簇花。", 
            "古风原朴野，秋色最高华。", 
            "更羡闲鸡犬，无心舐鼎沙。"
        ], 
        "title": "天津道中", 
        "type": "律诗", 
        "yun": "麻"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "深柳映芳洲，螺峰远更收。", 
            "方塘开宝镜，新月当帘钩。", 
            "巢凤三层阁，卧龙百尺楼。", 
            "何时谢尘鞅，添我画中游。"
        ], 
        "title": "奉家君命题画 其一", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "一笏璘珣石，十分绚烂花。", 
            "蝶轻斜抱叶，鸥远静眠沙。", 
            "胸里化工具，毫端意匠加。", 
            "谁如阎立本，不负画生涯。"
        ], 
        "title": "奉家君命题画 其二", 
        "type": "律诗", 
        "yun": "麻"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "渐入家山路，迟徊屡驻騑。", 
            "鸟啼深苜蓿，蝶趁野蔷薇。", 
            "近海土多薄，重农乡自肥。", 
            "政犹龚遂否，欲受一廛依。"
        ], 
        "title": "沧监道上", 
        "type": "律诗", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "情比桃潭水，心盟玉椀冰。", 
            "蓬飞劳絮送，泪溅有巾承。", 
            "此去邻张俭，无忘效季鹰。", 
            "替人惜别否，愁忆昨宵镫。"
        ], 
        "title": "有赠并序", 
        "type": "律诗", 
        "yun": "蒸"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "丰乐原滁水，河图此地看。", 
            "出山羞溷浊，甃石限波澜。", 
            "性定通心澈，尘空照眼寒。", 
            "狞龙如可蓄，作鲊劝君餐。"
        ], 
        "title": "避兵河曲城外观丰乐池示庐和钦总辨", 
        "type": "律诗", 
        "yun": "寒"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "行行又去乡，孤客倦津梁。", 
            "秋潦白平野，夕阳红半墙。", 
            "路冲呼酒易，店小驻车忙。", 
            "门外千帆过，滹沱浪正狂。"
        ], 
        "title": "题沙河桥旅店壁", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "霜树披丹赭，斑斓翳远空。", 
            "乱鸦饥啄地，孤鹗冷盘风。", 
            "行旅何多畏，萑符不固穷。", 
            "微闻民疾苦，谷贱怨年丰。"
        ], 
        "title": "津河道中", 
        "type": "律诗", 
        "yun": "东"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "忽自动乡念，归来兴正豪。", 
            "宦贫人笑拙，性简世疑高。", 
            "大任劳筋骨，卑栖惜羽毛。", 
            "使君有清政，出处喻观濠。"
        ], 
        "title": "席上赠金石珊明府", 
        "type": "律诗", 
        "yun": "豪"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "入表阵云封，河山无盛容。", 
            "洛阳花事渺，伊阙水流空。", 
            "沃沃怜苌楚，冥冥羡鹄鸿。", 
            "轻尘漫相送，回首谢东风。"
        ], 
        "title": "洛阳道中", 
        "type": "律诗", 
        "yun": null
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "禾黍故宫秋，仓皇仗剑游。", 
            "度关添白发，入座见焦头。", 
            "日月浮兵气，乾坤入蜃楼。", 
            "伫闻金鼓息，朝食几回休。"
        ], 
        "title": "书感", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "天上无才子，怜君下大荒。", 
            "秋风一回首，早岁已腾骧。", 
            "大句雄今古，高情入老苍。", 
            "十年相见晚，失喜侍膺滂。"
        ], 
        "title": "赠杨云史先生", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "茗椀映花光，春明话夕阳。", 
            "别离一挥手，飘泊几回肠。", 
            "蜀道青天上，蛮荒碧海旁。", 
            "云龙韩孟意，相逐莫相忘。"
        ], 
        "title": "寄怀赵雁秋益州", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "信美九龙塘，天骄聚福乡。", 
            "扑眉山送爽，对面海吹凉。", 
            "金碧罗华屋，衣冠属大邦。", 
            "百年原荜路，卧榻是谁旁。"
        ], 
        "title": "九龙塘", 
        "type": "律诗", 
        "yun": null
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "胜迹相辉映，波涛任吐吞。", 
            "至今存废垒，终不竖降幡。", 
            "宋帝遗台去，侯王有庙存。", 
            "纷华咫尺外，陵谷渺无痕。"
        ], 
        "title": "九龙城", 
        "type": "律诗", 
        "yun": "元"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "卧听海潮音，苍茫万感侵。", 
            "尚馀天未坠，已叹陆将沉。", 
            "愧我乘桴意，输君击楫心。", 
            "同舟载萍水，相慰道根深。"
        ], 
        "title": "舟中遇闽人吴娴民以诗见赠答之", 
        "type": "律诗", 
        "yun": "侵"
    }, 
    {
        "author": "郭风惠", 
        "era": "近现代", 
        "subtype": "五言律诗", 
        "text": [
            "何处著清狂，兵戈倚末央。", 
            "昼来乾浮土，梦到水云乡。", 
            "杨柳梢头月，芙蓉叶上霜。", 
            "铅华不恶谢，老笔写鸳鸯。"
        ], 
        "title": "题秋水鸳鸯大幅", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "夜半风回雨脚收，万家和气与云游。", 
            "萧条寒巷荒三径，突兀晴空耸二楼。", 
            "胜日登临轻一醉，下乡昏垫间同忧。", 
            "江空峡响鱼龙落，尽放青青极目秋。"
        ], 
        "title": "赠伯庄", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "眉锁双蛾鬓亸鸦，美人容色妒朝霞。", 
            "归来燕子犹成偶，去后王孙不忆家。", 
            "情已太柔犹爱柳，颜宁常好且怜花。", 
            "一奁水照惊鸿影，恐被东风误岁华。"
        ], 
        "title": "题陈小溪画仕女", 
        "type": "律诗", 
        "yun": "麻"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "又滞天涯见岁阑，怕教苏蕙锦成端。", 
            "讳贫佯说归应晚，未聚翻怜别更难。", 
            "蜡泪成堆愁照梦，炉灰无燄晓增寒。", 
            "谁家除夜清如此，写向深闺意未安。"
        ], 
        "title": "除夕有怀", 
        "type": "律诗", 
        "yun": "寒"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "入世攒眉百不亲，儒冠纨绔等伤神。", 
            "百年细审原为客，两大无端忽著人。", 
            "历历柙中出虎兕，累累地上走麒麟。", 
            "寂寥合是安心法，明日秋江采白蘋。"
        ], 
        "title": "入世", 
        "type": "律诗", 
        "yun": "真"
    }, 
    {
        "author": "郭仲达", 
        "era": "近现代", 
        "subtype": "七言绝句", 
        "text": [
            "笔砚生涯只自娱，近来新得睡工夫。", 
            "叩门有客常惊梦，团扇今朝画也无。"
        ], 
        "title": "即景", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "行尽西溪三百曲，忽开天镜晚晴中。", 
            "仙山楼阁无限好，碧海银河何处通。", 
            "落日千峰横紫翠，中流一叶在虚空。", 
            "时无小李将军手，奇景当前付散翁。"
        ], 
        "title": "游西溪归湖上晚景绝佳同散原作", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "入望禅机第几乘，金松翠竹白云层。", 
            "突峰汹涌长遮日，迥殿深冥欲上灯。", 
            "寂寂石坛双塔影，沉沉钟梵四天应。", 
            "再来谁共茶时梦，一个襕衫扫叶僧。"
        ], 
        "title": "散叟去后独游云林寺二首 其二", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "鬓底湖光万顷浮，极天帆影落茶瓯。", 
            "半床花雨同僧夏，一磴松风对弈秋。", 
            "逃世何心还逐鹿，忘机吾意羡飘鸥。", 
            "浮山说法欧公喜，国手应知逊一筹。"
        ], 
        "title": "光福寺与夷叔围棋夷叔属赋诗纪之", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "栖眉一往瘁痕深，如见平居悄悄心。", 
            "积惧可能澹沉劫，抗怀犹自托微吟。", 
            "饱经霜醉枫初落，小放晴寒菊可寻。", 
            "留命桑田能邂逅，拚除百虑尽芳斟。"
        ], 
        "title": "庶侯自宝应来并出近诗赋此赠之", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "从来居处爱萧森，剪烛西窗梦一寻。", 
            "忧患未曾捐故态，笑谈时复见初心。", 
            "凋晨逢菊方知重，独寤无人竟废吟。", 
            "凉月湖堂愁不寐，到门潮落旧痕深。"
        ], 
        "title": "湖夜不寐忆苕雪京师", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "钟发空山瓮底雷，流云万壑共徘徊。", 
            "一心古庙香炉去，合眼诸天龙象来。", 
            "定入枯僧犹未塔，坐深寒石欲成灰。", 
            "神幡淡尽残阳影，断梦还凭再杵回。"
        ], 
        "title": "同复园游云林寺闻钟声", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "朝发山阴暮富春，扁舟事业未因循。", 
            "碧山红树可千里，故态狂奴能几人。", 
            "妖乱久应腰领绝，沧浪忽照鬓毛新。", 
            "遁亡东海情何极，重上西台意未驯。"
        ], 
        "title": "九月二十九日同散原觚庵复园絜先游七里泷", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "绰约芳心与世殊，东风无力可相扶。", 
            "亭亭谁记前年影，缓缓犹期陌上姝。", 
            "希色真为天下好，有情难證本来无。", 
            "雨苔月地清凉甚，明镜明朝恐暗癯。"
        ], 
        "title": "次韵愔仲白桃花（戊午）", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "微袅春衣寸角风，依然三界落花中。", 
            "身来旧院玄都改，名署仙班碧落空。", 
            "一往清狂曾不悔，百年惆怅与谁同。", 
            "天回地转愁飘泊，犹傍残阳片影红。"
        ], 
        "title": "落花十首 其一", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "慵起朝朝废扫除，流尘生意竟何如。", 
            "巾因奉佛馀心结，衣为留仙有皱裾。", 
            "碧海青天存怨府，绿阴幽草付閒居。", 
            "绕阶泉去漂红尽，别馆清凉枕道书。"
        ], 
        "title": "落花十首 其二", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不尽相思泻御沟，恨来欲挽海西流。", 
            "佩逢猘犬憎方急，黛损颦蛾妒未休。", 
            "早识漏因偿漏果，岂知深色换深愁。", 
            "还乡肠断韦端己，再见期期誓白头。"
        ], 
        "title": "落花十首 其三", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "生小凝妆不自前，忽惊飞絮共蹁跹。", 
            "残脂未净还过雨，飘雪难踪更化烟。", 
            "隔日楼台成隐秀，早时天地入中年。", 
            "新阴交影帘栊暗，风味聊堪中酒眠。"
        ], 
        "title": "落花十首 其四", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "啼笑难分态万方，九回肠后剩回肠。", 
            "馀妍犹作千春好，轻别重经小劫长。", 
            "香色有情甘住著，虚空无尽极思量。", 
            "惜芳片偈无题处，梦断棱伽变相廊。"
        ], 
        "title": "落花十首 其五", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "隐忍风前笑不成，可怜珍重未分明。", 
            "早知芳绪游丝乱，何惜深杯广坐倾。", 
            "啼血空教劳杜宇，争巢从此付群莺。", 
            "他年本意谁笺得，曾感东皇谒上清。"
        ], 
        "title": "落花十首 其六", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "曲奏凉州客未归，海天几树望依稀。", 
            "香寒旧梦仍留枕，镜掩浓羞竟换衣。", 
            "幸有同心连芷佩，更无悔过到鸳机。", 
            "平章自是姚黄事，多恐新来减带围。"
        ], 
        "title": "落花十首 其七", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "悄悄春心晓镜慵，披衣凉入五更钟。", 
            "箧中凤烛缄新泪，天上鸾书问旧容。", 
            "韩偓有身酬雨露，陶潜何病止醇醲。", 
            "偏反一树思何远，万一金华殿里逢。"
        ], 
        "title": "落花十首 其八", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "又见青郊唤鹧鸪，夕阳留影只平芜。", 
            "易成薄暝愁朝暮，半失东风事有无。", 
            "陌路相看怜故蝶，烟竿直上笑灵乌。", 
            "樽前能会伤春意，独感东栏雪二株。"
        ], 
        "title": "落花十首 其九", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "历劫风轮日夜驰，赏心动是隔年期。", 
            "记从卢橘含酸后，看到青梅如豆时。", 
            "舞罢清光凝翠袖，道成黄土作燕支。", 
            "昌昌春物寻销歇，芳意终然寄一枝。"
        ], 
        "title": "落花十首 其十", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "板舆佳日住湖滨，春满楼台气象新。", 
            "盈室芝兰为世瑞，小园雨露得天均。", 
            "共看寿母传图画，留与他年说蒋陈。", 
            "海水群飞豺虎乱，约君物外永相邻。"
        ], 
        "title": "湖居与苏庵结邻次苏庵韵", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "闻翁止酒吁不乐，得见开尊病却忘。", 
            "老屋拈诗妨烛短，邻园分榻破苔荒。", 
            "剧怜燕蝙朝昏促，喜近须髯意兴长。", 
            "还约湖州载诸老，万梅深处补秋觞。"
        ], 
        "title": "同人登高后至白下访散原老人", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "遗碣重来又四春，苍苍高柏郁嶙峋。", 
            "声吞注海经天泪，立尽萧风淡日晨。", 
            "难答生成何敢死，暂稽蜕委已无身。", 
            "义川晞发今头白，相向衔悲更几人。"
        ], 
        "title": "蔡甸上关师墓", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "冲曙携琴片月孤，伤离未敢过门呼。", 
            "残年垂老他乡别，浊世穷儒万棘途。", 
            "颠倒狙公常赋芋，飘寥雁唳远将雏。", 
            "寒江何日扁舟发，解缆如闻杜老吁。"
        ], 
        "title": "予因事至沪寓同武家与莘田相距半里许予归杭未明而起未作别萃田追送车已发矣次日有诗来和寄一首", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "梦落残山剩水边，故宫禾黍入荒烟。", 
            "饥餐尚藉遗黎粟，渴饮仍分御苑泉。", 
            "枝上空啼乌哑哑，原头又动草芊芊。", 
            "倚楼看剑终何事，白日青春祇惘然。"
        ], 
        "title": "清华园即事", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "无私听水两高斋，落落清流见杰魁。", 
            "金鉴千秋天不慭，岩香一树晚应开。", 
            "酬恩敢替先臣泽，负国常存未死哀。", 
            "漫浪诗篇忍终古，深心还祓散樗材。"
        ], 
        "title": "次韵韬庵师傅见赠", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "馀生相见剩枯棋，长夜厌厌与子宜。", 
            "犹待驴年穿故纸，剧怜蠹化困胶丝。", 
            "梦回清簟疏帘处，劫尽中央四角时。", 
            "客去灯残心语口，空梁落月始应知。"
        ], 
        "title": "与苕雪围棋", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "落寞谁知楚两僧，早空粱肉谢何曾。", 
            "生涯劳轸且炊饭，事业煎茶还倚藤。", 
            "一夕相思减明月，百年滋味话深灯。", 
            "清凉未舍人天果，此是禅机第几乘。"
        ], 
        "title": "赠石禅 其一", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "可羡坡涪两谪仙，相携小德小斜川。", 
            "生儿幸免雍通拙，编集还期刘白传。", 
            "衣钵穷工误来者，灯窗邻近梦何年。", 
            "残生畏听伤神语，聊寄新诗一冁然。"
        ], 
        "title": "赠石禅 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "惘惘经过意未甘，槐阴门巷旧宣南。", 
            "从来大好应大怪，所见不生良不谈。", 
            "独旦敢辞知日罪，亡羊未悟挟书憨。", 
            "逡巡待共濡需尽，珍重凉宵对一龛。"
        ], 
        "title": "惘惘寄石禅", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "隐几青山时有无，捲帘终日对跳珠。", 
            "瀑声穿竹到深枕，雨气逼花香半湖。", 
            "剥啄惟应书远至，宫商不断鸟相呼。", 
            "欲传归客沉冥意，写寄南堂水墨图。"
        ], 
        "title": "湖斋坐雨", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "纳纳乾坤著此亭，细书深刻记初成。", 
            "寒山落叶今可扫，独树畸人来与盟。", 
            "茅把遮头谋已悫，风枝动日世何惊。", 
            "便须携枕卧长夏，一任浮云流太清。"
        ], 
        "title": "次韵病老樟亭", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "卅年不见江亭雪，老顾犯寒迹前辙。", 
            "城南冷人得两三，联句僧窗慰孤孑。", 
            "西山入云怪相避，乾苇戴花愁压折。", 
            "微阳欲吐阴旋凝，薄饮频消气不热。", 
            "岿然劫后竟我待，惭愧鬓华照飘瞥。", 
            "此人此景能几逢？影事陈陈更休说。", 
            "忧时阅道吟立就，乞外诚斋行复别。", 
            "却因难弟忆兀方，白战故山久弦绝。"
        ], 
        "title": "雪中过石遗招同尧生昀谷登陶然亭", 
        "type": "古风", 
        "yun": "屑"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "谪仙非谪乃其游，坡公故是仙者流。", 
            "谷神出世八百秋，禁网所脱声画留。", 
            "陶斋好古苏斋侔，梁髯新来趣命俦。", 
            "图书色香逾荐羞，陈以飨客餍客求。", 
            "嗟公于世生何雠？死作奎宿谗始休。", 
            "已灰之木不系舟，孰者龟鹤孰蜉蝣？", 
            "往来人海髯如鸥，此会欻若风中沤。", 
            "主人诗好难为酬，雪大能上西山不？"
        ], 
        "title": "陶斋招为柬坡生日节庵新至信宿即归陶斋有诗索和", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "街西三寺无一存，慈仁独以松留痕。", 
            "双松成三久代嬗，望古销尽渔洋魂。", 
            "山光满镜昔登阁，戒公息叟遗孤墩。", 
            "顾阎龛火接凉翠，中有梵籁无尘喧。", 
            "讵知转眼便泡影，窑像指画同泥洹。", 
            "三松倔强天所赦，物外不动宁非尊？", 
            "人间何世独也正，后秀足可追金元。", 
            "欲知未来视过去，诗成图就吾何言！"
        ], 
        "title": "二月二日温毅夫御史招同访松旧慈仁寺", 
        "type": "古风", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "花朝无一花，却造花之寺。", 
            "佛扃僧亦去，荒寂可吾意。", 
            "喜无城郭遮，西山青到地。", 
            "天然有水竹，野步随所至。", 
            "此来或是梦，往迹忍追记？", 
            "暝近雪且成，阴寒趣归辔。"
        ], 
        "title": "花朝集花之寺", 
        "type": "古风", 
        "yun": "寘"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "胜地如胜朋，习处不知宝。", 
            "一从别后忆，反覆无不好。", 
            "城隅一撮土，见我少还老。", 
            "君亦江海徒，及来共春讨。", 
            "西山为留雪，对客起画稿。", 
            "泠泠荻芽风，吹冻尽变潦。", 
            "座有思归人，庐瀑已挂抱。", 
            "何妨少濡滞，聊缓百忧捣。", 
            "他年或见怀，此会忍草草？", 
            "还寻旧酒垆，曛黑须醉倒。"
        ], 
        "title": "苏盦招集江亭时瘦唐将假归", 
        "type": "古风", 
        "yun": "皓"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "苇湾昔再至，先雨后过晴。", 
            "重寻亦雨中，含泪花盈盈。", 
            "今来荷未出，雪尽葭始萌。", 
            "朋欢既一新，物态还迭更。", 
            "独喜八十翁，犹能守轩楹。", 
            "旧游数朝士，约略记姓名。", 
            "却怪非花时，命俦顾出城。", 
            "山春不可即，况更新堤横。", 
            "低徊壁上题，迤逦水次行。", 
            "喧寂各取适，宁复知衰荣？", 
            "将诗当禊序，俯仰谁无情？"
        ], 
        "title": "苇湾禊集", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "无花常独来，况此丁香海。", 
            "暄风扇馨烈，紫白各璀璀。", 
            "海棠开已阑，牡丹未破蕾。", 
            "静女淡益姝，了无一尘浼。", 
            "追欢幸犹及，栝柏亦好在。", 
            "行宫剩枯槐，谁当禁樵采？"
        ], 
        "title": "法源寺丁香盛开酬赵尧生", 
        "type": "古风", 
        "yun": "贿"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "春光能醉人，花气酽于酒。", 
            "君诗夙餍我，香味比花厚。", 
            "枣花取名寺，近乃富鹿韭。", 
            "紫白冠以黄，墨者开最后。", 
            "红杏青松图，闻将还僧手。", 
            "但要选花易，韵事已仅有。", 
            "庭楸亦自花，镇与佛相守。", 
            "丁香西来阁，枯株顾老寿。", 
            "举觞酹朱王，诗魂常来否？"
        ], 
        "title": "曾刚甫招饮崇效寺花前", 
        "type": "古风", 
        "yun": "有"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "涉春行不留，胡子未为恝？", 
            "矧兹岵屺望，久矣昏晨缺。", 
            "亭林伤陆沈，益惧人纪绝。", 
            "嗟君一束管，沥尽方寸血。", 
            "东风日夜吹，新绿柳成列。", 
            "庐阜吾能忘，西山子忍诀？", 
            "载书寿二老，世事不可说。", 
            "或者念我曹，谢祠花底别。"
        ], 
        "title": "送胡瘦唐归江西", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "庄生状陆沈，离世类枯槁。", 
            "行藏绝意必，圣者故中道。", 
            "曩子宿吾楼，山云白浩浩。", 
            "廿年海三变，长望出日杲。", 
            "深根宁小行？楼成子亦老。", 
            "顾怀将压惧，蓄念斡洪造。", 
            "东来更袖手，归去趁芳草。", 
            "曰艾未遽衰，一室安事扫？", 
            "交兴与交丧，争此千金保。", 
            "颓暮吾合休，吾楼且自宝。"
        ], 
        "title": "题苏盦海藏楼图卷", 
        "type": "古风", 
        "yun": "皓"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "钓徒落尘网，见水如放归。", 
            "闽江划双流，君我各一涯。", 
            "烟波老忍割，来与风埃期？", 
            "通河源玉泉，放闸清沦漪。", 
            "秋泛昔有图，况及初夏时。", 
            "葭菼雨新沐，船过凫群飞。", 
            "依稀家江景，所欠青山围。", 
            "乞君为我图，逝将寻旧矶。", 
            "鸥鹭正责诺，素衣幸未缁。"
        ], 
        "title": "畏庐招泛通河", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "西湖西山迭宾主，五载还同月中语。", 
            "萧森松际无留云，多感龙天为收雨。", 
            "昔君城居阅兵火，谁识山刹并焦土？", 
            "佛摧塔坏过者悲，况我三宿迷处所。", 
            "兹庵幸完足坐卧，不独松寿柏亦古。", 
            "去秋与客一再至，准拟长夏借逃暑。", 
            "君持茗芽龙井来，共就龙口掬泉煮。", 
            "夜深细响合松籁，净洗根尘见肺腑。", 
            "石梁看瀑君未餍，我老枕流宜石鼓。", 
            "世间何地无月明，到处松泉视人取。"
        ], 
        "title": "同颖生龙泉庵坐月", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "故山痼胸无可药，除借他山与磨错。", 
            "西山游熟羡北山，难得休闲试行脚。", 
            "沟沟取义水注谷，一谷中含百崖崿。", 
            "陵山西望已魂与，缚屩租驴趣晨作。", 
            "四更雨师忽破梦，胜负山灵视此博。", 
            "韩苏欺人祷辄应，天故无心孰厚薄？", 
            "能留三日会有晴，无那吾侪苦尘缚。", 
            "云峰隔崦晚奔凑，饱饭山庵恣谈谑。", 
            "庵中主人今汉南，此际相望定谁乐？"
        ], 
        "title": "同石遗郁庭藜观宰平游沟沟岩中途阻雨宿白鸰墩归来庵陶斋所营也", 
        "type": "古风", 
        "yun": "药"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "园林安可常？适然成主宾。", 
            "坐君绿阴中，疑与涧壑邻。", 
            "秋花断人肠，忍死经冬春。", 
            "僧房歘觏止，乃为隔世人。", 
            "谂君亦避兵，徙宅城南新。", 
            "顾念亭子上，槐龙谁与驯？", 
            "轩棂与墙藩，位置尽手亲。", 
            "故知皆幻缘，有图存一尘。", 
            "邂逅吾且恋，矧君永昏晨。", 
            "观颐重所养，大患正有身。", 
            "祁诗审晚年，味之如饮醇。", 
            "咸同贞元际，缅想馀悲辛。", 
            "叙图将归君，展读还频频。"
        ], 
        "title": "题何润夫养园圃用卷中祁文端旧韵", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "忠端吾乡贤，书画并奇恣。", 
            "夙藏砚山图，独立足正气。", 
            "梁髯炫我松，磊珂千里致。", 
            "别来岁云寒，再见定何地？", 
            "君今得此本，用笔特工致。", 
            "何爱写后游，赋语殆有契。", 
            "江山不复识，石砚眼出泪。", 
            "阅年近三百，望古更题识。", 
            "梦中鹤不归，去去人间世。"
        ], 
        "title": "黄忠端东坡后游赤壁图为黎露苑编修湛枝题", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "力子治小学，而以通于医。", 
            "五十守田里，不与金门期。", 
            "偶为人海游，想望中兴基。", 
            "儒术世弗尚，顾被方技知。", 
            "维时急变法，二圣方宵衣。", 
            "宗衮非间平，硕辅无韩琦。", 
            "大患讳自养，责效剂和微。", 
            "传宣无虚晨，赏赉使遝驰。", 
            "郭玉之所怖，越人固见几。", 
            "有庐城西南，爽垲于病宜。", 
            "花竹与果蓏，适情兼𤻲饥。", 
            "我来已改元，相见馀赍咨。", 
            "正有栋榱惧，岂徒弓剑悲。", 
            "省君插架书，犹是俸入遗。", 
            "窥源證诵籀，订赝穷轩岐。", 
            "此理东西同，新故何常师。", 
            "医国匪吾事，活人聊自怡。", 
            "每从谈姬岩，安能忘阳崎？", 
            "一壶处处可，所冀太平时。"
        ], 
        "title": "力轩举医隐庐", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "慰情涉林坰，乘霁得观穫。", 
            "人烟广莫野，十数即墟落。", 
            "黄云错蒲苇，弥望际丛薄。", 
            "沮洳自古然，潴防恃力作。", 
            "物穷例返本，敦俗孰农若？", 
            "耘耔以俟天，操蹄愿已约。", 
            "营田有遗迹，稍稍事芟斫。", 
            "犹似陶江佃，羡君好腰脚。", 
            "平生习畴垄，老顾无住著。", 
            "休日亦自难，相从一宿乐。"
        ], 
        "title": "鹅房观穫示轩举", 
        "type": "古风", 
        "yun": "药"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "秋深赴霜林，常恐风先我。", 
            "谁知前夕雪，断送陆浑火。", 
            "渥丹变焦墨，入画亦自可。", 
            "狂飙通夜号，千树晓不堕。", 
            "成毁时则然，造物测或叵。", 
            "君看初日丽，倏尔黑云裹。", 
            "却趁半晌晴，秘魔厓下坐。"
        ], 
        "title": "展重阳同石遗嘿园宿师子窝因过秘魔压", 
        "type": "古风", 
        "yun": "哿"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "狂风如雷不肯停，中有无数寒号声。", 
            "又疑控弦万骑下，欲曙不曙甘长醒。", 
            "去年今日泛舟处，立冬未届昨已冰。", 
            "大钧失柄五纪舛，不怪四气相侵陵。", 
            "何辜道旁冻死骨，谁实阶厉天无刑。", 
            "神州累棋更幅裂，熙熙贺厦宁异情？", 
            "馀生皈佛恋桑下，敢望身及黄河清？", 
            "团城松栝日相见，输汝历历金元明。"
        ], 
        "title": "九月二十九夜大风不寐作", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "终贾才气邹枚文，海西始归先识君。", 
            "苦将痛哭聒里耳，阎阖荡荡谁能闻？", 
            "至今追话辄自哂，嫠纬依然周已陨。", 
            "万言及上皇帝书，老尚卖文寄悲闵。", 
            "江楼剪灯梨与楂，望衡还往一钓艖。", 
            "廿年骥子亦千里，相对能勿双鬓华？", 
            "世风贵少例侮老，漫拥炉雪听宫鸦。", 
            "著书五车竟何有？尧桀是非付杯酒。", 
            "自循漠腊数躔离，且闰唐年介耆耇。", 
            "故乡橘熟红满林，霜中犹是平生心。", 
            "君如作亭颜楚颂，会约沈归联吟。"
        ], 
        "title": "赠几道", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "冻云压城城欲沈，悲风猎猎摧空林。", 
            "林间栖鸦忽惊起，飞来屋角相追寻。", 
            "屋中有人方夜读，摊书未睡起沈吟。", 
            "啁啾咿哑为何事，开门一见天森森。", 
            "北斗无芒寒月坠，中宵气冷侵衣襟。", 
            "汝巢既覆汝身瘦，羽毛未满天又阴。", 
            "彻彼桑土计非晚，汝手拮据汝口瘖。", 
            "我生以来多忧患，劬劳筋骨苦志心。", 
            "每思古训自鞭策，沃土之民逸则淫。", 
            "日日卖文博斗酒，归来妇子相劝斟。", 
            "醉后歌声出金石，俯视尘世微古今。", 
            "侏儒饱死臣朔饿，如何恻恻哀微禽。", 
            "鸦兮鸦兮汝勿哭，会见朝阳威凤求好音。"
        ], 
        "title": "寒鸦叹", 
        "type": "古风", 
        "yun": "侵"
    }, 
    {
        "author": "连横", 
        "era": "近现代", 
        "subtype": null, 
        "text": [
            "北望风云暗，东来草木新。", 
            "中原犹战斗，故国欲沈沦。", 
            "岂是唐虞禅，偏生莽卓臣。", 
            "黄花如可问，愁绝泪沾巾。", 
            "不惜民权贵，唯知帝制尊。", 
            "可怜华盛顿，竟作拿波崙。", 
            "国会遭摧折，邦基又覆翻。", 
            "共和才五载，兴废与谁论。", 
            "新室当朝诏，齐台劝进笺。", 
            "文人甘作贼，武士复争权。", 
            "豺虎衡途卧，鲲鹏绝海骞。", 
            "中宵愁不寐，翘首望南天。", 
            "玉弩滇池外，金戈越海隅。", 
            "唐衢真痛哭，蔡泽愿驰驱。", 
            "露布传千里，风声遍九区。", 
            "桓桓诸义士，讨贼莫踟蹰。", 
            "白马来盟日，黄龙痛饮时。", 
            "登坛齐歃血，破坞待然脂。", 
            "楚水连天阔，秦云入地奇。", 
            "更闻巴蜀险，得失系安危。", 
            "逐鹿悲项羽，投龟哭楚灵。", 
            "乌江终不渡，汉水恨难平。", 
            "黄屋他年梦，丹旐故里行。", 
            "凄凉洹上土，枯骨冢中轻。", 
            "日月低燕树，云霞绕汉宫。", 
            "西山方射虎，南海又屠龙。", 
            "击楫中流泪，麾戈再造功。", 
            "群凶如不杀，终恐化妖虹。", 
            "国是虽无定，人谋自可臧。", 
            "同袍争敌忾，大厦免沦亡。", 
            "水息鱼龙静，风恬燕雀翔。", 
            "春江无限好，濯足咏沧浪。"
        ], 
        "title": "北望", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "秦人大笑楚人哭，怀王入关今未复。", 
            "楚人大笑秦人号，咸阳一炬岂能逃。", 
            "天下纷纷说秦楚，强者如狼弱如鼠。", 
            "问天呵壁彼何人，亡国之雠不共处。", 
            "年年五月江水寒，灵旗欲下云容与。", 
            "楚虽三户足亡秦，郢中且记南公语。"
        ], 
        "title": "端午吊屈平", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "天狼昼明天狗恶，黑旗无光日色薄。", 
            "万雷淜湃撼孤城，八卦山头云漠漠。", 
            "蓦然一骑突围来，左甄右甄相刺斫。", 
            "鼻头出火耳生风，五百健儿齐踊跃。", 
            "是何意态伟且雄，延陵季子神磅礡。", 
            "书生抵死在疆场，志士不忘在沟壑。", 
            "城存与存亡与亡，万民空巷吞声哭。", 
            "裹尸马革复何惭，弩目牛皮今非昨。", 
            "提刀大笑向天行，中宵几见旄头落。", 
            "我来山上吊英灵，独汲寒泉荐秋菊。", 
            "国魂飘荡国殇哀，哀哉今人气萧索！"
        ], 
        "title": "八卦山行", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "燕人爱珷玞，郑人呼鼠璞。", 
            "可怜席上珍，弃置同流俗。", 
            "独有楚卞和，能识荆山玉。", 
            "载拜献王庭，不遇甘刖足。", 
            "一朝发奇光，万夫皆侧目。", 
            "巨价重连城，赵秦争一鹿。", 
            "至今二千年，久韫贾人椟。", 
            "众女嫉蛾眉，群雌徒粥粥。", 
            "何如完璧归，抱向荆山哭。", 
            "我昔游玉峰，万花发奇馥。", 
            "复曾梦玉京，仙姬多绰约。", 
            "琅琅天风鸣，驾下淡江曲。", 
            "高楼夹道旁，丝管云中促。", 
            "桃李濯春华，香车驰绣毂。", 
            "翩然见美人，自言名宝玉。", 
            "宝玉年几何？二十尚未足。", 
            "娥娥红纷妆，烂烂云锦服。", 
            "纤纤媚语柔，袅袅腰肢弱。", 
            "相见便相思，相思更相谑。", 
            "饮我琥珀杯，醉我琼瑶醁；", 
            "挂我玳瑁簪，贻我珊瑚镯。", 
            "晓起看梳头，晶帘影秋菊。", 
            "同梦恋春风，夜谈烧银烛。", 
            "我名号青萍，卿意怜结绿。", 
            "如此素心人，宁忍依草木？", 
            "我欲命蹇修，贮之以金屋。", 
            "围以翡翠屏，垂以珍珠箔；", 
            "衣以雪罗襦，袭以冰绡縠。", 
            "我既赋閒情，卿亦修清福。", 
            "但恐玉镜台，不为太真属。", 
            "不然聘云英，玉杵捣灵药。", 
            "璧合会有时，珠联犹未速。", 
            "并世有怡红，为谱潇湘曲。"
        ], 
        "title": "宝玉曲", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "天地为蘧庐，风云为户牖；", 
            "日月为庭除，山川为左右。", 
            "我生大气中，居之何陋有？", 
            "朝读一卷书，夕饮一杯酒。", 
            "世事看龙蛇，功名视刍狗。", 
            "去住本无常，忧乐自天受。", 
            "我闻颜圣人，陋巷且不朽。", 
            "农山言志时，欲致太平久。", 
            "孔曰尔多财，吾为尔宰否。", 
            "何以利吾身，一笑王曰叟。", 
            "金穴凿洪蒙，五丁供奔走。", 
            "以此大地藏，为畀民生厚。", 
            "经济发文章，际会良非偶。", 
            "十笏筑骚坛，旗鼓相先后。", 
            "佳节会良朋，黄花醉重九。", 
            "左拍洪奎肩，右挹浮邱袖。", 
            "刻烛快传笺，从此分胜负。", 
            "胜者夺锦标，负者酌大斗。", 
            "况有美人来，娥眉拥螓首。", 
            "不惜醉红裙，小谪风流薮。", 
            "浩歌咏沧浪，翩然出尘垢。", 
            "我时问主人，斯园陋何有？", 
            "主人载拜辞，祖德未敢负。", 
            "箪瓢乐家风，敬哉子孙守。", 
            "我闻主人言，还为主人寿。", 
            "愿保千金躯，泉石长无咎。"
        ], 
        "title": "陋园即事，赠主人颜云年", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "群龙血战喧雷雨，腾拿十丈纷旗鼓。", 
            "中有一龙坠潭中，化为长剑犹起舞。", 
            "潭水千年血尚腥，潭花寂寞酬山灵。", 
            "红毛垒毁寒潮齧，赤嵌城高落日横。", 
            "独有诗人爱清绝，苦吟自对空潭月。", 
            "芦荻萧萧秋复秋，微茫星斗时出没。", 
            "回头忽见朝墩红，远山万朵青芙蓉。", 
            "且提长剑倚天啸，他日屠龙大海东。"
        ], 
        "title": "剑潭", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "巍巍台北城，万瓦鱼鳞覆。", 
            "蜃气幻楼台，龙宫耀珠玉。", 
            "我来淡江滨，独爱圆山麓。", 
            "贝冢尚可寻，千年出幽谷。", 
            "土色隐斓斑，波纹断复续。", 
            "云是原人居，穴处传其族。", 
            "结绳虽云遥，石锄犹可斸。", 
            "惜无龟甲文，得馈今人读。", 
            "今人号文明，犹见狉榛俗。", 
            "仓颉制奇书，天愁鬼夜哭。", 
            "忧患自兹来，贫富日争逐。", 
            "富者餍膏粱，贫者甘藜藿。", 
            "劳逸苦不均，生涯常局促。", 
            "乃知人世间，所争在饮啄。", 
            "何如无怀民，食饱还鼓腹。", 
            "缅怀太古前，独倚潭边竹。"
        ], 
        "title": "圆山贝冢", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "我昔游金山，曾汲中泠水。", 
            "北上采翠微，亦饮玉泉美。", 
            "朅来在南荒，沿海地多滓。", 
            "夜雨入帘来，新泉绕阶戺。", 
            "驱车恣登临，凭吊红毛垒。", 
            "万木翳鸣蝉，苔花浮玉蕊。", 
            "娟娟绝纤尘，空明浸寒漪。", 
            "倚杖听瓢声，泠然万虑止。", 
            "况当炎熇时，润涤诗肠喜。", 
            "大地毓名泉，此为第三尔。", 
            "临流几万家，井渫受福祉。", 
            "馀沥溉良畴，春云侵耒耜。", 
            "在山泉水清，逝者如斯矣。", 
            "我志在沧浪，濯缨歌孺子。"
        ], 
        "title": "淡水水源地是世界第三泉，诗以纪之", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "朝诵楞严经，暮持般若咒。", 
            "蜡屐朝名山，天风吹短袖。", 
            "古木郁苍崖，新泉穿石溜。", 
            "巍巍梵王宫，地僻无尘垢。", 
            "更上一层峰，游心超宇宙。", 
            "东望群山平，西临沧海陋。", 
            "芥子现须弥，胸中吞八九。", 
            "弹指数大千，人天同一寿。", 
            "持此问观音，观音应点首。", 
            "我闻诸佛力，伟哉观世音。", 
            "化身三十二，长坐落伽林。", 
            "诸天散花雨，大地布黄金。", 
            "佛力既广大，佛法何销沈？", 
            "西来求净土，风火乱相侵；", 
            "东来求乐国，鬼气迫人森。", 
            "我身欲何之，不如入山深。", 
            "山中何所有？修篁鸣素琴。", 
            "山中何所住？白云覆岩阴。", 
            "山中何所食？长镵斸药蔘。", 
            "山中何所饮？清泉当酒斟。", 
            "但恨人间世，苦海多呻吟。", 
            "我欲拯救之，龙象亦驯瘖。", 
            "愿入三摩地，以发菩提心。", 
            "天风何迢迢？白云何渺渺？", 
            "声闻何悠悠？名心何扰扰？", 
            "我来此山中，俯视人间小。", 
            "人间忧患多，山中俗尘少。", 
            "孤坐澹忘归，清罄一声了。", 
            "暝色入深林，虚空度飞鸟。", 
            "耳根既圆通，万缘皆缥缈。", 
            "稽首见如来，拈花證微笑。", 
            "我家在城阴，观音日对门。", 
            "我来此山中，观音寂无言。", 
            "色相虽可参，妙法不得闻。", 
            "譬如掬水月，水去月无痕。", 
            "又如触花气，花谢气何存。", 
            "我身非我有，万物同其源。", 
            "万物非我有，天地分其根。", 
            "天地非我有，大造阐其元。", 
            "大造非我有，佛法转其轮。", 
            "上穷亿万劫，下至亿万孙。", 
            "唯佛心无畏，唯佛道独尊。", 
            "湛然观自在，一洗众生喧。"
        ], 
        "title": "观音山", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "奇愁郁勃不可说，走向空潭弄明月。", 
            "姮娥顾影爱清姿，玉楼迢递银河没。", 
            "归来闭户读离骚，芬芳悱恻悠悠发。", 
            "背灯觅梦倚秋屏，梦见湘魂呼咄咄。"
        ], 
        "title": "夜游剑潭", 
        "type": "古风", 
        "yun": "月"
    }, 
    {
        "author": "连横", 
        "era": "近现代", 
        "subtype": null, 
        "text": [
            "天上白云不可捉，坠落人间熏五浊。", 
            "翩然复上白云行，白云无心在空谷。", 
            "谷中有人方大笑，云兮云兮来何速？", 
            "朝从山麓飞，暮向山头宿。", 
            "左手骖青鸾，右手招黄鹤。", 
            "泠然万籁寂无声，为鼓云璈歌一曲。", 
            "娟娟凉月照前除，一树棠梨自开落。", 
            "回头忽见佛灯红，薄寒中人侵帘幕。", 
            "鬓丝禅榻话春风，夜深卧听瓶作。", 
            "烟霞旧侣喜同游，胸中突兀盘丘壑。", 
            "翛然一枕抱云眠，万事不如春睡足。", 
            "李生李生莫局促，人生到处须行乐。", 
            "他年驾云复归来，不见人民见城郭。"
        ], 
        "title": "宿白云寺，示同游李石鲸", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "昨夜东风狂，庭花落如雨。", 
            "忍死抱残红，莫化尘与土。"
        ], 
        "title": "落花", 
        "type": "古风", 
        "yun": "麌"
    }, 
    {
        "author": "连横", 
        "era": "近现代", 
        "subtype": null, 
        "text": [
            "我闻伍大夫吹箫乞吴市，又闻韩王孙投竿钓淮水；", 
            "英雄未遇时，困阨常如此。", 
            "一朝际风云，惊倒天下士。", 
            "我佛更慈悲，乞食四姓里，布施种福田，六度自兹始。", 
            "人天本同原，众生平等视，法界具圆融，轮回超生死。", 
            "如何贪痴人，谬执我与尔。", 
            "强弱肆并吞，贫富相訾毁。", 
            "大道日以沈，世乱日以靡。", 
            "我欲往东方，东方遭震燬。", 
            "我欲往西方，西方张战垒。", 
            "我欲往南方，南方无兰芷。", 
            "我欲往北方，北方多豺兕。", 
            "我欲上九天，天堂未可迩。", 
            "我欲下九地，地狱惨无比。", 
            "徬徨复彷徨，乃遇施乾子。", 
            "邀我爱爱寮，告我经营意。", 
            "即此无告人，社会所不齿；", 
            "云何造业缘，辗转无穷底。", 
            "或因坠聪明，或因遭蹇否；", 
            "或因放荡来，或因懒惰起。", 
            "饥寒迫一身，黯淡街头倚；", 
            "颠沛辱泥涂，无家可迁徙。", 
            "哀哀无告人，亦我同胞耳。", 
            "一夫有不获，圣人以为耻。", 
            "王政固无私，仁恩及犬豕。", 
            "如何贪痴人，但知利一己。", 
            "君看豪贵门，般游恣奢侈；", 
            "买笑掷千金，夜阑拥歌妓。", 
            "又看迷信徒，建醮求蕃祉；", 
            "百万化灰尘，鬼神未必喜。", 
            "何如种福田，布施及闾里。", 
            "即此恺悌心，定邀天顾諟。", 
            "我力虽云微，我愿尚无已。", 
            "居之以茅茨，食之以糠秕；", 
            "教之以礼义，授之以工技。", 
            "勉以乐生心，励以自强理；", 
            "导以勤俭风，诫以肉食鄙。", 
            "庶几无告人，或得一善止。", 
            "我闻施乾言，热泪落如泚。", 
            "人生大宙中，性命自天委；", 
            "贫穷会有时，富贵未足恃。", 
            "勿谓善不为，勿谓恶可弛；", 
            "地狱与天堂，出入仅尺咫。", 
            "愿弘慈悲心，大畅我佛旨。", 
            "苦海渡众迷，法轮转平砥。", 
            "无我复无人，大道同一轨。", 
            "赋诗示施乾，此志或可企。"
        ], 
        "title": "赠施乾（有引）", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "昨从云中来，今向云中去。", 
            "来去本无心，白云在何处？", 
            "夜宿山上寺，晚汲山下泉。", 
            "红埃飞不到，一梦亦翛然。", 
            "万木嘒寒蝉，残花啼一鸟。", 
            "天籁自然鸣，令我诗魂悄。", 
            "寂寂贪枯坐，玄玄悟色空。", 
            "无人无我相，万劫一尘中。"
        ], 
        "title": "宿栖云岩", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "吾生坠尘寰，匆匆过四十。", 
            "偃蹇衣食中，文坛幸自立。", 
            "岂不抉网罗，而甘羽翼戢。", 
            "缅维桑梓乡，井渫犹可汲。", 
            "大义觉沈冥，奇言排陋习。", 
            "麟凤德未衰，马牛风相及。", 
            "但恨罔利人，操戈起同室。", 
            "愿宏悲智心，精灵亦感泣。", 
            "前途虽云遥，顾影穷追急。", 
            "当春扇阳和，嗟余何敢息。"
        ], 
        "title": "吾生一首次文访韵", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "晔晔蔷薇花，生在蓬蒿里。", 
            "无力卧晚枝，含笑临春水。", 
            "娇小不知愁，酒晕朝慵起。", 
            "初日照红妆，艳色惊西子。"
        ], 
        "title": "蔷薇谣三首 其一", 
        "type": "古风", 
        "yun": "纸"
    }, 
    {
        "author": "连横", 
        "era": "近现代", 
        "subtype": null, 
        "text": [
            "晔晔蔷薇花，移根在金屋。", 
            "豆蔻香正浓，荼蘼梦未熟。", 
            "慈云倏西归，夜来风雨恶。", 
            "斑泪湿罗衣，佳人爱幽独。"
        ], 
        "title": "蔷薇谣三首 其二", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "晔晔蔷薇花，当春在何处？", 
            "芳心难自持，忍为容华误。", 
            "愿作出水莲，勿为沾泥絮。", 
            "顾影自徘徊，紫皇未肯驻。"
        ], 
        "title": "蔷薇谣三首 其三", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "蛰龙吟罢惊风雨，海水群飞龙战苦。", 
            "扁舟又访钓龙台，江山寂寞今无主。", 
            "钓龙人去钓台空，扶桑日出海波红。", 
            "海中有龙能作怪，骜鸣蛟啸凭天风。", 
            "七鲲山色郁葱龙，骑鲸丈人真英雄。", 
            "鞭笞虎豹驱罢熊，威棱久著东海东。", 
            "怒涛突起地维折，婆娑洋化修罗宫。", 
            "修罗敢与帝释战，败鳞残甲满苍穹。", 
            "山魈水魅肆吞噬，弱肉强食我心恫。", 
            "即今群龙倡无首，玄黄之血洒寰中。", 
            "其象元亨其兆吉，莘莘学子歆大同。", 
            "呜呼！", 
            "丈夫生不乘龙死则已，破家亦学屠龙技。", 
            "送君行矣诵君诗，他日龙门看烧尾。"
        ], 
        "title": "送蔡铁生之榕垣", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "长城万里何岧峣，北维之虏冯天骄。", 
            "秦皇汉祖不能伏，牧马南下时鸣铙。", 
            "天生武帝席遗业，出师命将征招摇。", 
            "大将军青素忠勇，桓桓骠骑尤雄骁。", 
            "锐兵转战绝大幕，单于败窜名王枭。", 
            "封狼居胥禅姑衍，大汉天声詟夷獠。", 
            "论功第一食万户，祈连赐冢凌云霄。", 
            "道旁石马气飒爽，两蹄蹴踏匈奴腰。", 
            "勋劳异代犹震赫，昂头一啸风萧萧。", 
            "大旗落日听刁斗，寥天秋色关中遥。"
        ], 
        "title": "震东自西安寄至汉骠骑将军霍去病坟前石马照像，其下所踏者匈奴也，为题长句，以念武勋", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "美人嫁伧父，愁瘦好容光；", 
            "健卒随孱将，难得战气扬。", 
            "我为美人恨，又为健卒伤。", 
            "美人而老死，何如邯郸倡；", 
            "健卒空埋没，何如绿林王！", 
            "人生贵适意，出处靡有常。", 
            "及时而不作，身后徒茫茫。"
        ], 
        "title": "遗兴", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "丹心黄发契宸衷，褒德犹当式百工。", 
            "莫作寻常科第看，中兴曾及见咸同。"
        ], 
        "title": "劳韧叟乡举重逢拜御书丹心黄发之赐寄贺 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "诂经精舍旧经生，六十年前亦厌兵。", 
            "今日陆沈定谁过，可曾选举胜科名？"
        ], 
        "title": "劳韧叟乡举重逢拜御书丹心黄发之赐寄贺 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "与君同举不同科，转眼三年或止戈。", 
            "回忆金陵平定岁，中元甲子又如何？"
        ], 
        "title": "劳韧叟乡举重逢拜御书丹心黄发之赐寄贺 其三", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "补天挥日手能閒，冠带扶锄水石间。", 
            "不见成阴心不死，长留遗蜕傍桥山。"
        ], 
        "title": "梁文忠崇陵种树遗照", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "家法尊师裕圣功，十朝全盛数乾隆。", 
            "微臣耄及丁阳九，书屋曾窥旧补桐。"
        ], 
        "title": "高宗为皇四子时致蔡文勤闾疾诗翰敬题 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "怀旧犹褒八载勤，立言得力论韩文。", 
            "当年仁庙昌朱学，薪火鳘峰一席分。"
        ], 
        "title": "高宗为皇四子时致蔡文勤闾疾诗翰敬题 其二", 
        "type": "绝句", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "半笏松烟伴岁寒，尚劳隔海数衰残。", 
            "钓台归试题糕笔，聊作平生缟纻看。"
        ], 
        "title": "日本阪口五峰自其国电索予书走笔应之", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "承平凡卉亦精神，耆宿风流此一尘。", 
            "八十九年虫网遍，衰残及写岁寒身。"
        ], 
        "title": "闇公得黄勤敏为祁文端画秋花纨扇属为写松", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "曾是花王近侍花，相从踯躅犯风沙。", 
            "故山红遍无归梦，来往丰台辄驻车。"
        ], 
        "title": "李子申画芍药杜鹃便面", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "海天阁外閒吟遍，听水斋中寤宿深。", 
            "吾契尚留髯叟在，与君相喻岁寒心。"
        ], 
        "title": "画松寄吴郁生亲家", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "流落江南吾小坡，二窗断送卌年过。", 
            "故知一切谁真妄？奈此回肠荡气何！"
        ], 
        "title": "文小坡冷红簃填词卷子 其一", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "三过吴门一面悭，眼中犹是旧朱颜。", 
            "如何入画还相避？背坐拈毫对小鬟。"
        ], 
        "title": "文小坡冷红簃填词卷子 其二", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "风沙叫啸日西垂，投止何门正此时。", 
            "写作昌黎诗意读，天昏地黑扈龙移。"
        ], 
        "title": "苏盦作风异图以纪甲子十一月初三日之事", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "桃李纷纷漫斗妍，曲江占断艳阳天。", 
            "谁怜老秃探花客，坐阅春光六十年。"
        ], 
        "title": "题画二首 其一 杏花", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "皓质香肌总客尘，分明写照梦中人。", 
            "将衰正盛何曾觉，肠断年年剩感春。"
        ], 
        "title": "题画二首 其二 辛夷", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "宿雨成泥未阻游，乌云何意镇随舟？", 
            "衰残偏得天怜惜，乞与晴漪一帆秋。"
        ], 
        "title": "天津至胜芳舟中偶占 其一", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "一路菰青间蓼红，渐收残暑付西风。", 
            "五年不作烟波梦，谁意家江落眼中！"
        ], 
        "title": "天津至胜芳舟中偶占 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "夹水荷香忽满船，宛然放艇液池年。", 
            "地偏自合花开晚，只惜相逢欲暝天。"
        ], 
        "title": "天津至胜芳舟中偶占 其三", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "无月无灯坐一更，星光中带候虫声。", 
            "村居水宿吾都习，但祝年丰永息兵。"
        ], 
        "title": "天津至胜芳舟中偶占 其四", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "清流眉目骚坛主，老作遗民及盛时。", 
            "礼塔青原观素逝，密之僧腊世谁知？"
        ], 
        "title": "冒巢民先生遗像为鹤亭题 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "隐同禅室酹生辰，年谱新成海未尘。", 
            "今日耳孙抱遗像，厌兵还恋旧京春。"
        ], 
        "title": "冒巢民先生遗像为鹤亭题 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "庭花如雪人如玉，侧帽江南去不还。", 
            "凄绝阿兄风雪夜，人琴馀泪话闽山。"
        ], 
        "title": "李次玉双辛夷楼填词图畏庐所绘为拔可题 其一", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "画师宿草亦成邱，旧馆苔荒况胜俦。", 
            "老矣碧栖尚传食，可能撅笛谱蘋洲？"
        ], 
        "title": "李次玉双辛夷楼填词图畏庐所绘为拔可题 其二", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "琴里散声诗逸品，稽留山色落吴门。", 
            "江南一种承平味，今日追思尽梦痕。"
        ], 
        "title": "汪君牧临金冬心画册 其一", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "少作齐纨久付装，宋元家法故堂堂。", 
            "损轩诗卷争传世，斜日黄垆总断肠。"
        ], 
        "title": "汪君牧临金冬心画册 其二", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "北地南禽苦耐冬，故巢云海梦重重。", 
            "为君不惜倾金翠，芳景清歌讵易逢？"
        ], 
        "title": "题渡边晨亩画孔雀", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "俟斋鹤涧傥同俦，三绝犹当第一流。", 
            "懒记饿乡聊避世，未因艺事累清修。"
        ], 
        "title": "恽南田小像为沅叔题", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "养源斋外交柯树，不憩凉阴已两年。", 
            "犯雪蒙霜浑细事，羡渠曾见百年前。"
        ], 
        "title": "自题画松", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "习看柯叶孰知心？绵历风霜不自今。", 
            "多事柴桑醉中叟，苦将独树较连林。"
        ], 
        "title": "自题画松", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "春梦随花不可寻，廿年几度吊禅林。", 
            "不因留得榱题在，谁识承平岁月深。"
        ], 
        "title": "心畬国花堂坐雨图为立之题即用其韵", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "航瀛学子岁如林，谁信神州坐陆沉？", 
            "端合庄书千万本，遍悬横舍作南针。"
        ], 
        "title": "题几道示子璿诗卷子 其一", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "此才不用谁之过？惭愧平生说项斯。", 
            "腹痛残年及铭墓，弥天兵火读兹诗。"
        ], 
        "title": "题几道示子璿诗卷子 其二", 
        "type": "绝句", 
        "yun": "支"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "自得村居乐，蒿莱岁月长。", 
            "雨收花带泪，林密树生香。", 
            "梦恶忧家远，身闲笑客忙。", 
            "此间聊小住，市井半豺狼。"
        ], 
        "title": "感时寄王瑞征孝廉 其一", 
        "type": "律诗", 
        "yun": "阳"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "笔砚磨人苦，胸怀万虑镕。", 
            "竹摇穿幕月，风送隔山钟。", 
            "避地无长策，谈天尽老农。", 
            "世途多险阻，吾道自中庸。"
        ], 
        "title": "感时寄王瑞征孝廉 其二", 
        "type": "律诗", 
        "yun": "冬"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "绝不闻朝报，乡村少客来。", 
            "狐鸣随处有，龙驭几时回。", 
            "甘苦青灯共，年华白发催。", 
            "天厨曾食粟，自愧斗筲才。"
        ], 
        "title": "感时寄王瑞征孝廉 其三", 
        "type": "律诗", 
        "yun": "灰"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "长安回首处，消息探无从。", 
            "国已烹功狗，人谁起卧龙。", 
            "幽燕倾保障，巴蜀困圻封。", 
            "草莽微臣意，何缘达九重。"
        ], 
        "title": "感时寄王瑞征孝廉 其四", 
        "type": "律诗", 
        "yun": "冬"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "南人常作相，北地岂当王。", 
            "儒贱同倡丐，年荒逼狗羊。", 
            "倚闾长有恨，投笔更无方。", 
            "壮志怀千里，昂头问彼苍。"
        ], 
        "title": "感时寄王瑞征孝廉 其五", 
        "type": "律诗", 
        "yun": "阳"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "久作京华客，中朝事熟闻。", 
            "伤时唯杜老，变法少商君。", 
            "人满遭天弃，书多遇火焚。", 
            "圣贤敦实践，何用说纷纷。"
        ], 
        "title": "感时寄王瑞征孝廉 其六", 
        "type": "律诗", 
        "yun": "文"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "等是词章学，如何谈乃公。", 
            "贪婪朝野害，文字古今通。", 
            "科目收华士，官场重富翁。", 
            "天心应悔祸，世宦乏英雄。"
        ], 
        "title": "感时寄王瑞征孝廉 其七", 
        "type": "律诗", 
        "yun": "东"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "乡井人情薄，怜君亦自怜。", 
            "救贫无妙药，辟谷少真传。", 
            "鲍叔方知我，留侯浪得仙。", 
            "仲宣多患难，强仕趁英年。"
        ], 
        "title": "感时寄王瑞征孝廉 其八", 
        "type": "律诗", 
        "yun": "先"
    }, 
    {
        "author": "郭仲达", 
        "era": "近现代", 
        "subtype": "五言律诗", 
        "text": [
            "遥遥悲旷代，何处觅知音。", 
            "仙佛因缘浅，烟霞固疾深。", 
            "爱书身化蠹，偿债梦锄金。", 
            "篱下频年寄，翻难惬素心。"
        ], 
        "title": "感时寄王瑞征孝廉 其九", 
        "type": "律诗", 
        "yun": "侵"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "寂寞门庭待月华，疏灯茅舍影交加。", 
            "纸窗寒浸竹林雨，蟋蟀声藏篱豆花。", 
            "书是前生予欠债，客从今夜梦归家。", 
            "秋深枕簟无聊赖，睡起还倾隔夜茶。"
        ], 
        "title": "秋夜", 
        "type": "律诗", 
        "yun": "麻"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "波扬海水遍寰中，撤去藩篱内外通。", 
            "上将难逢谁敌忾，老臣凋谢有元凶。", 
            "李纲年迈方遭谴，董卓兵强岂为公。", 
            "世事茫茫何日定，夜深搔首问苍穹。"
        ], 
        "title": "闻乱", 
        "type": "律诗", 
        "yun": null
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "孤馆寒灯思悄然，归来依旧种书田。", 
            "秋深桃李无颜色，客去楼台空管弦。", 
            "落第文章成画饼，困人场屋似登天。", 
            "残更敲破迷离梦，风雨潇潇到枕边。"
        ], 
        "title": "下第后馆中遣怀 其一", 
        "type": "律诗", 
        "yun": "先"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "独坐幽斋怯嫩寒，近来肢体幸平安。", 
            "地无松竹人皆俗，案有诗书卷亦残。", 
            "野鹜那堪同饮啄，沐猴空自著衣冠。", 
            "民风学校均凋敝，孔孟重生教亦难。"
        ], 
        "title": "下第后馆中遣怀 其二", 
        "type": "律诗", 
        "yun": "寒"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "车马阗喧未忍听，肩舆缓缓度邮亭。", 
            "村连万井秧分绿，水拥双凫草破青。", 
            "壮志未知何日遂，长途应悔此身经。", 
            "归来已是天中后，且醉郫筒酒一瓶。"
        ], 
        "title": "自锦城归途中作", 
        "type": "律诗", 
        "yun": "青"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "奇祸奇穷自古无，普天豪杰尽狂奴。", 
            "忍将庠序衣冠裂，顿使闾阎骨髓枯。", 
            "名利两途成骗局，官绅一气尽糊涂。", 
            "大权已失君休问，野草蒙茸遍地铺。"
        ], 
        "title": "感时有作 其一", 
        "type": "律诗", 
        "yun": "虞"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "名教淩夷法令更，中华何日再澄清？", 
            "衣冠盗贼真高手，学校鸱枭尽恶声。", 
            "魔气逼人神鬼怒，金光匝地市朝倾。", 
            "踟蹰无奈临流水，水亦呜咽诉不平。"
        ], 
        "title": "感时有作 其二", 
        "type": "律诗", 
        "yun": "庚"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "厚泽深仁数百年，版图寥阔更空前。", 
            "桑麻尽辟寰中地，岛屿新开海外天。", 
            "狗尾续貂名器滥，鱼头藏剑祸机悬。", 
            "中兴廿载烽烟靖，谁识倭奴竟寇边。"
        ], 
        "title": "甲午感事 其一", 
        "type": "律诗", 
        "yun": "先"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "轮车电线利谁收，中土冠裳类沐猴。", 
            "秦火欲燃先逐鹿，楚人多诈竟牵牛。", 
            "效颦那觉东施丑，滥食空贻南郭羞。", 
            "寄语诸君须努力，浊流深恐祸清流。"
        ], 
        "title": "甲午感事 其二", 
        "type": "律诗", 
        "yun": "尤"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "弹劾交章结重仇，势成骑虎总难休。", 
            "议和宰相要君宠，主抚疆臣任贼流。", 
            "宇宙将军名怪诞，痴顽老子性阴柔。", 
            "狂澜既倒无人挽，泛泛还同不系舟。"
        ], 
        "title": "甲午感事 其三", 
        "type": "律诗", 
        "yun": "尤"
    }, 
    {
        "author": "郭仲达", 
        "era": "近现代", 
        "subtype": "七言律诗", 
        "text": [
            "二十年前发奋迟，不堪回首太平时。", 
            "欲消垒块花兼酒，为写衷肠画与诗。", 
            "碌碌人寰皆我辈，茫茫天意更谁知。", 
            "秋风秋雨难成寐，挑尽寒灯寄所思。"
        ], 
        "title": "甲午感事 其四", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "宽城马上有筝琶，一路平芜尽落花。", 
            "回首长春宫外望，金驼朱鸟已无家。"
        ], 
        "title": "长春", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "少年棘矢桑弧志，倦矣珠槃玉敦时。", 
            "惘惘出关成底事，半为吊古半寻诗。"
        ], 
        "title": "长春道上寄友人", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "旗亭斗酒句争工，莫负花枝映肉红。", 
            "一曲黄河天上远，玉关杨柳有春风。"
        ], 
        "title": "江楼夜饮赠贾晴雯四首 其一", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "湘烟湘雨待湘灵，弹罢云和侧耳听。", 
            "我自江南望江北，远峰眉黛入帘青。"
        ], 
        "title": "江楼夜饮赠贾晴雯四首 其二", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "玉钩亭角月溶溶，珍重尊前一笑逢。", 
            "莫怨秋风易摇落，涉江携手采芙蓉。"
        ], 
        "title": "江楼夜饮赠贾晴雯四首 其三", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "玲珑宝髻坠青螺，憔悴春山蹙翠蛾。", 
            "记得西湖千顷水，凭栏曾唱采菱歌。"
        ], 
        "title": "江楼夜饮赠贾晴雯四首 其四", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "大宙东南久寂寥，秋心如海复如潮。", 
            "祗今旷劫重生后，江上骚魂亦可招。"
        ], 
        "title": "秋日渡江游吉林公园，归途集定庵句得诗八首 其一", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "小道群芳一稿车，又来萧寺问年华。", 
            "梅魂菊影商量遍，不看人间顷刻花。"
        ], 
        "title": "秋日渡江游吉林公园，归途集定庵句得诗八首 其二", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "天风鸾鹤怨三生，终贾年华气不平。", 
            "今日当窗一奁镜，六朝古黛梦中横。"
        ], 
        "title": "秋日渡江游吉林公园，归途集定庵句得诗八首 其三", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "秋光媚客似春光，绝色秋花各断肠。", 
            "偿得三生幽愿否？他身来作水仙王。"
        ], 
        "title": "秋日渡江游吉林公园，归途集定庵句得诗八首 其四", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "侧身天地我蹉跎，红豆年年掷逝波。", 
            "又被北山猿鹤笑，满襟清泪渡黄河。"
        ], 
        "title": "秋日渡江游吉林公园，归途集定庵句得诗八首 其五", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "商量出处到红裙，选色谭空结习存。", 
            "撑住东南金粉气，此山不语看中原。"
        ], 
        "title": "秋日渡江游吉林公园，归途集定庵句得诗八首 其六", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "彤墀小立缀鸳鸾，意思精微窈窕间。", 
            "绾住同心坚俟汝，两人红泪湿青山。"
        ], 
        "title": "秋日渡江游吉林公园，归途集定庵句得诗八首 其七", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "木犀风外等秋潮，剑气箫心一例消。", 
            "且买青山且鼾卧，清尊读曲是明朝。"
        ], 
        "title": "秋日渡江游吉林公园，归途集定庵句得诗八首 其八", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "沿堤十里柳丝丝，羌笛吹残日已移。", 
            "回首西泠三月路，落花如雪立多时。"
        ], 
        "title": "松花江晚眺", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "旗鼓东南战伐频，玉关杨柳拂征尘。", 
            "谁知风雪穹庐夜，竟有敲诗斗茗人。"
        ], 
        "title": "与香禅夜话", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "小隐青山共结庐，秋风黄叶夜摊书。", 
            "天涯未老閒情减，且向松江食鳜鱼。"
        ], 
        "title": "久居吉林，有归家之志；香禅赋诗挽留，次韵答之", 
        "type": "绝句", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "黑龙北徙天能杀，白马西来气不雄。", 
            "红拂奇情红线侠，当筵愿拜美人风。"
        ], 
        "title": "当筵", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "三年乡梦落关河，大地风云昔昔过。", 
            "诗愈雄奇身愈健，此行足慰细君多。"
        ], 
        "title": "寄少云四首 其一", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "米盐碎琐家常事，文酒风流侠少时。", 
            "我不封侯卿未老，青山招隐阻归期。"
        ], 
        "title": "寄少云四首 其二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "男儿铸史女绣诗，武公之子乃尔奇。", 
            "赖君为母兼为父，昼课男儿夜女儿。"
        ], 
        "title": "寄少云四首 其三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "藏书已得九千卷，论史旁通廿五朝。", 
            "从此潜心求绝业，名山风雨不飘摇。"
        ], 
        "title": "寄少云四首 其四", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "宝马香车尽日游，看花又上畅观楼。", 
            "绿杨红杏春无数，一局湖山现十洲。"
        ], 
        "title": "燕京杂诗十首 其一", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十里芦塘绿湿衣，陶然亭畔醉初归。", 
            "明朝复作看山计，驴背诗瓢上翠微。"
        ], 
        "title": "燕京杂诗十首 其二", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "樱桃斜畔月如钩，十丈歌声起画楼。", 
            "管领东风春百里，一时花国拜红侯。"
        ], 
        "title": "燕京杂诗十首 其三", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "金鳌玉蝀倚中天，太液池头奏管弦。", 
            "夜半軨车空碾月，红墙一角隐秋烟。"
        ], 
        "title": "燕京杂诗十首 其四", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "锦衣璀璨马蹄骄，两部甘陵一旦消。", 
            "官柳未黄人已去，夕阳无赖象坊桥。"
        ], 
        "title": "燕京杂诗十首 其五", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "西风猎猎雨沙天，镇日摊书拥被眠。", 
            "赖有素心人慰籍，瓶花茗椀自翛然。"
        ], 
        "title": "燕京杂诗十首 其六", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "四围山色醮空流，隔水清歌起棹讴。", 
            "我亦偷閒来试茗，败荷残柳不胜秋。"
        ], 
        "title": "燕京杂诗十首 其七", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "吊古伤时且莫论，屠门一醉几黄昏。", 
            "荆卿已死渐离废，无复歌声起国魂。"
        ], 
        "title": "燕京杂诗十首 其八", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "终贾华年已不群，俗儒姗笑复奚云。", 
            "他时刻石寒陵上，始信人间有大文。"
        ], 
        "title": "燕京杂诗十首 其九", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "海云瀛月梦中虚，双鲤迢迢慰索居。", 
            "昨夜子归啼未了，今朝又得细君书。"
        ], 
        "title": "燕京杂诗十首 其十", 
        "type": "绝句", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "三年不上城南路，新柳新蒲覆道阴。", 
            "便约诗人讨诗去，踏春声里一登临。"
        ], 
        "title": "城南杂诗十二首 其一", 
        "type": "绝句", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "抛却尘嚣拾得閒，一春无日不看山。", 
            "何当触我兴亡感，忍泪新亭且破颜。"
        ], 
        "title": "城南杂诗十二首 其二", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "才人不偶伤鶧鹉，楚客高歌哭凤凰。", 
            "今日宁南门下过，招魂一恸菜畦狂。"
        ], 
        "title": "城南杂诗十二首 其三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十道丰碑赑𠫍崇，楼船横海建奇功。", 
            "祗今僵卧荒烟里，破碎江山鬼不雄。"
        ], 
        "title": "城南杂诗十二首 其四", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "魁斗山头白日斜，飘零龙种痛无家。", 
            "春风不解冬青恨，碧血犹开帝子花。"
        ], 
        "title": "城南杂诗十二首 其五", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "环佩声残翠羽微，殡宫萧索落花飞。", 
            "生愁山鬼逢人笑，手撷蘼芜荐五妃。"
        ], 
        "title": "城南杂诗十二首 其六", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "入世居然色相空，天花无影我无踪。", 
            "敲残一局棋枰冷，来听溪边万壑松。"
        ], 
        "title": "城南杂诗十二首 其七", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "乘槎何处访桃源，揽古来寻梦蝶园。", 
            "春梦已醒胡蝶化，先生归去佛无言。"
        ], 
        "title": "城南杂诗十二首 其八", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "信是周馀靡孑遗，凄凉人世海之涯。", 
            "葬身幸有一坯土，閒散头衔石虎碑。"
        ], 
        "title": "城南杂诗十二首 其九", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "生还重喜酹延平，一树梅花尚未零。", 
            "扰我桑田多少恨，狂歌飞入小南城。"
        ], 
        "title": "城南杂诗十二首 其十", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "云石山人是我师，怜才欲筑一庵诗。", 
            "网罗文献吾徒责，玉敦珠槃看小儿。"
        ], 
        "title": "城南杂诗十二首 其十一", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一丘一壑吾能隐，某水某山任钓游。", 
            "閒与儿曹谈掌故，胸中自有鲁春秋。"
        ], 
        "title": "城南杂诗十二首 其十二", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "沧海归来已夕晖，梦中五岳尚依稀。", 
            "书生未与兴亡责，除却看山百事非。"
        ], 
        "title": "城东杂诗七首 其一", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "迎春门外草如烟，累得诗人拜杜鹃。", 
            "故国已芜王气尽，口碑犹说永和年。"
        ], 
        "title": "城东杂诗七首 其二", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "大冈山接小冈山，山影低徊夕照间。", 
            "屹立城东三十里，曾从绝巘俯尘寰。"
        ], 
        "title": "城东杂诗七首 其三", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "野水山花绕墓门，绿衣还见读书孙。", 
            "生儿古有孙征虏，手挈江东定一分。"
        ], 
        "title": "城东杂诗七首 其四", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十亩閒閒好种桑，维南维北免思量。", 
            "他年衣被苍生志，付与天孙织七襄。"
        ], 
        "title": "城东杂诗七首 其五", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "夹道香尘簇管弦，锦衣宝马拥神仙。", 
            "东门杨柳垂垂尽，不见鞭春二十年。"
        ], 
        "title": "城东杂诗七首 其六", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "几日骚魂未可追，风光冉冉思离离。", 
            "刺桐花落城隅晚，记系春骢听赋诗。"
        ], 
        "title": "城东杂诗七首 其七", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "海上燕云涕泪多，劫灰零乱感如何！", 
            "马兵营外萧萧柳，梦雨斜阳不忍过！"
        ], 
        "title": "过故居有感", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "八年不看台南月，独上高楼自放歌。", 
            "盈缺匆匆愁里过，一轮还照旧山河。"
        ], 
        "title": "中秋四首 其一", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "塞北江南月有情，听歌载酒月中行。", 
            "天津桥上还相忆，静对姮娥坐到明。"
        ], 
        "title": "中秋四首 其二", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "木犀花发透层霄，隔院笙歌未寂寥。", 
            "更喜团圆帘外月，清尊清话度清宵。"
        ], 
        "title": "中秋四首 其三", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "丝竹中年百不宜，况逢佳节苦无诗。", 
            "纸屏独倚秋光冷，夺饼纷纷看小儿。"
        ], 
        "title": "中秋四首 其四", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "骑秋风雨暗城南，禊事重修酒正酣。", 
            "半月楼空歌舞歇，乱蛙衰苇满寒潭。"
        ], 
        "title": "半月楼", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "南临百粤北居庸，两界山河在眼中。", 
            "谁料闭门贪寂静，打窗落叶又西风。"
        ], 
        "title": "西风", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "放眼春光蓦地多，纷纷莺燕尽婆娑。", 
            "香车夜碾城西月，半为看花半听歌。"
        ], 
        "title": "偕少云观永乐班女伶四首 其一", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "银灯历乱照红妆，宝髻云鬟列两行。", 
            "争似女儿能变化，一时粉墨即侯王。"
        ], 
        "title": "偕少云观永乐班女伶四首 其二", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "亦有佳人字莫愁，当筵自拨钿箜篌。", 
            "离离红豆多情种，移向东风较自由。"
        ], 
        "title": "偕少云观永乐班女伶四首 其三", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "玉楼春帐可怜宵，剑影箫声慰寂寥。", 
            "一种倾城倾国恨，桃花扇底话南朝。"
        ], 
        "title": "偕少云观永乐班女伶四首 其四", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "啁啾众鸟沸如雷，想见高冈一凤哀。", 
            "左倚桂旗右蕙盖，年年清浅看蓬莱。"
        ], 
        "title": "杂诗寄林南强四首 其一", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "旗鼓骚坛张一军，亦狂亦侠亦温文。", 
            "诗家别有维摩垒，五字长城待策勋。"
        ], 
        "title": "杂诗寄林南强四首 其二", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "天地奇文未敢私，几人剽窃几人知。", 
            "梦梦上帝无言日，跳荡披猖任小儿。"
        ], 
        "title": "杂诗寄林南强四首 其三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "仙才已死鬼才殇，剩有悲歌哭楚狂。", 
            "行尽黄河九千里，濯缨濯足在沧浪。"
        ], 
        "title": "杂诗寄林南强四首 其四", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "酒徒不见林无闷，词客难寻赖悔之。", 
            "我过东墩频洒泪，斜阳影里立多时。"
        ], 
        "title": "台中感旧", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "我依秋水思君子，每对春云忆美人。", 
            "一自京华分手后，隔江消息断双鳞。"
        ], 
        "title": "寄李耐侬夫妇北京四首 其一", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "梳头逆旅逢张妹，割肉堂前见李郎。", 
            "匹马化龙东海去，虬髯从此閟行藏。"
        ], 
        "title": "寄李耐侬夫妇北京四首 其二", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十年饱看鱼龙戏，万里空怀猿鹤群。", 
            "痛饮狂歌犹似昔，几时尊酒重论文？"
        ], 
        "title": "寄李耐侬夫妇北京四首 其三", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "司马情书含悱恻，公羊大义未凋零。", 
            "治经治史家常事，但愿儿曹识一丁。"
        ], 
        "title": "寄李耐侬夫妇北京四首 其四", 
        "type": "绝句", 
        "yun": "青"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "婪尾光阴杯泛泛。", 
            "欢计因循，渐爱闲阑槛。", 
            "春去自多才自减。", 
            "东风只似人情淡。", 
            "放眼齐州烟数点。", 
            "飞絮游丝，一往无拘检。", 
            "流水二分随意占。", 
            "青旗沽酒邻村店。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "近寒食。", 
            "烟水村南舍北。", 
            "斜阳看、桥畔草花，时节相逢谢堂客。", 
            "邻翁鬓早白。", 
            "曾识。", 
            "寻常巷陌。", 
            "漂摇事、风暮雨朝，檐语双双世如隔。", 
            "莓梁暗陈迹。", 
            "但贴地依稀，茸唾狼藉。", 
            "衔泥将子知犹力。", 
            "嗟落絮身世，涨花漂荡，天涯何处梦再觅。", 
            "断魂网窗黑。", 
            "愁极。", 
            "正岑寂。", 
            "渐柳改春颦，梨泫秋色。", 
            "沉沉社鼓思行役。", 
            "问舞影灯外，盼波帘隙。", 
            "年来年去，得且住，怎记忆。"
        ], 
        "title": "兰陵王 邻家燕巢既毁感赋", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "正飞絮、人间无主。", 
            "更听凄凄，碧纱烟语。", 
            "梦迹空梁，泪痕残照、有今古。", 
            "托身重省，都莫怨、狂风雨。", 
            "自别汉宫来，眄故国、平居何处。", 
            "且住。", 
            "甚寻常客恨，也到旧家闲宇。", 
            "天涯又晚，恐犹有、野亭孤露。", 
            "漫目断、黯黯云樯，付村落、黄昏衰鼓。", 
            "向暗里销凝，谁念无多桑土。"
        ], 
        "title": "长亭怨慢 谭子端家燕巢复毁再赋", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "洗妆池榭淡烟萝。", 
            "愁梦雨声多。", 
            "杨花惯共光风转，小萍生、乱飐圆荷。", 
            "鱼戏时抛玉尺，莺愁罢织金梭。", 
            "有人楼上敛修蛾。", 
            "贪睡却妨歌。", 
            "轻风与便窥帘燕，动湘弦、拂拂清和。", 
            "几点东阑残雪，春归此路经过。"
        ], 
        "title": "风入松", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "俪叶缃丛，芳心蜡蒂，午日湘帘垂地。", 
            "一梦东风，觉匆匆尘世。", 
            "赋情懒，漫想、兰闺浴倦风景，酒盏流光重洗。", 
            "满座平看，胜窥墙臣里。", 
            "幽姿、自怯临朝砌。", 
            "春工绽强为佳辰起。", 
            "秀影泫露青瓷，染荀郎香腻。", 
            "记双花、笑折红裙醉。", 
            "如今向、旧节闲门闭。", 
            "料未数、曝锦河阳，识幽人物外。"
        ], 
        "title": "拜星月慢 重午，以盆榴置座，邀客同赏。和梦窗", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "霜铅细染芙蓉水。鸳鸯两两交文绮。", 
            "银烛半花残。博山烟浪寒。", 
            "旧游风景在。妆罢知谁待。", 
            "云雨不须疑。近来和梦辞。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "凭君滴尽伤歌泪。念奴不管春归事。", 
            "持酒与君欢。旧痕襟上乾。", 
            "剩香和泪觅。点点皆颜色。", 
            "留取一分妍。今年谢去年。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "清笙漫借铜簧暖。心共炉灰转。", 
            "素娥青女在人间。抛却珠冠霞帔爱幽单。", 
            "飘灯归梦偏难稳。猜遍尊前分。", 
            "深深良夜夜如何。生怕绣衾寒比绮筵多。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "鸳机冷，浸秋华。", 
            "泛庭花。", 
            "浅浅月痕灯意在窗纱。", 
            "微波赚。", 
            "明河犯。", 
            "客星槎。", 
            "不信人间无路到仙家。"
        ], 
        "title": "相见欢", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "是何世。", 
            "依旧占水耕花，就桥通市。", 
            "朝朝簪约裾盟，有情未免，多才尽费。", 
            "凝愁睇。", 
            "情共露晞平晓，梦痕清泚。", 
            "分携敛日垆畔，步波皱损，娇尘漫委。", 
            "偏称天涯芳怨，眼中今古，秋声还起。", 
            "谁惜故山衰迟。", 
            "吟畔憔悴。", 
            "鲛绡罢织，愁迸蛮珠碎。", 
            "伤心到、无人为省，荒村年岁。", 
            "换劫，鬘华坠。", 
            "海风卷尽，宫斜废隧。", 
            "须信吾乡美。", 
            "终未比、仙源桃花春水。", 
            "感时倦客，空抛铅泪。"
        ], 
        "title": "瑞龙吟 庄头村花田自五代迄今，盖亦地之韵者。余既来游，感叹今昔，托之于音", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "西风摇梦翠成绡。", 
            "残萤和雨飘。", 
            "檐花清瘦语灯销。", 
            "蔬尊凉酽潮。", 
            "萝薜冷，楚骚调。", 
            "秋心一倍遥。", 
            "晓珠圆定结红寮。", 
            "宿妆楼上娇。"
        ], 
        "title": "阮郎归 秋夜宿山园", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "秋去津亭无一事，坐来几叶丹枫。", 
            "渡头车马故尘空。", 
            "自然憔悴尽，不敢拟题红。", 
            "摇落正关迟暮计，赴寒暝色匆匆。", 
            "眼前何物最情浓。", 
            "鲈鱼应自好，残日树声中。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "梦醒宫斜城畔路。", 
            "月晓霜清，脉脉情千古。", 
            "准拟小梅诸媵数。", 
            "蜂媒蝶使纷来去。", 
            "镜槛芙蓉笼翠雾。", 
            "妆缀冬闺，正要闲针缕。", 
            "碧海有田花有渡。", 
            "相逢莫更伤迟暮。"
        ], 
        "title": "蝶恋花 冬日素馨，视夏闺更韵，可歌也", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "芳菲冉冉辞鶗鴂。又作人间别。", 
            "黄昏楼殿月冥蒙。一夜高寒相望断天风。", 
            "宫衣瘦尽苕华在。不信连环解。", 
            "无情辽水自年年。只有雁飞犹见旧山川。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "兰成先自吟魂断。雁塞龙沙远。", 
            "炉烟销尽始孤明。恰称天涯今夜此时情。", 
            "凄花飐飐流尘泊。惜别心如昨。", 
            "曙窗谁为唤啼红。故国新霜帘幕梦华中。"
        ], 
        "title": "虞美人 夜阑炳烛，聊复命题", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "妆梅梦靥，流水步尘，黄昏梵宇深寂。", 
            "又是染霜奁月，微微变林色。", 
            "残年事，萧寺客。", 
            "念过此、迅如烟驿。", 
            "暮云外、一笑相逢，竟认头白。", 
            "憔悴共天涯，往事旗亭，寻常付陈迹。", 
            "几度意销魂断，平居睇乡国。", 
            "伤歌泪，痕暗藉。", 
            "更万感、尽非畴昔。", 
            "俊游远，扑面风花，还记今夕。"
        ], 
        "title": "应天长 萧寺岁暮，逢洞箫客", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "旧语年灯款。", 
            "东风约、去来人事无限。", 
            "梅扉冻粉，兰屏润绿，贮寒孤馆。", 
            "金莺漫炙新簧。", 
            "向梦里、香云自暖。", 
            "趁万里、数遍春程，南烽正关归雁。", 
            "凄凉故国平居，咸阳倦客，魂意先乱。", 
            "西园载酒，东郊试马，趁时游宴。", 
            "天涯更说今夜。", 
            "任坐久、林鸦易散。", 
            "愿后期、只似花风，椒杯又浅。"
        ], 
        "title": "宴清都 除夕，海绡楼小集，时文叔归自北京", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "相觅春沽，随常等好哦，梦回乍省今宵。", 
            "西崦吹梅，东风匀柳，岁华相望无聊。", 
            "旧寒重理，暗凄断、闲情紫箫。", 
            "佳期携手，客恨天涯，人事萧条。", 
            "依稀似说前朝。", 
            "多暇承平，光景偏饶。", 
            "明月欢悰，樊楼深夜，绣尘香陌骢骄。", 
            "意销魂断，听呜咽、楼前去潮。", 
            "余薰知苦，待暖罗衾，金烬都销。"
        ], 
        "title": "庆春宫 灯夕，听文叔说京华旧事", 
        "type": "词", 
        "yun": "萧"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "白苧艳吭，昭华冰倚，相逢花夜曾款。", 
            "玉京仙路永，酒盏寻常浅。", 
            "春风四弦又怨，问东城、笑红谁浣。", 
            "上苑风流，洛阳全盛，回首似天远。", 
            "成蹊道通攸馆。", 
            "有宫腰困舞，波语流眄。", 
            "旧游明月在，梦色时相见。", 
            "逡巡待理琼瑶报，恨空锁、春阴庭院。", 
            "凭醉遣。", 
            "无言自、芳心未免。"
        ], 
        "title": "玲珑四犯 春日，饮李花下", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "清绮波流晴镜。", 
            "中有缃桃千顷。", 
            "下渔舟，烟光窈。", 
            "都寻到。", 
            "茅舍竹篱空好。", 
            "无计可携家。", 
            "始怜花。"
        ], 
        "title": "西溪子", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "人天分手后，破泪读遗诗。", 
            "落月怀颜色，秋风惨别离。", 
            "文章遭鬼妒，道义足吾师。", 
            "寂寞东塾下，招魂采菊枝。"
        ], 
        "title": "题吕厚庵遗诗", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "天地多秋气，江山付我曹。", 
            "百年犹作客，九日独登高。", 
            "丛菊孤舟泪，崇兰玉佩歌。", 
            "人生感行役，一醉岂辞劳。"
        ], 
        "title": "九日", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "斐亭钟断后，南社复兴时。", 
            "洗盏同鏖酒，传笺快论诗。", 
            "春花侵曲槛，新月蘸平池。", 
            "独倚飞峰下，无端感黍离。"
        ], 
        "title": "南社小集", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "千古伤心日，三闾绝命时。", 
            "投江犹可吊，灭国有馀悲。", 
            "怀郢思山鬼，亡秦待侠儿。", 
            "九歌初读后，风雨下灵旗。"
        ], 
        "title": "五月五日", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "痛哭沦亡祸，同胞仗义争。", 
            "执戈齐敌忾，报国有书生。", 
            "一死身何惜，三年血尚赪。", 
            "沙场呼欲起，咄咄剑飞鸣。"
        ], 
        "title": "吊林义士昆冈", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "绿酒红灯夜，闻歌唤奈何。", 
            "当筵求玉杵，旧梦隔银河。", 
            "柳弱愁难系，花残恨更多。", 
            "可能倩双鲤，情愫托微波。"
        ], 
        "title": "闻歌", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "酒酣拔剑舞，长啸天微濛。", 
            "未了平生志，离忧在海东。", 
            "波涛日漰湃，一水神州通。", 
            "驾彼大鹏翮，万里凌长风。"
        ], 
        "title": "咏怀", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "宇宙干戈里，空山草自春。", 
            "海隅无净土，地下有奇人。", 
            "死傍要离冢，生为苍葛民。", 
            "放怀千载上，独泣问麒麟。"
        ], 
        "title": "题谢颂臣先生科山生圹八首 其一", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "鼎窝山上望，佳气郁苍苍。", 
            "古树摩崖直，奇花绕涧香。", 
            "铜碑铭鸟篆，石柱焕龙光。", 
            "下马徘徊处，吟诗爱夕阳。"
        ], 
        "title": "题谢颂臣先生科山生圹八首 其二", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "旗鼓当前立，观兵当将台。", 
            "挥戈难返日，传箭早惊雷。", 
            "马革违初志，牛皮付劫灰。", 
            "相将携斗酒，醉喝墓门开。"
        ], 
        "title": "题谢颂臣先生科山生圹八首 其三", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "生死原无定，彭殇亦等观。", 
            "埋头诗界好，放眼酒场宽。", 
            "招隐思丛桂，遗芳采沚兰。", 
            "乍闻山鬼啸，春梦破邯郸。"
        ], 
        "title": "题谢颂臣先生科山生圹八首 其四", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "莽莽尘寰内，沧桑一刹那。", 
            "先生真旷达，此地足婆娑。", 
            "傍祖全纯孝，偕妻誓靡他。", 
            "年年松柏长，落叶满岩阿。"
        ], 
        "title": "题谢颂臣先生科山生圹八首 其五", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "忆昔登高日，秋风写画图。", 
            "狂吟佳士集，沈醉美人扶。", 
            "寿域生青草，情天种白榆。", 
            "祗今留翰墨，题咏满东都。"
        ], 
        "title": "题谢颂臣先生科山生圹八首 其六", 
        "type": "律诗", 
        "yun": "虞"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "耻作趋时客，甘求寿世文。", 
            "胸中有丘壑，眼底小风云。", 
            "日月忽其逝，功名何足论。", 
            "东山桃李发，丝竹尚纷纷。"
        ], 
        "title": "题谢颂臣先生科山生圹八首 其七", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "晓日升东海，芙蓉万朵红。", 
            "招魂呼屈子，生祭醉陶公。", 
            "游戏仙原侠，轮囷鬼亦雄。", 
            "百年谁不死，谈笑陋沙虫。"
        ], 
        "title": "题谢颂臣先生科山生圹八首 其八", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "凄绝万山中，纡回一水通。", 
            "崖危难勒马，秋尽不闻鸿。", 
            "鼓角惊防险，风云看凿空。", 
            "举头天外望，猎火四围红。"
        ], 
        "title": "埔里社四首 其一", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "孤城如斗大，辛苦驻防军。", 
            "互市来降虏，和戎息战氛。", 
            "溪声长吼月，山势半侵云。", 
            "旅况难消遣，悲笳入夜闻。"
        ], 
        "title": "埔里社四首 其二", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "闻说开山使，提兵此地过。", 
            "平时思战伐，吊古对山河。", 
            "驿路晨传柝，军门夜枕戈。", 
            "有苗终格服，耕稼满岩阿。"
        ], 
        "title": "埔里社四首 其三", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "五言律诗", 
        "text": [
            "萧萧新隘路，落落几番家。", 
            "傍石茅为屋，当门竹映沙。", 
            "馘头誇出草，黥面比簪花。", 
            "今夜关山月，婆娑醉舞斜。"
        ], 
        "title": "埔里社四首 其四", 
        "type": "律诗", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "英雄碧血女儿香，管领湖山各擅场。", 
            "春水绿添新字碣，落花红渍旧征裳。", 
            "中原立马频回首，晓梦啼莺总断肠。", 
            "一角胜棋楼尚在，挥鞭重上郁金堂。"
        ], 
        "title": "莫愁湖吊粤军战死者墓", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "汉高唐太皆无赖，皇觉寺僧亦异人。", 
            "天下英雄争割据，中原父老痛沈沦。", 
            "亡秦一剑风云会，破虏千秋日月新。", 
            "郁郁钟山王气尽，国权今已属斯民。"
        ], 
        "title": "谒明孝陵", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "画舫笙歌一梦休，秦淮春水尚风流。", 
            "晚风桃叶迎前渡，落日杨花扑酒搂。", 
            "千古美人空有恨，六朝天子总无愁。", 
            "琼林璧月知何处，不及青溪控紫骝。"
        ], 
        "title": "秦淮", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "十年我作逋逃客，万里君为党锢人。", 
            "我自骑鲸归故国，君今走马踏香尘。", 
            "楼台历历天如画，歌舞纷纷地是春。", 
            "且向花间拚一醉，东南海上月华新。"
        ], 
        "title": "沪上逢陈楚楠", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "奇才未必天能妒，艳福从今取次修。", 
            "千古美人原不老，一时名士尽低头。", 
            "藉凭雨雨风风意，管领莺莺燕燕愁。", 
            "剑影箫声同此夕，银河迢递笑牵牛。"
        ], 
        "title": "示曼君", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "画烛双行照绮楼，酒觥诗卷尽风流。", 
            "已开芍药春婪尾，谩采芙蓉艳并头。", 
            "太史文章牛马走，美人心事燕莺愁。", 
            "他年各有湖山约，管领风云百自由。"
        ], 
        "title": "幼安、香禅邀饮杏花楼，并约曼君同往", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "狂来击剑饿吹箫，沦落江南一梦遥。", 
            "西子神光乍离合，夫差霸气未萧条。", 
            "花飞香径莺能妒，柳折苏台马亦骄。", 
            "独倚吴篷听秋雨，万千哀乐及明朝。"
        ], 
        "title": "苏州旅次", 
        "type": "律诗", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "人生不幸为天子，四海何以处寡人。", 
            "社稷存亡甘一殉，江山破碎惨无春。", 
            "鼎湖龙去馀弓剑，废苑鹃啼乱鬼燐。", 
            "我欲排天叫阊阖，中原已见国旗新。"
        ], 
        "title": "煤山吊明怀宗", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "万山东走护居庸，一剑当关路不通。", 
            "大漠盘雕秋气黑，长城饮马夕阳红。", 
            "弃繻慷慨能筹策，投笔功名记凿空。", 
            "今日匈奴犹未灭，妖氛直逼塞垣雄。"
        ], 
        "title": "出居庸关", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "冈前立马叱风云，只手能麾十万军。", 
            "三晋山河原险阻，两湖兵甲自纷纭。", 
            "犁庭未饮屠龙酒，破壁惊传刺虎文。", 
            "突兀崇碑方泐字，伫看光复溯奇勋。"
        ], 
        "title": "石家庄吊吴大将军禄贞", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "大旗落日马飞扬，蔓草平沙辟战场。", 
            "天以黄河限南北，我来广武吊兴亡。", 
            "八千子弟沙虫泣，一代君臣走犬狂。", 
            "终告美人恩莫庇，楚歌楚舞总凄凉。"
        ], 
        "title": "广武山", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "掠眼林岩最眩人，一亭一堠几由旬？", 
            "此行算与云争路，昨夜新烦雨洗尘。", 
            "无数荒山供矿税，尽留散木作车薪。", 
            "神州谁问蓬莱股，不怪天公醉赐秦。"
        ], 
        "title": "自吉隆车行至威雷斯雷近八百里", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "斯文未丧任居夷，豪杰能兴岂在师？", 
            "孔里衣冠通寤寐，朱波山水付嗟咨。", 
            "天无私覆从知圣，才不虚生要为时。", 
            "南下惜无三日暇，与君论学更论诗。"
        ], 
        "title": "海澄苏学书邱子安并生长缅甸而以兴教育才倡其乡人苏尤习缅地图志尝为竹枝词数十首有诗见投因答其意", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "魂何来此岂其仙？驾海乘风路万千。", 
            "地下相思应更苦，天南独客有谁怜？", 
            "馀生病尰归犹及，穷岁幽忧死傥贤。", 
            "三岛十洲粗一览，与君恨不卅年前。"
        ], 
        "title": "胫肿复作夜梦蒉斋", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "忍携佳月就嚣尘？肠断沧波一片银。", 
            "舟小畏风差得泊，楼高近市漫成邻。", 
            "顽山是处愁吟望，残夜无人省病呻。", 
            "却为彗星搔短发，万方涕泪诏书新。"
        ], 
        "title": "七月十三夜厦门寓楼作", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "菱蕹弥望损湖光，谁更荒龛讯办香？", 
            "失喜诗人今岳牧，得閒乡梦在沧浪。", 
            "晋安风雅吾能说，天宝呻吟事可常。", 
            "两纪萧条携手处，百花洲上旧祠堂。"
        ], 
        "title": "爱苍倡脩宛在堂诗龛见寄二律赋和 其一", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "林谢耆英不可留，邳州博野亦山邱。", 
            "十年里社斯文尽，万事沧桑我辈休。", 
            "史料一朝正阳集，才名并代海藏楼。", 
            "天然坛坫雄旗鼓，下视螺烟是橘洲。"
        ], 
        "title": "爱苍倡脩宛在堂诗龛见寄二律赋和 其二", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "不材社栎敢论年？刻划无盐正可怜。", 
            "万事桑榆虚逐日，半生草莽苦忧天。", 
            "身名于我曾何与，心迹微君孰与传？", 
            "独愧老来诗不进，嗜痂犹说近临川。"
        ], 
        "title": "谢琴南寄文为寿", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "三百馀俦最少年，海壖一卧亦华颠。", 
            "平生自断羞言命，世事回思剩问天。", 
            "党籍累君迟假节，陆沈愧昔让先鞭。", 
            "别来两纪差持慰，小技雕虫未减前。"
        ], 
        "title": "伯平同年不通问二十四年矣书联见贶有瀛洲旧侣成耆宿之语感赋报谢", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "瞥眼真成廿六年，书来草法逼张颠。", 
            "早知好月难终夕，独惜晨星各一天。", 
            "出殿神羊宁改触？放山病马久忘鞭。", 
            "却愁会面从何说，身世交衡底似前？"
        ], 
        "title": "叠韵答伯平见和", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "壮不如人况暮年，任从时世笑诗颠。", 
            "未应八表同沈陆，无那群飞正刺天。", 
            "久矣畏牺宁羡绣，㗳然伏枥忍加鞭？", 
            "怪君多事供描画，簸秕扬糠例在前。"
        ], 
        "title": "伯平复叠前韵以坚游吴之约再酬两章并答来书 其一", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "风景新亭似昔年，诸君努力好扶颠。", 
            "死生夸父能忘日？行止驺人本任天。", 
            "一诺敢渝嵇吕驾，九原犹梦祖刘鞭。", 
            "悬知相见翻成怆，历历开元在眼前。"
        ], 
        "title": "伯平复叠前韵以坚游吴之约再酬两章并答来书 其二", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "万绿丛中占一坪，落成难得值春晴。", 
            "诗来夔蝄如相语，梦醒风涛尚自惊。", 
            "彻夕累君无稳睡，四时留客但秋声。", 
            "却因远忆南州伯，百步廊前绿正生。"
        ], 
        "title": "次韵答幼点因怀爱苍", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "人生取适无常暂，消遣残年孰过閒。", 
            "相伴山中惟竹好，旧闻潭底有龙盘。", 
            "刺船一路来看画，拥褐空岩共耐寒。", 
            "归自匡庐休论瀑，联吟亦复到更阑。"
        ], 
        "title": "次嘿园般", 
        "type": "律诗", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "卅年何意能重见，秉烛相看各惘然。", 
            "棋局中间凡几变，酒炉强半已长眠。", 
            "东南半壁君方壮，丘壑平生我故便。", 
            "且喜评碑兼读画，举觞急欲讯秦权。"
        ], 
        "title": "金陵晤陶斋赋赠", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "山中浑是我春秋，粗取容身不起楼。", 
            "雨过亦疑泉稍激，云行宁与月相谋？", 
            "寤歌水竹吾何闷，旅食江湖子勿忧。", 
            "十砚家风仍世在，西来宗派正嘤求。"
        ], 
        "title": "次韵答嘿园即送再游江西", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "尚书海外访碑回，六代江山幕府开。", 
            "画舫烟波摊卷轴，名园宾客盛樽罍。", 
            "筹边馀事知多暇，集古亲编定费才。", 
            "可惜不留吴石在，学宫吟赏日频来。"
        ], 
        "title": "题陶斋雪夜评碑图图后有天发神谶拓本", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "南溪岩壑阅千春，留与先生托隐沦。", 
            "生死桐乡爱贤尹，悲欢汐社老遗民。", 
            "深山耕凿居成聚，浊世纲常系此身。", 
            "未敢争墩曾表墓，小斋望古对泉绅。"
        ], 
        "title": "题元潮州总管王用文翰遗像", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "空山孤露读楹书，早直承明扈属车。", 
            "孔雀有文宜见絷，芳兰既服忍终锄？", 
            "一川还往瞻衡宇，十子才名照里闾。", 
            "仙女碑题高士传，沈吟少作重欷歔。"
        ], 
        "title": "题明翰林院检讨王孟扬称遗像", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老于文者必能诗，此道祇今亦少衰。", 
            "生世相怜骚雅近，赋才独得杜韩遗。", 
            "江湖浩荡身行老，肝肺槎枒俗固疑。", 
            "牢落年来欢会数，始知高论未须卑。"
        ], 
        "title": "题伯严诗卷", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "冠盖如云苦爱身，露章独有外台人。", 
            "老餐山气颜逾泽，閒听江声世又新。", 
            "脱屣一官殊磊落，巾车四海几交亲？", 
            "粤华梦冷京尘远，廿载相逢两幸民。"
        ], 
        "title": "节庵闻余至沪自焦山来会出示乞病纪恩诗次韵为赠", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "君亦江湖署病翁，百忧收拾酒杯中。", 
            "人惊髯美疑真老，僧许山赊未算穷。", 
            "满坐幽花休恨晚，独居倦羽颇知风。", 
            "良宵赖有閒丝竹，正恐灯阑曲易终。"
        ], 
        "title": "次韵节庵见赠", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "秋江一榻夜论诗，髣髴维摩示疾时。", 
            "京国归来无好梦，家山别后积相思。", 
            "我眠北牖堪终老，子失南床坐不痴。", 
            "颇怪后山吟太激，欲携二友为君医。"
        ], 
        "title": "寄高啸桐", 
        "type": "律诗", 
        "yun": "支"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "黯澹边愁催马去。", 
            "侬带愁来，偏汝和愁住。", 
            "将泪西风无洒处。", 
            "斑斑红遍天涯树。", 
            "莫怨秋笳归梦误。", 
            "梦便相逢，那解相思苦。", 
            "小簟新寒谁说与。", 
            "晓鸦啼过关山路。"
        ], 
        "title": "蝶恋花 沈阳寄内，次韵（补录旧作）", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "荒邮晚照。", 
            "瘦鬓青山笑。", 
            "一片乱芜连古道。", 
            "消得离肠千绕。", 
            "朱楼梦远如天。", 
            "相思雁后花前。", 
            "知道凤城寒早，征袍先与装棉。"
        ], 
        "title": "清平乐 寄内，和韵（补录旧作）", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "袅袅歌尘初转，盈盈眉月难遮。", 
            "红阑一角即天涯。", 
            "知否酒醒今夜。", 
            "细步暗留凤舄，香尘轻送鸾车。", 
            "东风吹散小桃花。", 
            "不管流莺偷骂。"
        ], 
        "title": "西江月", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一片银塘菱镜影，多情曾照惊鸿。", 
            "柳烟漂梦两朦胧。", 
            "水花无赖甚，还斗脸霞红。", 
            "西去斜阳东去水，相逢直恁悤悤。", 
            "五湖心事冷秋蓬。", 
            "愁丝吹不散，负却白蘋风。"
        ], 
        "title": "临江仙 泛舟有忆", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "支枕恹恹添酒困。", 
            "撩乱双云鬓。", 
            "花影忒迷离，来似春潮，那似春潮准。", 
            "惺忪偏省江郎恨。", 
            "灯背低声问。", 
            "梦醒莫伤春，春向天涯，梦里天涯近。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "钿阁尘寒，萧廊雨暗，梦痕悄记双携。", 
            "翠衾催起，幽约恼莺窥。", 
            "漫道江南水远，花魂小、不怕风欺。", 
            "孤醒夜、青陵缥缈，蝶粉涴仙衣。", 
            "飘零珠箔影，人天路渺，虚订归期。", 
            "甚楚云一瞥，疑是疑非。", 
            "肯信愁红送断，多情月、还照街西。", 
            "当时事、罗巾泪尽，春恨海棠知。"
        ], 
        "title": "锁阳台 记梦", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "冰瓯悄写东阑韵，花前暗添清思。", 
            "莫是梦中云，被瓶笙扶起。", 
            "溶溶仙影里，怕重泛、玉妃残泪。", 
            "忆著乡山，一枝春到，客愁销未。", 
            "深院碾香尘，银瓶畔、还疑个侬芳字。", 
            "浅渴尽难禁，况离边馀味。", 
            "嵰山归梦殢，只团月、伴人无睡。", 
            "待纤手、点向东风，定楚魂如醉。"
        ], 
        "title": "徵招 颐盦招饮，出建茶名雪梨者供客。味之清绝，意有所触，漫填是解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "团雪重㡘晚，回风小阁晴。", 
            "似无情处却多情。", 
            "飞向蝶绡裙底斗轻盈。", 
            "漂梦思前度，耽狂误此生。", 
            "带将离恨付轻萍。", 
            "只恐春池吹皱总干卿。"
        ], 
        "title": "南歌子 咏杨花，有寄", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "画帘深掩酴醾雪。天涯酒醒空啼鴂。", 
            "芳恨玉人知。罗襟绣折枝。", 
            "春阴无奈薄。风飐金铃索。", 
            "筝语绿杨楼。丝丝替绾愁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "杨丝无力东风紧，柔到可怜时。", 
            "低弦调凤，深帘隔燕，除是鹦知。", 
            "这回情绪，千般难说，肯怨来迟。", 
            "佯嗔更笑，分明镜影，春上歌眉。"
        ], 
        "title": "人月圆", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "多生总为聪明误，花样娇羞。", 
            "水样轻柔。", 
            "团扇心情不耐秋。", 
            "灯前忆著销魂事，雨夜高楼。", 
            "月夜扁舟。", 
            "打叠新愁换旧愁。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "无憀偏又黄昏雨。", 
            "蕙烟冷、慵添炷。", 
            "梦觉罗屏秋几许。", 
            "拗情难断，卷愁谁诉。", 
            "心比芭蕉苦。", 
            "红楼遮却摇鞭路。", 
            "嫩凉夜、偏孤度。", 
            "依约锦云留影住。", 
            "偎帘微睇，掩灯低语。", 
            "忆著同听处。"
        ], 
        "title": "青玉案 听雨", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "轻舸云移，纹屏雨歇，梦边烟树迢迢。", 
            "旧价千金，思量忍负芳宵。", 
            "锦韶来去无拘管，尽留连、燕暮莺朝。", 
            "甚颠风、送断酴醾，怨咽琼箫。", 
            "天涯碧草寻常见，奈离愁唤起，目极无聊。", 
            "絮影多情，飘飘还拂虹桥。", 
            "色身甘化丝千万，把春红、裹向烟绡。", 
            "悄低徊、晓枕钟声，心痒谁搔。"
        ], 
        "title": "高阳台 留春，和姜盦韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "六曲阑干低凭。", 
            "晚庭香静。", 
            "暗愁分付与蜂儿，又卷入、杨花影。", 
            "粉靥偎烟相并。", 
            "似伊娇靓。", 
            "隔花不见去年人，悄觅遍、青苔径。"
        ], 
        "title": "洛阳春 莹园赏牡丹", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绣幕偎烟花梦懒，微雨又莺残。", 
            "青镜堆愁避却难。", 
            "心上影轻鸾。", 
            "道是无情还有意，閒里讯春寒。", 
            "盼断湘波雁未还。", 
            "天外九疑山。"
        ], 
        "title": "武陵春", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "风僝雨僽。鬓影今年春共瘦。", 
            "病后多愁。红了桃花懒下楼。", 
            "寻思无益。心事成灰抛不得。", 
            "寄语新莺。啼向君边一两声。"
        ], 
        "title": "减兰 闺怨 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "春阴如梦。不道春人愁更重。", 
            "一缕云痴。悄傍阑干搭柳丝。", 
            "当时轻别。孤绪千般浑懒说。", 
            "来是空言。昨夜朱楼自管弦。"
        ], 
        "title": "减兰 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "轻颦贮怨，微酲邀梦，一寸脸波春逗。", 
            "隔阑花影去迢迢，只翠幕、灯痕依旧。", 
            "都疑久住，怎教轻别，禁得为伊销瘦。", 
            "小屏曲枕锁凄凉，又细雨、黄昏时候。"
        ], 
        "title": "鹊桥仙 和秋谷韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "玭玭凤皇弦，弹怨声如雨。", 
            "花底解明珰，还怕游蜂妒。", 
            "含恨待东风，肯放东风去。", 
            "灯影小红楼，忆著缠绵语。"
        ], 
        "title": "生查子", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "醉还醒，寒又暖。", 
            "误了钗鸾筝雁。", 
            "消息暗，石榴红。", 
            "山重愁更重。", 
            "春枕别，丁宁说。", 
            "肠断几声啼鴂。", 
            "欢易谢，梦难猜。", 
            "兰薰一半灰。"
        ], 
        "title": "更漏子 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绿萍新，飞絮歇。", 
            "春在旧时池阁。", 
            "团扇底，好风吹。", 
            "欢来侬未知。", 
            "花梦觉，双钗落。", 
            "凉到黄昏帘幕。", 
            "行又懒，似痴云。", 
            "低笼金蝶裙。"
        ], 
        "title": "更漏子 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "别馆锁春云，抛却银筝冷。", 
            "月比来时瘦几分，写就欢愁影。", 
            "盼到月儿圆，重数西窗暝。", 
            "记得车声过画楼，惯倚罗屏听。"
        ], 
        "title": "卜算子", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "不封不树填沟壑，死矣何分毙与崩。", 
            "最是蠢才起高冢，累人争逛十三陵。"
        ], 
        "title": "十三陵戏书", 
        "type": "绝句", 
        "yun": "蒸"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "是何意态峻威棱，来自阴山两翅冰。", 
            "敢拟史迁传飞将，书生手笔写雄鹰。"
        ], 
        "title": "题画鹰马二首 其一", 
        "type": "绝句", 
        "yun": "蒸"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "骄行骏马铁连钱，系在垂杨古道边。", 
            "三十馀年忍会首，落花如雪草如烟。"
        ], 
        "title": "题画鹰马二首 其二", 
        "type": "绝句", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "丽人未到水边时，已有韶光淡宕姿。", 
            "恰似乌云长委地，风梳十万绿杨丝。"
        ], 
        "title": "新柳", 
        "type": "绝句", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "太液池边老玉兰，玲珑月洒淡如烟。", 
            "画来多少田田叶，疑是东风开白莲。"
        ], 
        "title": "题画玉兰", 
        "type": "绝句", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言绝句", 
        "text": [
            "能于浊世留清气，便是乾坤有用人。", 
            "寄语羞贫亏行者，不知廉耻莫论文。"
        ], 
        "title": "读陶诗", 
        "type": "绝句", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "人生休羡后凋叶，满蚀虫痕战冰雪。", 
            "悲凉一往谁与论，相逼四山径路绝。", 
            "早空诸缘逢善识，微言太息心为折。", 
            "但愁春梦尚留痕，安得残痕随念灭。", 
            "廿年回向入初地，世界微麈同电掣。", 
            "偶观玉戏得心清，无复空花生眼缬。", 
            "弥天哀愤閟幽隐，矫饰知君曾不屑。", 
            "居奇铸错那可追，半燄残缸真一瞥。", 
            "解事难得了了人，邂逅开尊饼宜说。", 
            "惟馀结习尚微吟，刻画终难钝心铁。"
        ], 
        "title": "张坚白用欧公聚星堂雪诗韵寄赠即和", 
        "type": "古风", 
        "yun": "屑"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "灰忍迫老衰，奇穷一字悭。", 
            "夜读过岭集，诗意忽我还。", 
            "问诗在何所，百端了无关。", 
            "非内亦非外，亦不在中间。", 
            "越女论剑术，破秘只一言。", 
            "忽然而得之，绝境安所传。"
        ], 
        "title": "年来了无诗兴不成一字夜读东坡海外诗若有所会率成四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "平生学为诗，辛勤径难开。", 
            "中间一转关，乃自焦山回。", 
            "闺阁失软暖，初未昧去来。", 
            "残照此江山，霜钟入江雷。", 
            "此境永不灭，不记人世推。"
        ], 
        "title": "年来了无诗兴不成一字夜读东坡海外诗若有所会率成四首 其二", 
        "type": "古风", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "德山事龙潭，积久无所得。", 
            "一夕侍师坐，告退阻径黑。", 
            "师为具火捻，欣喜遂来接。", 
            "愕然出不意，到手忽吹灭。", 
            "惊悟乃下拜，初获善知识。", 
            "自此行天下，不疑老僧舌。", 
            "我于禅机锋，如以水投石。", 
            "惟此一公案，懔懔箭锋直。"
        ], 
        "title": "年来了无诗兴不成一字夜读东坡海外诗若有所会率成四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "至持非以手，至行非以走。", 
            "如何吾儒事，冰渊全所受。", 
            "逍遥意悲凉，行歌伤孔叟。", 
            "出为一大事，宁复期速朽。", 
            "患身属有私，践形庶无负。", 
            "何能时去来，由我屈伸肘。"
        ], 
        "title": "年来了无诗兴不成一字夜读东坡海外诗若有所会率成四首 其四", 
        "type": "古风", 
        "yun": "有"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "晨寤室幽幽，稍见日影侵。", 
            "万物未入眼，千忧已入心。", 
            "我琴忧为轸，我剑恨为镡。", 
            "广陵既绝响，荆高不可寻。"
        ], 
        "title": "感怀 其一", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "魑罔未为灾，乌堇未为毒。", 
            "乌堇尚可解，魑罔尚可逐。", 
            "我无箕文德，明夷入左腹。", 
            "斯人乐久生，嗣祖诚为福。"
        ], 
        "title": "感怀 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我佛有至言，烦恼即菩提。", 
            "我非此境界，窃谓佛见欺。", 
            "颇疑顽钝者，受用佛与齐。", 
            "愿得安心方，期不到死迷。"
        ], 
        "title": "感怀 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "日难具两粥，有弟羁天南。", 
            "我今颇丰腴，有时味不甘。", 
            "丧心莫此甚，高语宁勿惭。", 
            "躬行未有得，圣语良非谦。"
        ], 
        "title": "感怀 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "阿龙富天机，琐玩皆精致。", 
            "茹苦有至甘，淡处能得意。", 
            "奈何醲春怀，酷入冰雪气。", 
            "区区不汝容，何与苍天事。"
        ], 
        "title": "感怀 其五", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "午君幼禀弱，积健为豪雄。", 
            "蹇途无窘步，第一能固穷。", 
            "早完向禽愿，弥勒一龛同。", 
            "何似庞居士，偕妇證莲宗。"
        ], 
        "title": "感怀 其六", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "觉子癖灵药，刚制良可贺。", 
            "但愁茶烟馀，寂寂无客过。", 
            "寅君繁食指，日日忧寒饿。", 
            "送穷具舟车，反揖仍上座。"
        ], 
        "title": "感怀 其七", 
        "type": "古风", 
        "yun": "个"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "馀潜两弱弟，异母早失鞠。", 
            "为馀强择妇，客死殉反目。", 
            "潜也逃督教，一去迷行躅。", 
            "径情行直遂，贻悔不可赎。"
        ], 
        "title": "感怀 其八", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "老去万端空，赖存兄弟乐。", 
            "移心入枯枰，暂得破寂寞。", 
            "胜负事小小，几人悟死活。", 
            "分当推枰起，全局覆一著。"
        ], 
        "title": "感怀 其九", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "今日如昨日，今生悟来生。", 
            "当前不努力，宛转无留停。", 
            "人生实苦相，何所逃天刑。", 
            "吁嗟此道场，古德未曾经。"
        ], 
        "title": "感怀 其十", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "予季分我忧，书来甚频数。", 
            "书中无他言，所虑眠食恶。", 
            "自云忧患馀，生趣天已剥。", 
            "但期晚相见，万事皆可略。", 
            "寥寥天壤间，惟馀兄弟乐。", 
            "我虽履坎陷，未敢趋摧落。", 
            "尚思勇补过，迸出世网缚。", 
            "何时边塞尘，洗以春江酌。", 
            "收泪乾后土，一笑万金药。"
        ], 
        "title": "询先七弟虑予以忧致病数来书问诗以答之", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "好雨救焚如，喜极忘美睡。", 
            "徘徊湿阶上，俯仰回物态。", 
            "惨惨就枯叶，已分死憔悴。", 
            "感兹一溉恩，翻冱经天泪。"
        ], 
        "title": "近畿久旱奇热昨夕快雨喜赋", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "吾今羡卫侯，寡人但与祭。", 
            "惊心一字可，血髓腥天地。"
        ], 
        "title": "一字可", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "穷儒志名山，策士竞囊智。", 
            "大云复何心，舒卷非异致。", 
            "遘遇有至难，忘身任宏济。", 
            "尧夫论新法，仁言深可味。", 
            "愿力空铁围，梦中行佛事。", 
            "接人熙怡颜，注海大悲泪。", 
            "行有不求谅，言有不尽意。", 
            "此心无所生，生心唯一是。"
        ], 
        "title": "题什公传是楼著书图", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "宣南士夫迹已扫，内城暴贵多朱门。", 
            "苓通更帝局翻覆，朝来夕窜今几存。", 
            "飘摇风雨野鸟入，啄食遗子声暗吞。", 
            "我去旧京三十载，江海回首愁高阍。", 
            "晚落穷边齧冰雪，养疴移地蒙天恩。", 
            "今来僦居到城北，街市冷落如荒村。", 
            "宫墙临道耿疏木，萧萧脱叶相追奔。", 
            "景山崇隆俨华盖，五亭耸出高棱尊。", 
            "光景苍凉暮气合，颓阳挂树凄心魂。", 
            "龙霄金丽忽我隔，天留此地销黄昏。", 
            "沉沉一抹影倦目，春明旧梦难重温。", 
            "繁冤苦恨不可诉，付与万古残鸦痕。"
        ], 
        "title": "自来官京朝者皆居宣武门外屋宇湫隘依然寒士家风所谓南城士大夫也国变后王侯第宅皆易新主速化者率居东西内城然盛衰不常倏焉灭迹予因病请急来京僦居景山下盖有不胜今昔之感者爰成长句一首", 
        "type": "古风", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "金铃施劫初，绮语堕泥犁。", 
            "唯有一念嗔，流血丘山齐。", 
            "梦游金刚窟，玉酪分一匙。", 
            "不求见文殊，但愿见均提。"
        ], 
        "title": "杂诗", 
        "type": "古风", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "逃劫藕孔分一廛，安巢托钵容枯禅。", 
            "白头兄弟静相对，驰毂隐隐复阗阗。", 
            "土室差胜袁闳陋，树屋敢儗申屠贤。", 
            "排闼元龙破寂寞，豪气跌宕故依然。", 
            "当窗绿阴俨入画，双桐一桂聊名轩。", 
            "我别江南嗟已久，历年十六道路千。", 
            "今来殷勤讨花事，海棠碧桃称极妍。", 
            "篱落蔷薇亦何幸，赚君妙谑投佳篇。", 
            "此花亦在绿衣列，坡老当日存公言。"
        ], 
        "title": "余来沪居寥志楼下小室窗前隙地有双桐一桂偶为写图篱落间有蔷薇未之及也越日忽盛开病树作长句引东坡欠李琪诗故事相谑因次韵和之", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "居中甘郎潜，补外煦众父。", 
            "大云本无心，舒卷任天予。", 
            "万峰一草堂，魂梦亲岣嵝。", 
            "惟馀宿昔悰，依然守故处。", 
            "神理存奥幽，名德照区宇。", 
            "抱图感楹书，有子能踵武。"
        ], 
        "title": "题佩秋尊人万峰草堂图卷", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "卧闻檐滴如糟床，侧塞冷雾迷窗光。", 
            "惆怅东风已失半，雨声连夜犹未央。", 
            "去年同君海棠下，明媚春姿照杯斝。", 
            "今年花发诗寻医，却诵新篇倩人写。", 
            "人生行乐贵勉强，东道惟君岂辞让。", 
            "为报天公速放晴，与花作图倒瓶酿。"
        ], 
        "title": "拔可病中园花欲开矣感成七言古诗一章视病树及余次韵和之", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "向来山水好，得友相发挥。", 
            "岂惟丘壑恋，实赖丽泽资。", 
            "昔同陈，探胜穷幽巇。", 
            "自从诸老尽，山缘遂乖离。", 
            "穷北二十年，冰雪亲孤羁。", 
            "近兹始落南，耆旧无一遗。", 
            "平生袁蘉庵，宿草空离披。", 
            "四海一病树，运穷两值宜。", 
            "婉娈死相保，此意良足唏。", 
            "因友求贤豪，欧情见乎辞。", 
            "气类贵相似，黄语尤可思。", 
            "诵洛湖海人，偕来仰嵚崎。", 
            "意气倾一世，健笔起予衰。", 
            "邀作白下游，胜侣相提携。", 
            "渊渊辟疆老，宿学今总持。", 
            "酒边说散翁，其味同醇醨。", 
            "蕴藉王新令，腰腹副浩瀰。", 
            "灵均有至言，乐莫乐新知。", 
            "我心久寒灰，晚复见此奇。", 
            "神伤旧游地，人亡屋已夷。", 
            "风景曾不殊，往迹杳难追。", 
            "莫愁略荒凉，聊胜玄武嬉。", 
            "残僧扫叶楼，好风快一吹。", 
            "鸡鸣豁蒙蔽，题榜虚南皮。", 
            "灵谷爱幽深，所惜触目非。", 
            "足涉相柳土，目眯林希碑。", 
            "都人游冶地，殷盈富裙綦。", 
            "应为山鸟怪，见此亡国累。", 
            "虽止十日留，逢辰非预期。", 
            "欧黄两生日，兴起百世师。", 
            "神清现洞府，六一天人姿。", 
            "娉婷證男果，宿命金华移。", 
            "了了明去来，前贤安可希。", 
            "且吟英妙作，一洗陵谷悲。"
        ], 
        "title": "诵洛寄诗五章述近游却寄一首", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "平生爱松性所独，天骨异众涛声凉。", 
            "西山戒坛西天目，郁勃胸臆不可忘。", 
            "羁栖游踪久不到，夜梦见之非杳茫。", 
            "三松侠倚各异态，奇肆淩厉势莫当。", 
            "精神迥出天地外，六合虽大疑相妨。", 
            "喜心翻倒转愁虑，他时远适难移将。", 
            "挟山超海真幻念，却立抚视空徬徨。", 
            "乃知胜赏皆物累，生心有住非真刚。", 
            "安得精气迸为一，逍遥世外齐久长。"
        ], 
        "title": "前夕梦见三松奇绝纪之以诗", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "诗书诚浩博，为益视所受。", 
            "达者游高明，昧者拾秕垢。", 
            "世人所营营，不出名利薮。", 
            "有用反为累，自缚等枷扭。", 
            "虚斋静者徒，文史列左右。", 
            "寄情在物外，与世异趋走。", 
            "耽画虽性癖，徒艺轻时手。", 
            "所重士夫气，韵胜传不朽。", 
            "谓读无用书，心得益深厚。", 
            "如宅有林泉，如壁有户牖。", 
            "老氏示微言，当无用乃有。"
        ], 
        "title": "陆虚斋乞题读无用书斋图", 
        "type": "古风", 
        "yun": "有"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "坐对梧桐小窗下，亭亭两树淩高檐。", 
            "浓阴张夏已成就，飘阶黄叶纷遪𧽼。", 
            "我来此世竟何益，悠忽待死犹未甘。", 
            "夜梦常在帝左右，荒远纣绝谁能探。", 
            "醒来凄酸馀惝恍，孰可与语舌若钳。", 
            "万回神足殊可羡，犍连废体佛莫参。", 
            "孤注一掷铸大错，逝者地下应怀惭。", 
            "朝看暮唏愧此树，弥天孤愤何由芟。"
        ], 
        "title": "梧叶满阶慨然有作", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "昔闻我师官京曹，盘餍苜蓿衣缊袍。", 
            "珠巢街南数间屋，索租人至常喧嚣。", 
            "时鲜上市风味美，竭力堂上奉甘旨。", 
            "退食作画披小纸，丘壑绝胜慈颜喜。", 
            "飞腾暮景投时艰，春晖已邈难追攀。", 
            "白头祭拜尚朝服，爇香在几戚在颜。", 
            "我时肃观生感叹，七十犹慕今罕见。", 
            "奕世清德旧家风，遗泽绵延传祖砚。", 
            "深根固蒂枝叶荣，重阶兰玉诧宁馨。", 
            "作图洗儿志家庆，报本裕昆后先映。"
        ], 
        "title": "慈护属题洗儿图", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我羁辽东逾十年，梦远梅花空缱绻。", 
            "去年始作鹤南飞，一树墨巢院中见。", 
            "我时扶病苦瑟缩，绰约只许隔窗看。", 
            "皂帽梅花树下僧，主人佳句众所赞。", 
            "今年花下坐晴日，小萼破红才及半。", 
            "恰与东坡作生日，久别故人欣觌面。", 
            "当年健者今白须，念乱何言馀慨叹。", 
            "胜赏何似松风亭，君督作诗纪嘉宴。", 
            "黄徐岭海沦战尘，苍狗白衣纷变幻。", 
            "且看竹外一枝斜，莫待江头春欲暗。"
        ], 
        "title": "东坡生日墨巢约看梅坐中蔬畦十馀年不见矣别后书来谓此会不可无诗漫为长句", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "维昔壬申冬，倭难发津沽。", 
            "避地劳我皇，旅顺荒海隅。", 
            "小臣奉召往，预为赁楼居。", 
            "床几逮匕箸，凡百备所须。", 
            "浮海赴行在，时已逼岁除。", 
            "黑夜犯冰雪，下车风裂肤。", 
            "求钥启居户，乞水叩邻闾。", 
            "须臾中使来，■盘兼挈壶。", 
            "温暖回冷室，薪炭殷洪炉。", 
            "随行表侄伟，分榻拥毡毹。", 
            "遥闻箫鼓声，涛风杂啸呼。", 
            "播荡万端集，意气仍发舒。", 
            "明发趋朝正，赐食饫天厨。", 
            "筵前拜殊恩，报称惭微躯。", 
            "帝谓患难际，义与兄弟俱。", 
            "惶恐首至地，肝脑岂足涂。", 
            "维时丰镐民，旦夕望来苏。", 
            "强邻假名义，胁诱张笼笯。", 
            "我皇拒不纳，明志降手书。", 
            "凛凛十二条，正义折诡图。", 
            "使者匿不出，仓卒迫乘舆。", 
            "二月临长春，国号易曼殊。", 
            "百官内外杂，非族据要枢。", 
            "迭望而迭食，非马亦非驴。", 
            "朋分后胜金，卖国甘为奴。", 
            "越宿我潜去，密疏明区区。", 
            "帝曰成汝志，内帑仍颁诸。", 
            "其年改官制，局设内廷初。", 
            "职司奉陵庙，择人及庸愚。", 
            "帝谓予家事，与国实分疏。", 
            "义有不敢辞，黾勉策骀驽。", 
            "福陵气葱郁，乔木万万株。", 
            "皇产有三川，林矿实上腴。", 
            "生心肆攘夺，严绝誓不渝。", 
            "撄怒讽使去，翻然还故都。", 
            "芦沟事变起，倭患十载馀。", 
            "诸弟隔南天，尺寸不可踰。", 
            "今夕复何夕，聚族忘艰虞。", 
            "梅花照杯酒，博塞为欢娱。", 
            "旧交馀二三，沫湿相岣濡。", 
            "至尊尚蒙尘，穆驾无回车。", 
            "末由尽臣力，聊得申友于。", 
            "回思旅顺时，遭际千载无。", 
            "人生苦难全，甘苦纷荠荼。", 
            "自从决藩篱，流丸转瓯臾。", 
            "孑遗沟壑尽，诛求骨髓枯。", 
            "驱之等犬豕，践之如土苴。", 
            "毒螫去蛇蝎，猛噬来貙貐。", 
            "滔天非一族，神州竟沦胥。", 
            "出户望北辰，万里阴云铺。", 
            "长夜何时旦，披写长欷歔。"
        ], 
        "title": "戊子除夕感述", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "岁晚芳残久寂寞，意外还看三四花。", 
            "不知秋秾何意思，故开白雪回青霞。", 
            "孤标遗世谁见得，却为主情难自惜。", 
            "频泻深杯醉不辞，爱汝后时能独立。", 
            "我馀旧梦堕空漫，绝好花愁仔细看。", 
            "饮罢閒情无住著，扁舟一往水波寒。"
        ], 
        "title": "冬至前一日在朱棣卿先生斋中见白菊一种微带雪青色高秀绝伦索酒赏之（甲寅 一九一四）", 
        "type": "古风", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "宿雨初收。", 
            "佳处凝眸。", 
            "独徘徊、还惜前游。", 
            "夕阳西下，波水东流。", 
            "甚过烧灯，才上巳，便中秋。", 
            "依旧高楼。", 
            "依旧轻舟。", 
            "问溪山、能忆人不。", 
            "晌来心事，都在眉头。", 
            "叹沈郎腰，潘郎鬓，庾郎愁。"
        ], 
        "title": "行香子·庚午仲秋泛舟西湖，回首旧游，邈不可得", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "西风一夜收残雨，吹开万重深窈。", 
            "印屐苔秾，沾衣雾冷，岚色葱茏晴晓。", 
            "行吟恣眺。", 
            "早足底云稠，指端峰小。", 
            "徙倚鸿濛，十年尘土顿然埽。", 
            "婆娑千仞树古，料知阅世久，兴废能道。", 
            "虚谷延秋，层岩吐瀑，和入閒讴孤啸。", 
            "余情渺渺。", 
            "似梦入仙源，身归琼岛。", 
            "证取重来，但愁云路杳。"
        ], 
        "title": "齐天乐·庚午八月游东西天目，略穷其胜，潇然有出尘之思", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "策骑晚，又巷陌依稀，向时归路。", 
            "甚玉骢经惯，还寻系柳门户。", 
            "飞鞚催过去。", 
            "偏骄嘶回顾。", 
            "似暗认、第几人家，蓦地惊误。", 
            "凝觑。", 
            "旧情易感，况是儿时行乐处。", 
            "但冥想、多生梦里，吾庐定何许。", 
            "故宫尚在，也付与、离离禾黍。", 
            "漫叹息，多少兴亡自古。"
        ], 
        "title": "芳草渡·纵辔过斜桥故居", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "难销遗恨。", 
            "甚终老填词，湖崦孤遁。", 
            "疑是谪仙人，玩寒芳、浮湛醉醒。", 
            "骚魂何许，似化作、墨痕香沁。", 
            "谁省。", 
            "写怨怀、纸上秋迸。", 
            "风流变宫换徵，论清华、尧章未逊。", 
            "瘦碧棱棱，见说神游曾认。", 
            "石老龛荒，鹤归云冷。", 
            "漫吟凄韵。", 
            "光炯炯。", 
            "摩挲顿怆人迥。"
        ], 
        "title": "石湖仙·为吷盦丈题大鹤山人手写词册", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭梅香绽玉，幽窗亸横幅。", 
            "屏山花胜高低簇。", 
            "娇莺初哢曲。", 
            "娇莺初哢曲。", 
            "风帘拂地，日暄云燠。", 
            "数花信，十番足。", 
            "幽阶渐渐舒芳蓐。", 
            "春随人意绿。", 
            "春随人意绿。"
        ], 
        "title": "东坡引·辛未人日", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "小梅香渐褪。", 
            "早二月江南，海棠花信。", 
            "东风绣帘冷。", 
            "蘸丝丝烟柳，暗侵芳鬓。", 
            "腰围瘦损。", 
            "料都为、新来酒病。", 
            "更因循、抛却莺期，付与翠昏红暝。", 
            "休问。", 
            "递香窗眼，拜月楼心，那时光景。", 
            "相思梦迥。", 
            "总然梦也难准。", 
            "况一春长是，花开花谢，懊恼情悰未稳。", 
            "听声声、邻笛凄清，去愁又趁。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "霞痕明断岸。", 
            "袅青烟平芜，柳丝如剪。", 
            "瘦碧池亭，倩暖春、将护稚莺娇燕。", 
            "楚客多情，偷料理、探芳心眼。", 
            "似省前游，花底依然，坠钿争艳。", 
            "挑菜桥西人远。", 
            "但槛曲宫桃，乍匀妆面。", 
            "伫立秋千，有殢林斜照，暗生凄恋。", 
            "为嘱东风，莫惯把、红芳催散。", 
            "只恐荒波流去，天涯恨满。"
        ], 
        "title": "三姝媚·一春多雨，花事易阑，触绪成愁，倚声悽断", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "檐马声稀雪压墙。", 
            "匣琴尘冷月侵廊。", 
            "倩魂何处觅幽芳。", 
            "有限相怜无限恨，几回厮见者回忘。", 
            "东风吹泪注愁肠。"
        ], 
        "title": "浣溪沙·散释居士以小词悼歌者琴雪芳。属和。约用马回回琴雪芳六字，即次元韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "一桁珠帘一角墙。", 
            "马缨花下旧回廊。", 
            "琴心恐自惋寒芳。", 
            "靧面学娇成永忆，殢人香细总难忘。", 
            "方回肠断更无肠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "琼岛飞来，问人间何世，重见仙姝。", 
            "临风乍摇麝佩，香动流苏。", 
            "灵根慧叶，较寻常、色相浑殊。", 
            "芳露重、宫鬟半亸，檀心堆晕盘盂。", 
            "姚魏旧家轻俊，背年时莺燕，偷省前娱。", 
            "新妆倚阑倦起，珠蕊星铺。", 
            "流霞滟潋，傍瑶台、沉醉春壶。", 
            "翻念损、绡衣睡醒，夜深欲倩谁扶。"
        ], 
        "title": "汉宫春·江湾叶园牡丹，用梦窗韵，同季纯、绍周二人", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "虚廊明月静，冷华印碧，绣幕掩流苏。", 
            "昨宵曾梦到，为问伊行，莫也梦人无。", 
            "芳草易歇，■■陌、绿怨蘼芜。", 
            "浑又忘、匝地杨柳，惊起夜啼乌。", 
            "音书。", 
            "云沉青翮，雾隐丹鳞，总相期无据。", 
            "空自怜、吟消诗瘦，影换灯孤。", 
            "相思堆砌离肠结，甚至今、觌面仍疏。", 
            "重见了，拚教还学当初。"
        ], 
        "title": "渡江云", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "菭耶云水旧家乡。", 
            "身世不寻常。", 
            "扁舟载向吴皋去，有珍珠、十斛难量。", 
            "绛蜡搓成丽质，翠翘扶起新妆。", 
            "花时犹是未重阳。", 
            "清露浥幽芳。", 
            "秋江纫佩疑无侣，唤骚魂、更与平章。", 
            "莫遣虾须隔断，赚他眉月昏黄。"
        ], 
        "title": "风入松·木本真珠兰产于越中。无咎伯父以一株见贶，词以咏之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "任是无情也断魂。", 
            "麋隃和泪写深恩。", 
            "寂寥金烬蚀黄昏。", 
            "明月耐圆心上影，彩云轻散梦中痕。", 
            "总持憔悴荅温存。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "阆苑晴晖，璚楼丽景，秋光胜是春半。", 
            "孕翠庭梧，缀金岩桂，掩映玉钩罗幔。", 
            "香飘瑞霭，趁一片、笙歌低转。", 
            "南极星明碧界，兰堂夜传高宴。", 
            "莫讶岁华晼晚。", 
            "早人间、桑田都换。", 
            "炯炯素忱华发，照人心眼。", 
            "慢引壶觞自款。", 
            "待唤取、流霞醉千盏。", 
            "为祝嵩龄，须如此算。"
        ], 
        "title": "天香·辛未八月十九日寿讱盦丈六十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "长天霞潋滟。", 
            "片帆今夜何许，漠漠沧波万顷，秋色青于染。", 
            "霜风凄孤剑。", 
            "休唱渭城旧曲，漫折河桥官柳，离笛听还厌。", 
            "怎奈别思愔愔，归心黯黯。", 
            "明朝海角，定有客去沙头店。", 
            "怕舣船时候，遮莫愁人，迎望烟鬟九点。"
        ], 
        "title": "安公子·送公渚丈归青岛。时新有河阳之感。从乐章八十字体，并用元韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "一番冷雨一番风，寂寞易成昏晓。", 
            "深巷无人卖花少。", 
            "房栊雾锁，啼螀不住，梦断还慵觉。", 
            "双凤蜡，感人多，泪花滴尽犹相照。", 
            "时序暗侵寻，惊见天涯又衰草。", 
            "薰香锦字，付与绫鸿，寄也应难到。", 
            "剩芳心、一寸未全灰，怎禁被、无情赚人恼。", 
            "却不分，柳发晞霜天亦老。"
        ], 
        "title": "被花恼·秋感，用杨守斋韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "涡水依回直到门。", 
            "芦花高下不遮村。", 
            "黄边消息共谁论。", 
            "无数云山争供养，多情烟树与氤氲。", 
            "此中端合著吟魂。"
        ], 
        "title": "浣溪沙·周梦坡丈属题林畏庐西溪图卷，将归只西溪秋雪庵两浙词人祠", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "晴学千畦月一湖。", 
            "白蘋风急浪花粗。", 
            "更从何处问茭芦。", 
            "劫后丹青能妩媚，眼中朱碧总模糊。", 
            "画师曾费泪痕无。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "芳辰丽景，正瀛寰春满。", 
            "水绘园开蕙风暖。", 
            "料天香散处，笔砚先安，应未减、当日同人欢宴。", 
            "须眉浑似昔，人海归来，莫问蓬莱几清浅。", 
            "玉笛谱南飞，为说今宵，月华外、寿人星现。", 
            "看年年、海屋镇筹添，但低首东风，祝公长健。"
        ], 
        "title": "洞仙歌·壬申三月十五日寿鹤亭丈六十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "莺诧疏枝，蝶迷飞絮。", 
            "况又值、连朝风雨。", 
            "倩多情，还借问，问春归甚处。", 
            "落红谁主。", 
            "渐损芳悰，顿牵离绪。", 
            "越消瘦、越难分付。", 
            "碧云重，幽梦冷，怅哀弦自抚。", 
            "断肠偷诉。"
        ], 
        "title": "锦帐春", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "东皇欲著滋培力，桃李恩偏松柏微。", 
            "触目乱花随地发，举头群鸟刺天飞。", 
            "似闻城社巢狐鼠，岂有京尘长蕨薇。", 
            "欲饮一杯频看剑，赏春心事与春违。"
        ], 
        "title": "赏春一首呈邓拙园丈", 
        "type": "律诗", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "贱子每怜生世晚，惜公亦见去灰飞。", 
            "一官滇海藏身去，万里扶桑濯足归。", 
            "顾影长松擎日月，借阴小草竞葳蕤。", 
            "三多锡嘏应含笑，薛凤荀龙尽彩衣。"
        ], 
        "title": "籍亮侪先生五十寿时 其一", 
        "type": "律诗", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "无金铸岛应怜我，欲绣平原大有人。", 
            "小试铅刀开九府，且冯木铎徇三春。", 
            "立言立德难今世，知命知非惜此身。", 
            "挥手群飞归去好，故山猿鹤尽佳宾。"
        ], 
        "title": "籍亮侪先生五十寿时 其二", 
        "type": "律诗", 
        "yun": "真"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "早闻鬼语谋曹社，又见胡氛入汉关。", 
            "脉仅半丝延祚命，势真一发系河山。", 
            "倘图报国先收泪，若待为奴更强颜。", 
            "霹雳遥天惊不到，君王酣梦绮罗间。"
        ], 
        "title": "读史", 
        "type": "律诗", 
        "yun": "删"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "欲哭无名笑口开，看人买椟却珠回。", 
            "群鸡侧目猜孤鹤，一骥低头避众骀。", 
            "孟敏达哉忘甑坠，刘郎去矣任桃栽。", 
            "浓阴正畏骄阳烈，伫望闲云化雨来。"
        ], 
        "title": "送人出都", 
        "type": "律诗", 
        "yun": "灰"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "輶轩出塞采诹疏，一片荒寒画不如。", 
            "鸦阵生风催落木，雁群沉雨点平芜。", 
            "黄河九曲淘今古，青冢一抔事有无。", 
            "试卧旃庐忆京国，笙歌应与朔笳殊。"
        ], 
        "title": "出塞", 
        "type": "律诗", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "山风吹雨凉飘枕，扶病厌厌检客衣。", 
            "三十年中狂不死，一千里外影相依。", 
            "春无可梦通宵醒，花不知愁到处飞。", 
            "绝塞禽言似乡语，杜鹃解唱不如归。"
        ], 
        "title": "病起题绥远教育厅壁", 
        "type": "律诗", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "指挥若定真无敌，欲洗乾坤仗甲兵。", 
            "曾见八千随项羽，可能五百死田横。", 
            "中州风雨哀残垒，末路英雄算劫枰。", 
            "一样步兵登广武，世间竖子又成名。"
        ], 
        "title": "感时十五年秋 其一", 
        "type": "律诗", 
        "yun": "庚"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "草草恩仇似此休，不妨胡越与同舟。", 
            "十年世论同瑜亮，一旦天心判项刘。", 
            "长白未应王气尽，上苍又见帝星不。", 
            "江波滚滚横长槊，料否儿孙作楚囚。"
        ], 
        "title": "感时十五年秋 其二", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "蛮花犵鸟都安乐，天外飞埃辟广衢。", 
            "且喜东坡啖荔子，莫从南海问珍珠。", 
            "身经离乱心无恙，梦惯团圆醒更孤。", 
            "回首斜阳瞻故国，延秋门上有啼乌。"
        ], 
        "title": "书感", 
        "type": "律诗", 
        "yun": "虞"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "昌黎北望兵氛阻，杜甫东游米价高。", 
            "冷逼危楼云压雪，梦回孤枕海飞涛。", 
            "天心要看虫沙化，人事徒闻玉帛劳。", 
            "自笑驰驱半天下，解鞍犹得醉蒲桃。"
        ], 
        "title": "偶成", 
        "type": "律诗", 
        "yun": "豪"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "强说无愁鬓有霜，万千哀乐蚀流光。", 
            "倦飞已自忘云路，勇退凭人话热场。", 
            "手抚孤松惊节概，眼看落木感炎凉。", 
            "少年同学扬镳去，来与儿童论辈行。"
        ], 
        "title": "长乡校有作呈吴子范丈", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "雨裁风剪荡春魂，羌笛无声冷玉门。", 
            "望去腰肢怜倩影，画来眉黛借愁痕。", 
            "杂花炫色红成阵，高树垂阴绿映村。", 
            "京兆风流张绪美，如云意气向谁论。"
        ], 
        "title": "春柳四首用鱼汤秋柳韵 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔 其一", 
        "type": "律诗", 
        "yun": "元"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "婵娟青女谢寒霜，又驾东风落碧塘。", 
            "翠袖盈盈怜解佩，罗裙叠叠忆开箱。", 
            "渡头桃叶嗔娇婿，座上杨枝礼梵王。", 
            "忽忆扬州城郭路，情丝牵挽到歌坊。"
        ], 
        "title": "春柳四首用鱼汤秋柳韵 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔 其二", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "长条拂帽絮沾衣，春梦年年未觉非。", 
            "水面花飘愁宛转，梢头月上约依稀。", 
            "徵将莺燕酣歌舞，绾住鸳鸯稳宿飞。", 
            "香草美人通气息，慵抬青眼俗多违。"
        ], 
        "title": "春柳四首用鱼汤秋柳韵 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔 其三", 
        "type": "律诗", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "朦胧曙色望中怜，莺掷金梭破绿烟。", 
            "何处楼台风袅袅，谁家门巷雨绵绵。", 
            "游人紫陌春如画，少妇金闺夜似年。", 
            "高士门前相对懒，折腰知向阿谁边。"
        ], 
        "title": "春柳四首用鱼汤秋柳韵 轻尘朝雨尽杯酒于阳关残月晓风拍红牙于柳岸壮游湖海元龙之意气犹豪远念灵和张绪之年华未老聆清歌于秋柳和高曲于阳春鸾舞菱花每自怜于顾影莺鸣幽谷冀相应于同声云尔 其四", 
        "type": "律诗", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "澹泊早徵仁者寿，行藏独契圣之时。", 
            "名山事业千秋计，胜国沧桑两眼知。", 
            "珥笔昔会摛风藻，听冰今早释狐疑。", 
            "拂衣我欲攀同调，遥拜文光敢再迟。"
        ], 
        "title": "孙师郑先生见示乙亥元旦诗四律依均奉答 其一", 
        "type": "律诗", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "诗人万古俱萧瑟，那有还乡唱大风。", 
            "黄鞠晚香韩相国，白圭无玷鲁南宫。", 
            "坐怜户牖遭阴雨，忍听车书说会同。", 
            "纵使满门罗将相，河汾一老隐王通。"
        ], 
        "title": "孙师郑先生见示乙亥元旦诗四律依均奉答 其二", 
        "type": "律诗", 
        "yun": "东"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "道已能臧泯忮求，世何多惧作春秋。", 
            "低眉西土真菩萨，洗耳箕山老许由。", 
            "往矣沧桑迷旧侣，求之诗酒得新俦。", 
            "凭君删述宽毫发，留取一词赞夏游。"
        ], 
        "title": "孙师郑先生见示乙亥元旦诗四律依均奉答 其三", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "消受兰亭曲水觞，那烦别调问伊凉。", 
            "生涯淡淡千头橘，王道平平五亩桑。", 
            "寿世文章含古艳，称身荷芰发幽香。", 
            "岁朝恰作诗生日，祓却忧伤正月霜。"
        ], 
        "title": "孙师郑先生见示乙亥元旦诗四律依均奉答 其四", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "朝经灏瀚黄河水，暮渡涟漪扬子江。", 
            "顾影凄然惊去国，看天坠否勇凭窗。", 
            "桃源欲入为鸡犬，湘泽无心采芷茳。", 
            "队队征鸿尽南向，飞鸣急遽不成腔。"
        ], 
        "title": "京汉车上行", 
        "type": "律诗", 
        "yun": "江"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "诗诵泣澳意已消，绿窗借影写萧骚。", 
            "可怜俗子胸何有，未免先生格太高。", 
            "十丈寒贞盟翠柏，一枝斜好倚红桃。", 
            "空山莫抱烟霞老，待截长竿试钓鳌。"
        ], 
        "title": "题竹柏桃花", 
        "type": "律诗", 
        "yun": "豪"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "草折平芜叶陨林，无边秋气入萧森。", 
            "黑风罗刹他年劫，白日幽州一霎阴。", 
            "万户野烟怀古泪，孤舟夜雨感时心。", 
            "绝怜邻女仳离梦，犹整铅华望槁砧。"
        ], 
        "title": "秋兴八首同念希先生作忘三存五 其一", 
        "type": "律诗", 
        "yun": "侵"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "一角孤城几劫棋，衬农閒话杂欢悲。", 
            "元戎开府刚前代，节度令封又一时。", 
            "大泽龙蛇随水逝，名园狐免背人驰。", 
            "紫阳鹿洞依稀认，落落儒宗有去思。"
        ], 
        "title": "秋兴八首同念希先生作忘三存五 其三", 
        "type": "律诗", 
        "yun": "支"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "月影昭阳古殿头，蛾眉敛怨扇捐秋。", 
            "客星帝座当年梦，边月龙沙往日愁。", 
            "台上黄金闻市骏，门前白水任盟鸥。", 
            "一鸡何事啼长夜，风雨潇潇遍九州。"
        ], 
        "title": "秋兴八首同念希先生作忘三存五 其四", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "塞衣欲绽想春晖，积恨如山禄养微。", 
            "海上孤鸿方下顾，庭前大鸟未高飞。", 
            "朅来京洛同游少，空遇邯郸与梦违。", 
            "烂烂秋英慵不探，此身已为素餐肥。"
        ], 
        "title": "秋兴八首同念希先生作忘三存五 其五", 
        "type": "律诗", 
        "yun": "微"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "旧苑莺啼隔壁收，灵台灵囿讶春稠。", 
            "柳阴蘸水深藏艇，花气蒸云半压楼。", 
            "自昔衣冠喧杜曲，几时歌舞醉杭州。", 
            "心潮直似春潮涨，诉与东风枉自愁。"
        ], 
        "title": "旧苑", 
        "type": "律诗", 
        "yun": "尤"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "玉皇小吏堕尘初，归卧沧江意有馀。", 
            "季子去秦裘敝矣，尼山返鲁玉藏诸。", 
            "美人顾影怜明镜，狂客回头读道书。", 
            "驷马高车载忧患，题桥笑煞马相如。"
        ], 
        "title": "式如复和书感四诗匆匆叠均奉酬四首仍柬药痴念希涵础琴湘诸诗老 其一", 
        "type": "律诗", 
        "yun": "鱼"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "春风碧草衡门路，还我烟霞善浩然。", 
            "且尽微劳忘帝力，莫凭大嚼乞屠怜。", 
            "摸金营窟看时辈，断水抽刀笑昔贤。", 
            "每喜晋人解风趣，是何阿堵不言钱。"
        ], 
        "title": "式如复和书感四诗匆匆叠均奉酬四首仍柬药痴念希涵础琴湘诸诗老 其二", 
        "type": "律诗", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "天上森森白玉堂，鱼龙鼠虎斗多场。", 
            "是皆戏耳腰间印，岂在多乎肘后方。", 
            "星宿北辰扶少主，旌旗南国拥高皇。", 
            "千秋芳臭何须问，豹死无皮王彦章。"
        ], 
        "title": "式如复和书感四诗匆匆叠均奉酬四首仍柬药痴念希涵础琴湘诸诗老 其三", 
        "type": "律诗", 
        "yun": "阳"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "磊落王郎意若何，劳君斫地复挥戈。", 
            "撑肠万卷弥纶大，放眼千秋感慨多。", 
            "诗重有情翻婉约，狱求无憾老研磨。", 
            "寄怀李白瞻天末，秋水平湖鸿雁过。"
        ], 
        "title": "式如复和书感四诗匆匆叠均奉酬四首仍柬药痴念希涵础琴湘诸诗老 其四", 
        "type": "律诗", 
        "yun": "歌"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "彩翼灵犀付渺漫，裹将红豆托青鸾。", 
            "依人倚觉三餐易，抱影常教一睡难。", 
            "溅泪花枝合月悄，关心玉臂倚宵寒。", 
            "盈盈银漠迢迢水，待看双星意未阑。"
        ], 
        "title": "不寐夜起", 
        "type": "律诗", 
        "yun": "寒"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "座上祢衡依北海，船头李白感汪伦。", 
            "三年到处羁游子，万里孤城有老亲。", 
            "儿女衣裳穿紫凤，田园隋息走黄巾。", 
            "古人一饭难忘意，应向终南恋渭滨。"
        ], 
        "title": "留别逸尘", 
        "type": "律诗", 
        "yun": "真"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "红楼四面围芳树，薰醉游人是暖风。", 
            "偶向萝阴调睡鹤，翻从花底见惊鸿。", 
            "无愁裙屐春台上，有恨河山夕照中。", 
            "病起玉溪情更减，灵犀了不与人通。"
        ], 
        "title": "法国公园", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "海竭天荒意未灰，芳樽渐浅足低徊。", 
            "奋豪精锐犹摧贼，绝代悲凉自惜才。", 
            "何事牵怀回断梦，记同忍泪酌恩杯。", 
            "等閒宁解吞江渴，待脯鲸鲵制脍材。"
        ], 
        "title": "愔仲年来酒量稍减感赠一首", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "知君仍世不忘僧，生活清凉得未曾。", 
            "微息周流玉池水，定心起倒剡溪藤。", 
            "寄来江艇千峰色，凉入湖窗一穗灯。", 
            "百辈滔滔浪淘尽，故山安隐白牛乘。"
        ], 
        "title": "次韵复园", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "皱面观河十七年，相逢一笑故依然。", 
            "人天长者称流水，文字遗民托钝禅。", 
            "未忏多生蔬笋气，那知许事蛤蜊前。", 
            "与君更结连墙约，拄杖南屏落照边。"
        ], 
        "title": "赠卢鸿沧庚申", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "口衔石阙腹车轮，衣上重沾京汉尘。", 
            "鹑首十年仍此醉，鸡声独夜对何人。", 
            "滔天终有还清日，誓水难酬未死身。", 
            "山色凭河青到眼，太行何意尚嶙峋。"
        ], 
        "title": "自辛亥八月乘京汉车南下今岁四月复由此路北上感赋", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "明眼荷衣是水乡，秋深花木尚昌昌。", 
            "织虫声急曾何慕，听雨心平暂得凉。", 
            "塔外明虹生指顾，林间新月隐微茫。", 
            "相看飞动平生意，消得沉冥半日觞。"
        ], 
        "title": "与愔仲饮水阁", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "与君携手入南山，得意青红杳霭间。", 
            "石磴坐谈齐物论，松风凉属片时閒。", 
            "茶甘僧院尝泉遍，衣湿烟岚带雨还。", 
            "此去应过浪公宿，剪灯尊酒话开颜。"
        ], 
        "title": "同苕雪游南山别后寄此并简浪公", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "帘深毡拥入严霜，一夕怀人古月堂。", 
            "散步长廊多落叶，挟书讲舍易斜阳。", 
            "园中水木凭谁记，别后须髯应更长。", 
            "细数欢悰已陈迹，问君何寄慰萧凉。"
        ], 
        "title": "寄怀巩庵清华园 其一", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "腐儒生计破天悭，行乐端能出冷閒。", 
            "酒渴盘空煮秋菊，灯残风吼画寒山。", 
            "绝怜一载同形影，似与孤云共往还。", 
            "扰扰京华冠盖尽，不须憔悴损离颜。"
        ], 
        "title": "寄怀巩庵清华园 其二", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "万幻犹馀泪是真，轻弹能湿大千尘。", 
            "不辞见骨酬天地，信有吞声到鬼神。", 
            "文叔同仇惟素枕，冬郎知己剩红巾。", 
            "桃花如血春如海，梦里西台不见人。"
        ], 
        "title": "泪（拟义山）", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "绝艳相逢感鬓华，小窗低幔护风沙。", 
            "晚妆倭堕惊奇夜，晓梦纷纭散绮霞。", 
            "正使滔滔移节序，何妨定定住天涯。", 
            "歌唇衔雨平生恨，影静心苏倚此花。"
        ], 
        "title": "乙丑二月赴行在所寓浪公斋中海棠二盆盛开", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "碧树人家往往深，残红一架恨难任。", 
            "单衣时节寒仍恋，绝世芳菲梦一寻。", 
            "浩渺波流沉素鲤，氤氲朝夕换鸣禽。", 
            "不须极目愁烟雨，占断江南是绿阴。"
        ], 
        "title": "春尽日蔷薇花下作", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "伴愁络纬一秋啼，老径寒芜望欲迷。", 
            "败纸鸣窗风猎猎，湿萤缘竹雨凄凄。", 
            "劳生留味馀灯幌，凉讯牵怀剩菊畦。", 
            "剪烛论诗沉旧梦，何时二妙手重携。"
        ], 
        "title": "寄怀君适顷波", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "眼冷家山合断魂，遗黎未尽是天恩。", 
            "蓬窗影与寒灯静，雪夜心同浊酒温。", 
            "访旧残僧惊已化，破愁故侣肯相存。", 
            "归来恸哭松楸下，犹作人生幸事论。"
        ], 
        "title": "宿河坪丙舍", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一日应知百岁情，睡前茶味不胜清。", 
            "心寒未灭馀灯影，愁断仍回挟雨声。", 
            "江汉零丁终不死，文山忠孝太劳生。", 
            "才非往哲时加蹇，惝惘蹉跎只自惊。"
        ], 
        "title": "一日", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "门对南山宝镜悬，焚香心耿一炉烟。", 
            "湘累极目伤千里，幕府吞声忍十年。", 
            "柏叶樽前还献岁，梅花枝底忽逢天。", 
            "遗民犹戴王正月，比户春声笑语阗。"
        ], 
        "title": "次韵愔仲同年元旦试笔辛酉", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "海棠吹雪送馀寒，日日风沙怯倚栏。", 
            "客舍梦过三月暮，帝城花负十年看。", 
            "遣春如此宁无恨，纵酒何人惜未残。", 
            "却枉尺书诗句好，写愁犹得暂愁宽。"
        ], 
        "title": "愔仲同年独游湖上园寄示二律次韵寄怀 其一", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "遥忆湖园独破苔，残春如梦静池台。", 
            "冬郎易得芳时恨，昭谏犹淹记室才。", 
            "云过龙鸾聊写影，风高燕雀漫相猜。", 
            "花边绀鬓低吟处，一片飘红可得回。"
        ], 
        "title": "愔仲同年独游湖上园寄示二律次韵寄怀 其二", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "晋公早许济时才，少主恩缘数世来。", 
            "跋扈强藩能驾驭，艰难天宪复昭回。", 
            "六年行意身何憾，万死投荒世可哀。", 
            "莫诮平泉犹未达，我心陵谷尚难灰。"
        ], 
        "title": "咏史二首 其一", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "山僧茶饭家常事，过客惊人句欲携。", 
            "出壁纠枝兼石大，裹身龙气压天低。", 
            "泉飞寒洒秋衣湿，钟落初分咫尺迷。", 
            "离合神光时一见，群真端冕半身齐。"
        ], 
        "title": "登天目山望云海", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "百丈飞泉挂一亭，岩栏危坐俯冥冥。", 
            "松身独表诸天白，石气寒嘘太古青。", 
            "涧草无心来鸟啄，梵潮如梦起龙腥。", 
            "元坛真宰愁何事，滃涌炉香会百灵。"
        ], 
        "title": "观瀑亭", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "违天忍事百堪死，一笑仍回冰雪容。", 
            "共语言缘无片石，与天地毕有孤松。", 
            "出门傥羡弥明逝，危坐应悲叔夜慵。", 
            "禦鬼南山终战胜，灵禽枝上梦曾逢。"
        ], 
        "title": "问散原先生疾", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "今日犹为国有儒，奄奄气息李曹无。", 
            "薰天时见苓通帝，抱义真伤咫尺孤。", 
            "孟博探汤宁顾族，伟卿入镬早忘躯。", 
            "欲奢持狭由来事，空奉彊华赤伏符。"
        ], 
        "title": "感愤", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "今愁古忧身并担，情丝缠缚成老蚕。", 
            "跫然闻音慰衰暮，失喜对雪同城南。", 
            "别来侘傺已逾艾，元发虽秃骄霜毵。", 
            "我当晨兴子不睡，梦寤震壁方雄谈。", 
            "昨游郊坛阅书肆，夙嗜未餍谟觞探。", 
            "贾胡捆载此残剩，文物散佚繄谁惭？", 
            "西山向人不改色，松栝冬秀龙蛰潭。", 
            "往时避热每信宿，九九今正寒及三。", 
            "君能度腊值休假，贾勇前导吾犹堪。", 
            "夜中顾共阿戎语，文种垂绝常悲含。", 
            "卅年兄弟子犹子，染素肯使迷朱蓝？", 
            "人生得丧视所宝，万一用世功勿贪。"
        ], 
        "title": "次韵和步溪", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "百年形役劳般担，丰此啬彼犹原蚕。", 
            "自非培风有厚力，北徙安可兼图南？", 
            "与君生长山水窟，霜发乃共尘中毵。", 
            "弈棋转烛送身世，剩作遗事开天谈。", 
            "君师与我故庄惠，石厂留墨同扪探。", 
            "年来丘壑亦遂废，辱为点笔滋吾惭。", 
            "故山人梦怪惨澹，矧更闻雁哀江潭。", 
            "君雄于文老益壮，万言但见唾地三。", 
            "丹青馀事且自课，坐待取醉朝朝堪。", 
            "昨诗惠我一再至，卜宅顾拟从罗含。", 
            "无涯世患漫蒿目，去住展转春波蓝。", 
            "读书博塞等伤性，多文虽富君勿贪。"
        ], 
        "title": "叠担韵答畏庐", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "辇金治陵三涉春，楼台朱邸争嶙峋。", 
            "宝城未半玉步改，殡宫涕泪来孤臣。", 
            "当年贬官坐少戆，晚被召对还批鳞。", 
            "击奸不中挂冠逝，留得板荡酬恩身。", 
            "瓦镫雪屋冻彻骨，自况庐墓山中人。", 
            "朝晡上食从拜下，哀动陵户喧州民。", 
            "馂馀笾实远见饷，感念畴昔滋悲辛。", 
            "先皇初政媲元祐，卅载谁造沦胥因？", 
            "受遗一老卒祈死，可惜此座天无亲。", 
            "近闻雄文诔沙麓，誉以尧舜卑宣仁。", 
            "一抔合窆纵稍杀，要胜醵葬思陵贫。", 
            "春冰既解趣将作，诚感忍吝司农缗？", 
            "山泉生瘿讵可久，准拟复土及霜晨。", 
            "世人莫漫嘲顾怪，此义一发今千钧。"
        ], 
        "title": "节庵自梁格庄以崇陵祭馀羊果见饷感赋", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "文肃释褐初，明祚已衰晚。", 
            "讲筵屡纳诲，入阁未席暖。", 
            "一瞑桑海前，卷怀不复展。", 
            "所契刘职方，早夭党祸免。", 
            "平生切劘雅，累札见恳款。", 
            "断断辨清介，意故鄙熟软。", 
            "任事先知人，朝局适与反。", 
            "可知志节士，穷达言必践。", 
            "束帙还黎侯，追味犹潸泫。"
        ], 
        "title": "文文肃震孟致刘练江职方永澄手札十通为露苑题", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "鬓丝不照城西水，病里伤春又上巳。", 
            "园林无恙风景殊，觞咏大难主宾美。", 
            "绝域生还君末老，春明馀梦人能纪。", 
            "却追永和事祓禊，似替义熙存甲子。", 
            "旧游牢落过酒垆，白日沧凉见宫雉。", 
            "就令沈饮讵荒宴，正藉哀丝作变徵。", 
            "招呼彦会阻寸步，反复雄篇叹观止。", 
            "右军故是温谢流，临河奄有嵇阮旨。", 
            "贻书谁解奉龟鉴？弄笔世顾珍茧纸。", 
            "哉生明月阅人多，相感旷代得子始。", 
            "尽收碎金都一集，更喜灵钟应千里。", 
            "侥倖风雅未卒沦，后六十年傥三此。"
        ], 
        "title": "梁卓如招集万生园修禊未赴有诗徵和分韵得此字", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "先生常为松写真，龙性不在髯与鳞。", 
            "此卷疏疏类稿本，要师造化非画人。", 
            "后生私淑苦力薄，过眼摹儗瞠绝尘。", 
            "慈仁习闻但双树，谁识偃盖前交陈？", 
            "应天郊坛更奇绝，忍与凡木同蒸薪？", 
            "六松托画并千古，磥砢蜕尽存其神。", 
            "垂三百载世始见，不然沦寂瘴海滨。", 
            "时流弗贵子勿炫，识宝豪夺防东邻。"
        ], 
        "title": "黄忠端画报国寺前后庭四松应天郊坛左右各一漳浦杨抟九孝廉携以入都属题", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "爱山每结庐，两奥此一旷。", 
            "檐摩绝顶云，栏俯隔江嶂。", 
            "来薰带野绿，上月挟溟涨。", 
            "松涛下方作，岩壁左右障。", 
            "凉燠俱有宜，昏旦各殊状。", 
            "永怀独寤宿，失笑总幻妄。", 
            "君诗猥见及，吾阁幸无恙。", 
            "遥知倚杵忧，尽人凭阑望。", 
            "石泉细自滴，瓯茗冽可饷。", 
            "不似涧瀑喧，试枕百尺上。"
        ], 
        "title": "寄和石遗登海天阁诗", 
        "type": "古风", 
        "yun": "漾"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "君昔觞我江亭春，苇海涨绿风日新。", 
            "一寒千里今集此，避面西山如畏人。", 
            "是何世界费装饰？水帝屑玉龙辇银。", 
            "麦田尺泽慰情耳，苦矣无褐周馀民。", 
            "故知重阴例凛厉，幸毕虞袝宵达晨。", 
            "苍梧之哀天所吊，波及同轨攀号臣。", 
            "皑皑万顷洗泪睫，风起不挂城坊尘。", 
            "墟头一醉行复别，冥鸿泥迹何新陈？"
        ], 
        "title": "十一月十八日同爱苍看雪江亭作", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "清明已过冷无那，野桃始华杏未破。", 
            "𢘿题故以草得名，吹绿东风尽飘簸。", 
            "禅宫因山切云上，梵响出林与泉和。", 
            "铁扃石窟经全藏，薪火绵连僧一个。", 
            "壁中尚书井底史，愿力吾儒孰与大？", 
            "法华椎拓千岁馀，下瞰人间如鸟过。", 
            "亦知隔岭胜尤最，一宿先归迫晨课。", 
            "诘朝西望峰层层，君等上方正云卧。"
        ], 
        "title": "三月十二日同赞虞颂垣朗溪游石经山云居寺次日有上方之游而余先归", 
        "type": "古风", 
        "yun": "个"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "十龄赋望岳，绝顶老始淩。", 
            "艰难得休暇，矧挈同心朋。", 
            "山云不成雨，为我祛炎蒸。", 
            "循麓晞天门，疑无阶可升。", 
            "千盘万级上，更有最上层。", 
            "所历柏松尽，岩岩但石棱。", 
            "登封迹犹是，人世自谷陵。", 
            "若为叩真宰？八表来填膺。"
        ], 
        "title": "登岱同伊仲平徐梧生榕生兄弟 其一", 
        "type": "古风", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "劳山经宿处，我来后兼旬。", 
            "候日喜过霁，题壁犹轩新。", 
            "却读檗斋诗，等为听雨人。", 
            "雨止俯云海，连山白向晨。", 
            "渐如积雪消，群露矾头皴。", 
            "欻作泉百道，岩谷纷垂绅。", 
            "此景世几见，万事有屈伸。"
        ], 
        "title": "登岱同伊仲平徐梧生榕生兄弟 其二", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "岳德在雄厚，后山峭且幽。", 
            "得泉石华活，触石松枝蟉。", 
            "冠岩结精庐，盘磴承岑楼。", 
            "上有万古峡，滃然不断流。", 
            "云液可𤻲饥，岚光能养眸。", 
            "亭午不知暑，伏中疑已秋。", 
            "东转益胜绝，留之期后游。"
        ], 
        "title": "登岱同伊仲平徐梧生榕生兄弟 其三", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "下山如覆棋，要著辄谛玩。", 
            "双崖孕云松，松态百千换。", 
            "对松有危构，山绿尽占断。", 
            "愔愔御帐坪，悬水受众灌。", 
            "崩岩当水冲，抟跃益猛悍。", 
            "石亭劣容坐，难得雨后看。", 
            "五松尚存三，袭封可一粲。"
        ], 
        "title": "登岱同伊仲平徐梧生榕生兄弟 其四", 
        "type": "古风", 
        "yun": "翰"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "南下随涧流，路回涧忽避。", 
            "稍东蹴乱石，活活浅可揭。", 
            "陟冈见广坪，明灭石经字。", 
            "龙泉出其巅，下与涧水会。", 
            "洗成一片雪，渟滀有馀地。", 
            "临流听未餍，閒道蹑我至。", 
            "小庵便食宿，折补昨失睡。", 
            "梦魂在何峰？是处响湍濑。"
        ], 
        "title": "登岱同伊仲平徐梧生榕生兄弟 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "登高恃笋将，磴阔得平进。", 
            "龙潭近西麓，踰岭顾险峻。", 
            "玉龙破山飞，声挟雷雨迅。", 
            "潜渊黝无底，下注亦万仞。", 
            "人言似栖贤，北来见已仅。", 
            "五年尘土积，藉此洗烦吝。", 
            "吾斋三叠泉，天末何由讯？"
        ], 
        "title": "登岱同伊仲平徐梧生榕生兄弟 其六", 
        "type": "古风", 
        "yun": "震"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "岱云随车度清济，一雨濯遍明湖荷。", 
            "夥颐湖舫始何岁？楼观突兀周四阿。", 
            "小沧浪馆最眼熟，丱角逃学频频过。", 
            "湖心古亭旧驻跸，诗刻长与光林萝。", 
            "先臣壁记亦好在，五十五载来摩挲。", 
            "中间世事凡几变，岂但容鬓悲观河。", 
            "张翁执手讯宫掖，三岁梦断风中珂。", 
            "蒲鱼芳鲜足一醉，不饮如此风光何！", 
            "酒阑月坠忍便去，坐对照槛鳞鳞波。"
        ], 
        "title": "不见明湖近六十年过济南同张振卿前辈雨泛饮于湖榭", 
        "type": "古风", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "过庭耳熟姚张交，诗稿受寄更三朝。", 
            "象贤抱持兵火际，卒就微禄为写雕。", 
            "枣梨捆载千里致，归告家祭辞折腰。", 
            "我寻棠茇后一纪，洄溯风义江天遥。", 
            "晚丁澒洞再觏子，尚手此卷珍松寥。", 
            "当时题赠事偶尔，世患腾遝来如潮。", 
            "溪山胜画孰竟隐，何地乾净如僧寮？", 
            "穷通修短等一覕，万劫要恃平生要。", 
            "百年可作大父行，故家文物犹票姚。"
        ], 
        "title": "姚叔节解元属题张亨甫先生题寄按察公石田画卷", 
        "type": "古风", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "畿南之山最大房，石廪层沓摩穹苍。", 
            "银陀峻极古弗贵，伟此岩壑称上方。", 
            "峰回涧束合林翠，森壁留罅穿天光。", 
            "折盘开阖路几绝，数武一换山阴阳。", 
            "岂无飞流与争道，上有栏楯临洸洋。", 
            "石梯历级三百尽，复磴稍坦云屏张。", 
            "庵堂七二半颓陀，错落丹碧仍相望。", 
            "入门古柏俨初祖，建寺或者真情唐。", 
            "洞游岩坐絜先后，争取馀晷腰脚强。", 
            "经行荦确亦劳止，差喜所得堪汝偿。"
        ], 
        "title": "四月十四日同嘿园宰平游上方山至兜率寺（乙卯，一九一五）", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "寺后微径循涧阿，石厂出林如补陀。", 
            "嵌空钟乳作诸相，岩顶倒挂交松萝。", 
            "斗泉淙淙逗岩腹，傅会龙尾无乃讹？", 
            "华严安禅有常处，南下一洞檐嵯峨。", 
            "对楼山绿泛茗椀，坐久恐放桑榆过。", 
            "道逢异香出僧院，天女捧玉疑相魔。", 
            "空山春归剩自赏，奈此半霎销魂何！"
        ], 
        "title": "览一斗泉憩华严洞归过十方院白牡丹正盛开", 
        "type": "古风", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "摘星陀峻无由登，折旋斜上层复层。", 
            "双崖前横忽中豁，杖底百里河如绳。", 
            "绿阴障天导西下，磴尽始见岩栖僧。", 
            "乍探洞口怯深黝，作气联臂贤吾朋。", 
            "俯偻匍匐仅得度，手据足抵吾犹能。", 
            "稍前一罅侧身过，以火照壁龙对腾。", 
            "穹窿仰视不见顶，列炬十数终凌兢。", 
            "雪山危坠塔断卧，鬼佛寻丈疑有凭。", 
            "咄哉扣石备众响，笑语辄作洪声应。", 
            "燎光瑟缩益险滑，欲进却返心瞢瞢。", 
            "重幽顿出眩隙景，失讶接引来然灯。", 
            "归途追忆恍一梦，长觉绕耳钟眩噌。"
        ], 
        "title": "晨循摘星陀游云水洞", 
        "type": "古风", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "画尘论奇画更奇，不似而似世鲜窥。", 
            "槎枒肝肺偶一吐，华光叙衽况补之。", 
            "画家上乘师造化，造化之始将谁师？", 
            "纵横屈伸无不可，如佛变现穷言思。", 
            "盛子宝藏取自怡，梁髯赞叹犹费辞。", 
            "冰心雪魄三百载，欲下转语还然疑。"
        ], 
        "title": "沈臞禅画梅册盛季莹所藏节庵每叶有赞", 
        "type": "古风", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "侍御席藁争失刑，一斥归卧兰山陉。", 
            "当年廷议孰主者？斫伐直木新发硎。", 
            "宁期再出殉龙驭，秦良卫史公所型。", 
            "同时四谏接踵起，欲挽清渭澄浊泾。", 
            "晓晓牖户及未雨，纲纪之正先朝廷。", 
            "角弓翩反局一变，窜谪流放随春星。", 
            "忌医廿稔药笼尽，疾亟永命尊豨苓。", 
            "抱薪止沸国卒斩，骚魂九死谁能瞑？", 
            "我交侍御恨已晚，衰涕犹为同宗零。", 
            "谈诗说鬼再寒暑，廋语会踏田盘青。", 
            "张侯居庐更叹逝，摊卷百感鳏鳏醒。", 
            "蓟祠既成次故宅，去后还往馀风萤。", 
            "横街每过辄掩袂，矧对遗墨凭精灵。", 
            "黄童死孝骨早枯，肯念桑海吾伶仃？", 
            "藏书掠遍独此脱，呵护无亦关冥冥？", 
            "长言追记慰明发，永宝手泽扬馀馨。"
        ], 
        "title": "吴柳堂御史围炉话别图为仲昭题", 
        "type": "古风", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "陵山雨过菌迸生，故人茹薇配作羹。", 
            "飞车速将及退食，香夺檀炷光玉莹。", 
            "半生槃涧餍此味，老顾拜惠如尝新。", 
            "我如禅诵子守塔，每饭无著思天亲。", 
            "烹鱼溉釜付忾叹，斋素自养心源清。", 
            "手栽松桧正愁槁，破晓膏沐都向荣。", 
            "髯乎一饱对嫩旭，野芹信美何由陈！"
        ], 
        "title": "谢节庵惠寄玉菌", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "乌山一角青，我春复我秋。", 
            "国改乔木在，卜居无此幽。", 
            "曩哲肯堂构，望云早归休。", 
            "遗经逮诸孙，露车当横流。", 
            "缅怀黄农世，高契园绮俦。", 
            "三山双塔间，虫鸟相唱酬。", 
            "五十忽已至，正月千岁忧。", 
            "木榻分坐穿，生圹久自谋。", 
            "知命圣有学，易理如环周。", 
            "蹑景负息壤，吾宁忘吾楼？"
        ], 
        "title": "颖生重葺环翠楼成寄题（丁巳，一九一七）", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "鍊云作花不作水，花故非花蕊非蕊。", 
            "天宫欲放世光明，十万修罗埽蓬块。", 
            "都人盼雪最三九，今年冬至值月尾。", 
            "一阳井底回未回，飞度龙沙倏千里。", 
            "六街浩浩亘昏昼，闭门僵卧者谁子？", 
            "笑我犯寒蹴鳌蝀，蜷缩马毛没车轨。", 
            "极知潜龙德勿用，敢说老骥心未已？", 
            "比年辇毂苦旱涝，四海兵戈积疮痏。", 
            "欲苏重困剩岁稔，所忧不在臣朔米。", 
            "激江何救鲋辙枯，见弹因思鸮炙美。", 
            "旬来中禁正斋祷，拂曙瞻天颜有喜。", 
            "占丰消沴眷我民，亲洒丹毫诗一纸。", 
            "时晴朔风益凛厉，快赏王帖屡呵指。", 
            "穷檐鹑结更若何？始信经邦重燮理。", 
            "腐儒床头但周易，夜验斗柄知天咫。", 
            "故山冬暖归未得，尺半雪鱼长梦里。", 
            "樊山诗老健且豪，贪看玉戏亦縻此。", 
            "阳春一曲和已稀，莫再大声惊里耳。"
        ], 
        "title": "次韵樊山喜雪诗", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "吾乡山水奇，火山推第一。", 
            "火自水中生，水从火里出。", 
            "水火不同原，如何相偶匹？", 
            "想见太古时，造化美谲术。", 
            "戏与玄武妃，嫁与祝融室。", 
            "同济自调和，万年无相失。", 
            "吾昔闻人言，今来见始实。", 
            "巨石立山头，水火穴口集。", 
            "其火光熊熊，炎威凌朝日。", 
            "熊熊十丈高，入夜尤烨熚。", 
            "司昏驻离明，青藜分太乙。", 
            "其水夹火流，滚滚不可吸。", 
            "嗅之味酸咸，中有琉磺质。", 
            "水火本天成，大气日呼翕。", 
            "有时气沸腾，地球震仓卒。", 
            "人类生处间，危哉亦岌岌。", 
            "我闻斐洲妖，浴火颜芳溢。", 
            "又闻至诚人，入水衣不湿。", 
            "水火顺自然，浩气足贯壹。", 
            "如何乡氓愚，谬言神宰执。", 
            "一到此山头，持香手抖揖。", 
            "我见亦称奇，啧啧山头立。"
        ], 
        "title": "火山观出火穴", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "天下虽兴亡，匹夫与有责。", 
            "墨子不突黔，仲尼不暖席。", 
            "人生社会间，当为国家役。", 
            "何堪放义务，只身贪安逸。", 
            "吾闻古圣贤，自任为世式。", 
            "伊尹耕有莘，相汤沃明辟。", 
            "武侯隐南阳，佐汉讨国贼。", 
            "上以格君心，下以布民泽。", 
            "如何为国民，沈沦在泉石。", 
            "理乱置不闻，政教亦不识。", 
            "同袍哀嗷嗷，袖手任没溺。", 
            "旁观实足耻，败群失公德。", 
            "国所重在民，无民何有国？", 
            "灭种惨为奴，何地堪遁迹！", 
            "昔有首阳山，今无陶潜宅。", 
            "种柳学采薇，亦为强者斥。", 
            "君居在中原，燎原火正赫。", 
            "外力日扩张，覆亡仅顷刻。", 
            "危幕燕难巢，沸釜鱼必赤。", 
            "内有客帝居，祖宗遭痛击。", 
            "君仇尚未报，胡可偷旦夕？", 
            "君身非女儿，胡以甘巾帼？", 
            "为君进一言，愿君志竹帛。", 
            "君观班定远，投笔去沙碛。", 
            "又观陶士行，衙斋习运甓。", 
            "人生处世间，白驹急过隙。", 
            "况又炎炎中，物竞参天择。", 
            "速速弃衡门，出身立功绩。", 
            "毋为巢与由，当为禹与稷。", 
            "行义以达道，大哉刚柔克。"
        ], 
        "title": "却隐", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "吾生爱大侠，慷慨报国仇。", 
            "国仇今未报，男儿死不休。", 
            "荆轲挟匕首，只身虎狼投。", 
            "子房潜博浪，誓杀祖龙头。", 
            "曹沫聂政辈，大勇亦足俦。", 
            "片言相契合，便请肝胆酬。", 
            "侠风日鼓吹，义气薄九州。", 
            "及至东西汉，士节尚刚遒。", 
            "朱云请长剑，季布怒横矛。", 
            "诛奸绝君恶，征虏出边陬。", 
            "黄金何足贵，谈笑轻王侯。", 
            "此时国亦强，纲纪尚饬修。", 
            "如何千年后，侠风渺悠悠。", 
            "君威愈专制，民权愈驯柔。", 
            "国权愈削弱，志士愈难求。", 
            "朝廷不知小，衣冠坐沐猴。", 
            "国民不知耻，沦隐狎沙鸥。", 
            "痛哭黄帝子，嗷嗷尽楚囚。", 
            "侠风今未泯，请君一展眸。", 
            "君看东海上，尊攘遍道周。", 
            "烈烈武士道，樱花铸吴钩。", 
            "又观鄂罗士，虚无党难收。", 
            "饮刃殪民贼，流血求自由。", 
            "君居中华国，岂无大侠游？", 
            "黄河日东下，烽烟迫斗牛。", 
            "胡不弃却虑，从我上酒楼。", 
            "四顾风云急，苍茫天地秋。", 
            "莫说江山好，有国无人谋。", 
            "赠君一神剑，为君一狂讴。", 
            "愿君学大侠，慷慨报国仇。"
        ], 
        "title": "招侠", 
        "type": "古风", 
        "yun": "尤"
    }, 
    {
        "author": "连横", 
        "era": "近现代", 
        "subtype": null, 
        "text": [
            "老树郁苍茏，孙枝更秀美。", 
            "天然好图画，采入翁家里。", 
            "阶下植宁馨，休言吾老矣。", 
            "他日菽水欢，色笑供甘旨。", 
            "借问翁所居，介在箕山与颍水。", 
            "诗酒自风流，东坡老居士。", 
            "含饵弄幼孙，但得佳孙如肖子。", 
            "君不见岁寒松柏独后雕，老干成龙凌绛霄。"
        ], 
        "title": "题陈瞻含饴弄孙图", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "为儒务其全，读书求其理。", 
            "静坐斗室中，天下事尺咫。", 
            "纵横五大洲，上下廿四史。", 
            "国政纷如丝，哲学非一揆。", 
            "立宪与专制，有时相角抵。", 
            "乐天与悲世，亦复相訾毁。", 
            "甲言此方非，乙谓彼方是。", 
            "我欲提其纲，必先竟其委。", 
            "博古而昧今，顽然徒林兕。", 
            "尊今而薄古，蠢如辽东豕。", 
            "曰古有唐虞，曰今有欧美。", 
            "唐虞典籍存，国粹长不死。", 
            "欧美思想新，民权日兴起。", 
            "世界入大同，进化循其轨。", 
            "如日光中天，如泉流不止。", 
            "万派本同源，道在人驱使。", 
            "譬如用兵家，知彼又知己。", 
            "又如奏乐时，宫商兼角徵。", 
            "太上比太羹，其次得其旨；", 
            "其次食其馀，其次舐其滓。", 
            "造化生斯人，博爱无彼此。", 
            "颅圆而趾方，耳目其听视。", 
            "如何贤者贤，或又鄙者鄙。", 
            "贫富若不均，贵贱竟难比。", 
            "谓同父母仁，厚薄万千里。", 
            "或地有肥硗，否则种良否。", 
            "如何虞舜德，其弟乃有庳。", 
            "又如汉惠慈，其母乃吕雉。", 
            "我心颇怀疑，天演大奇诡。", 
            "冥冥高在上，人类为儡傀。", 
            "我欲破其牢，我自鞭其捶。", 
            "我生东海东，风云处廿纪。", 
            "我年未三十，前途大莫拟。", 
            "郅治追羲皇，教化参孔李。", 
            "礼乐周姬公，文章汉太史。", 
            "既登故人堂，复入今人垒。", 
            "文明两大流，亚欧同一水。", 
            "希腊科学生，印度佛风靡。", 
            "耶稣宗教兴，一呼而百唯。", 
            "党徒爱天国，救世无远迩。", 
            "洎今有英伦，宪政尤文斐。", 
            "德法亦富强，俄民权不齿。", 
            "革命势沸腾，贵族未可恃。", 
            "哀哀古支那，汉族为奴婢。", 
            "政教久纷纭，变法长已矣。", 
            "西力日东渐，一的集万矢。", 
            "和戎涸金钱，割地踞关市。", 
            "故国大可伤，同胞亦可耻。", 
            "人生非鸟兽，胡得聊尔尔？", 
            "物竞炎炎中，天择存有几。", 
            "易称穷通变，书言天顾諟。", 
            "合群力则强，尚武长其技。", 
            "横览员舆上，梦见伟人伟。", 
            "左揖马志尼，右挈葛苏士。", 
            "华那亚历山，峨峨坐一几。", 
            "岳王发冲冠，延平愤抚髀。", 
            "誓复四百州，浊世扫糠纰。", 
            "万邦登春台，昊天降福祉。", 
            "谈笑仰北斗，黄河清可俟。", 
            "赋诗问灵魂，大言天纵子。"
        ], 
        "title": "遣怀", 
        "type": "古风", 
        "yun": null
    }, 
    {
        "author": "连横", 
        "era": "近现代", 
        "subtype": null, 
        "text": [
            "老苍绝人种，殄灭乱如麻。", 
            "山岚瘴气大风起，百千万劫数河沙。", 
            "死亡相继不闻哭，我为君哭哀焭独。", 
            "母老儿幼苦零丁，进退狼狈实维谷。", 
            "呜呼！", 
            "老苍绝人种，殄灭乱如麻，天遣凶祸到君家。", 
            "二十四年一噩梦，诔君应为读南华。"
        ], 
        "title": "哭曾九皋", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "年芳早晚有秋风，怀袖宁能胜箧中？", 
            "会得宵游辞辇意，赋才何假五言工！"
        ], 
        "title": "京女摹唐六如班姬纨扇画本漫题一绝", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "禊事留真及爱鹅，此才温谢较如何？", 
            "残山举目均兴感，淳祐宁能比永和。"
        ], 
        "title": "宋琢绿石兰亭图砚拓本为林甥磊斋题 其一", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "涪翁洮石记亲题，却异元珍采瘴溪。", 
            "谁为较量绿沈色？归装度陇不曾携。"
        ], 
        "title": "宋琢绿石兰亭图砚拓本为林甥磊斋题 其二", 
        "type": "绝句", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "巢颊能传外氏风，喜闻金石癖差同。", 
            "廿年丱弁睽南北，肯挂云帆就秃翁？"
        ], 
        "title": "宋琢绿石兰亭图砚拓本为林甥磊斋题 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "乔木风霜久见侵，青青犹殿旧园林。", 
            "莫嫌磥砢坚多节，正试平生捧日心。"
        ], 
        "title": "题画松赠寿民", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "朔漠冰霜西域雪，鍊成直干故森森。", 
            "重支大厦求梁栋，此木从来不二心。"
        ], 
        "title": "画松赠袁行南中丞", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "梦上西山选佛场，春回寒日总无光。", 
            "天风吹下支离叟，来伴维摩住病坊。"
        ], 
        "title": "自题画松立春日病院作（辛未，一九三一）", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "再出身歼星斗南，中兴群帅竟刘戡。", 
            "陆沈今日神恫甚，剩溯书楹作客谈。"
        ], 
        "title": "林文忠公自云贵乞病归手书家塾楹语公曾孙蔚章重装属为题识", 
        "type": "绝句", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "一死祧将斩大宗，奉亲传嗣事重重。", 
            "图中松柏坚多节，能写冰霜四十冬。"
        ], 
        "title": "杨屏衡乞题其母金太孺人经声灯影图 其一", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "定心皈佛息诸缘，老福非祈自恃天。", 
            "一记裴侯足传信，机灯端赖北江贤。"
        ], 
        "title": "杨屏衡乞题其母金太孺人经声灯影图 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "阖门节烈可胜哀，棘院芸厅首重回。", 
            "留得平原干禄帖，未随忠骨作坑灰。"
        ], 
        "title": "题崇文节公手钞律赋 其一", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "真儒何必薄雕虫，刚健藏棱婀娜中。", 
            "此亦平生心学验，笔端敬肆系时风。"
        ], 
        "title": "题崇文节公手钞律赋 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "谪宦龙场讲学年，铸金黔徼衍薪传。", 
            "不图私淑瀛洲客，载上归舟到日边。"
        ], 
        "title": "清官良齐宗亲黔游得王文成铜像其师三岛中洲毅为之记装卷属题 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "儒术能为耆定功，泱泱表海见雄风。", 
            "服膺师训尊心学，不独文同理亦同。"
        ], 
        "title": "清官良齐宗亲黔游得王文成铜像其师三岛中洲毅为之记装卷属题 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "园葵不拔表倾阳，刻烛朋簪迭此堂。", 
            "却动衰翁三宿恋，连宵诗梦绕离肠。"
        ], 
        "title": "题万公雨葵园剪烛图予寓居即公雨经宿处葵园前厅也", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "淩寒双竹倏中分，转自裁哀释主廑。", 
            "废乐故非关阿万，十年丝竹几曾闻？"
        ], 
        "title": "苏盦避暑大连来书录后村哀惠州弟诗及注并示以近作云残年况味今参透只是生离死别忙寄答其意 其一", 
        "type": "绝句", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "残年如寄让先归，少待黄泉有见时。", 
            "岁岁相望艰一面，只将死别当生离。"
        ], 
        "title": "苏盦避暑大连来书录后村哀惠州弟诗及注并示以近作云残年况味今参透只是生离死别忙寄答其意 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "丈夫穷老益坚壮，漫对飞鸢念少游。", 
            "四海弥天光价重，正须猛火试精镠。"
        ], 
        "title": "和苏盦海岸二绝 其一", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "泛海高吟浪拍天，风流何减在山年。", 
            "有生分与同忧乐，多事希文转后先。"
        ], 
        "title": "和苏盦海岸二绝 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "奇峰大月兼高雪，此境人生几得逢？", 
            "离俗忍寒才办此，衰残恨未缚縢从。"
        ], 
        "title": "题杨云史少室观雪图", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "收取清光作墨痕，分明满纸故人魂。", 
            "楚弓失得犹波及，一洗衰翁病目昏。"
        ], 
        "title": "为钱仲仙题梁节庵李子申汪沤客送曾履初诗画卷子", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "耕烟师事及西庐，先就廉州并肄书。", 
            "少作滋腴已殊众，当时名辈岂虚誉？"
        ], 
        "title": "王石谷山水巨幅详载实笈三编蒲生子雅得之为题二绝 其一", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "弓玉都亡宝笈空，飘零犹未出寰中。", 
            "今年虐暑张厅壁，抵得刘褒画北风。"
        ], 
        "title": "王石谷山水巨幅详载实笈三编蒲生子雅得之为题二绝 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "诗中画作画中诗，三昧唐贤圣得知。", 
            "浑是湖山烟水气，南高峰下月斜时。"
        ], 
        "title": "题仁先唐人诗意画册", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "旷代朱门数轶才，等閒咳唾绝氛埃。", 
            "展观休盥蔷薇露，兰息芝香拂面来。"
        ], 
        "title": "成容若侍卫致张见阳手札二十九通卷未有顾梁汾秦留仙朱竹坨姜西溟跋荣叔翚观察得之属题 其一", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "片羽人间见且稀，九朝词客首全低。", 
            "朱秦去后风流断，阁笔沈吟敢浪题？"
        ], 
        "title": "成容若侍卫致张见阳手札二十九通卷未有顾梁汾秦留仙朱竹坨姜西溟跋荣叔翚观察得之属题 其二", 
        "type": "绝句", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "负雪淩霜不记年，多心多节自来坚。", 
            "青青柯叶常如旧，阅遍人间海变田。"
        ], 
        "title": "题画松为蒲生志中母谢太夫人作", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "由来北胜压南强，不信都燕逊洛阳。", 
            "红紫纷纷都见惯，今朝刮目御衣黄。"
        ], 
        "title": "四月朔观牡丹崇效寺 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "还披图卷憩僧房，六十年来梦几场。", 
            "楸树正花吾羡汝，及当平世见朱王。"
        ], 
        "title": "四月朔观牡丹崇效寺 其二", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "颉颃曾薛使重瀛，好学深思有荐评。", 
            "同抱冬心谁竟展？返魂香里忆平生。"
        ], 
        "title": "题吴恪斋为罗稷臣画梅 其一", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "当年槃敦伏兵戈，朝贡销沈鸭绿波。", 
            "君自爱才人负国，可曾鸡酒墓门过？"
        ], 
        "title": "题吴恪斋为罗稷臣画梅 其二", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "作史评诗且得閒，春光催我上圆山。", 
            "几人领略游山意，看到精微窈窕间。"
        ], 
        "title": "圆山杂诗十二首 其一", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "此间山水足嵚奇，石老林深位置宜。", 
            "太古巢空人已去，可怜迂谷不知诗。"
        ], 
        "title": "圆山杂诗十二首 其二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "视师海上久留铭，一剑东来气已横。", 
            "何日化龙天外去？至今争说郑延平。"
        ], 
        "title": "圆山杂诗十二首 其三", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "废殿荒凉浸绿苔，忽闻弹指现楼台。", 
            "可知佛力弥天大，亦待黄金布地来。"
        ], 
        "title": "圆山杂诗十二首 其四", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "王谢争墩事亦奇，百年名字有谁知？", 
            "眼前即是沧桑感，劫后重来祗有诗。"
        ], 
        "title": "圆山杂诗十二首 其五", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "隔寺传来一杵钟，钟声惊起剑潭龙。", 
            "他时为雨为云去，洒遍诸天法界浓。"
        ], 
        "title": "圆山杂诗十二首 其六", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "淡江新涨夜停桡，两岸垂杨羃画桥。", 
            "刮地笙歌嫌太俗，不如此处独吹箫。"
        ], 
        "title": "圆山杂诗十二首 其七", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "北投亦是萧閒地，妖女狂且蹀躞行。", 
            "我替山灵深惋惜，在山泉水不能清。"
        ], 
        "title": "圆山杂诗十二首 其八", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "卿能读画我能歌，绝代佳人爱薜萝。", 
            "持较孤山梅鹤侣，人间清福汝侬多。"
        ], 
        "title": "圆山杂诗十二首 其九", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "此间福地亦嫏嬛，著得无愁便是仙。", 
            "他日棠云添一阁，圆山山上梦同圆。"
        ], 
        "title": "圆山杂诗十二首 其十", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "大隐何妨在城市，小山亦足起风云。", 
            "记从五岳归来后，独爱吾乡猿鹤群。"
        ], 
        "title": "圆山杂诗十二首 其十一", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "半日清游半赋诗，归家恰值上灯时。", 
            "从今又坠尘寰去，收拾雄心付酒卮。"
        ], 
        "title": "圆山杂诗十二首 其十二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "昨宵清梦坠城南，一缕诗魂绕碧潭。", 
            "好是日斜风定候，半江波影醮春衫。"
        ], 
        "title": "碧潭四首 其一", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "番风才过楝花天，两岸垂杨尽著绵。", 
            "刻意留春留不住，落红飞上酒人船。"
        ], 
        "title": "碧潭四首 其二", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "濯缨他日记沧浪，相约流觞兴倍长。", 
            "春水初添三四尺，登盘已荐鱼桀鱼香。"
        ], 
        "title": "碧潭四首 其三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "㯍声灯影乱中流，入夜笙歌起画楼。", 
            "待到四更人静后，一船明月淡江头。"
        ], 
        "title": "碧潭四首 其四", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "佣书碌碌损奇才，绝代词华谩自哀。", 
            "三百年来无此作，拚将心血付三台。"
        ], 
        "title": "台湾通史刊成，自题卷末八首 其一", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一杯差喜酹延平，东海风云气尚横。", 
            "记得宁南门下月，梅花红映读书灯。"
        ], 
        "title": "台湾通史刊成，自题卷末八首 其二", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "马迁而后失宗风，游侠书成一卷中。", 
            "落落先民来入梦，九原可作鬼犹雄。"
        ], 
        "title": "台湾通史刊成，自题卷末八首 其三", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "韩潮苏海浩无前，多谢金闺国士怜。", 
            "从此不挥閒翰墨，青山青史尚青年。"
        ], 
        "title": "台湾通史刊成，自题卷末八首 其四", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "绝业名山幸已成，网罗文献责非轻。", 
            "而今万卷藏书富，不让元侯拥百城。"
        ], 
        "title": "台湾通史刊成，自题卷末八首 其五", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一代头衔署逸民，千秋事业未沈沦。", 
            "山川尚足供吟咏，大隐何妨在海滨。"
        ], 
        "title": "台湾通史刊成，自题卷末八首 其六", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "诗书小劫火犹红，九塞谈兵气尚雄。", 
            "枉说健儿好身手，不能射虎祗雕虫。"
        ], 
        "title": "台湾通史刊成，自题卷末八首 其七", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一气苍茫接混冥，眼前鲲鹿拥重瀛。", 
            "渡江名士如相问，此是人间野史亭。"
        ], 
        "title": "台湾通史刊成，自题卷末八首 其八", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "三矢誓天人有恨，一戈返日我何为！", 
            "中宵风雨鸡鸣后，奈此斑斑血泪辞。"
        ], 
        "title": "题蔡愧怙先生遗墨", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "七年血战垂青史，万岁欢呼放黑奴。", 
            "我爱慈悲宗义侠，瓣香林肯绣批荼。"
        ], 
        "title": "题美国南北战史", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "法界圆融色界空，诸天西向水流东。", 
            "佛佗去后祇园寂，惟见芙蓉满地红。"
        ], 
        "title": "题印度佛教史", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "五岳归来已七秋，又携仙眷上蓬洲。", 
            "此行为爱樱花好，料理诗篇纪俊游。"
        ], 
        "title": "东游杂诗四十首 其一", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "袅袅垂杨拂水湄，剪江一叶月如眉。", 
            "明朝系缆春申浦，重听吴娘唱柳枝。"
        ], 
        "title": "东游杂诗四十首 其二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "樱花未看看桃花，两岸垂杨拂钿车。", 
            "记得旧时曾载酒，十分春色在龙华。"
        ], 
        "title": "东游杂诗四十首 其三", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "此是东瀛第一天，求书曾泊遣唐船。", 
            "祗今故国风云乱，文物凋零愧后贤。"
        ], 
        "title": "东游杂诗四十首 其四", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "樱花如雪月如潮，难遣春光是此宵。", 
            "卿意侬情同眷眷，禅心诗味两超超。"
        ], 
        "title": "东游杂诗四十首 其五", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "挥手东宁事可哀，骑鲸人去閟风雷。", 
            "迢迢平户船头望，何日重生不世才。"
        ], 
        "title": "东游杂诗四十首 其六", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "两山突兀拥严关，海国金汤岂等閒。", 
            "落日荒涛望天末，不堪回首是台湾。"
        ], 
        "title": "东游杂诗四十首 其七", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "新潮渐涨旧潮低，一抹扶桑日已西。", 
            "夜半舵楼频翘首，星星渔火望中迷。"
        ], 
        "title": "东游杂诗四十首 其八", 
        "type": "绝句", 
        "yun": "齐"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "旧迹重寻布引泉，游踪复泊摄津船。", 
            "淡云微雨山阳道，检点征衫已十年。"
        ], 
        "title": "东游杂诗四十首 其九", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "东西潮水此归虚，津吏狺狺禁挟书。", 
            "笑问秦时旧童丱，祖龙政策更何如！"
        ], 
        "title": "东游杂诗四十首 其十", 
        "type": "绝句", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "参鸾天外且停踪，身在蓬山第几重。", 
            "三月风光人欲醉，尚留春色二分浓。"
        ], 
        "title": "东游杂诗四十首 其十一", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "九十韶光信可人，缤纷香雨浥轻尘。", 
            "我来正值花齐放，万树烘成上野春。"
        ], 
        "title": "东游杂诗四十首 其十二", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "环球竞鼓弭兵风，祗在平和两字中。", 
            "省识春秋无义战，巍巍一塔可铭功。"
        ], 
        "title": "东游杂诗四十首 其十三", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "英雄事业定千秋，一剑恩仇死未休。", 
            "眼底庸奴何足数，范金谁得媲南洲？"
        ], 
        "title": "东游杂诗四十首 其十四", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "忍把诗魂葬此间，故乡亦有好湖山。", 
            "廿年旧泪三年别，丝竹凄凉哭谢安。"
        ], 
        "title": "东游杂诗四十首 其十五", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "江户花时万事新，香车宝马竞游春。", 
            "谁知十丈京尘里，竟有摊书闭户人。"
        ], 
        "title": "东游杂诗四十首 其十六", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "满天微雨乱红酣，习习东风柳外骖。", 
            "竹簟芦帘春欲去，一时梦绕墨堤南。"
        ], 
        "title": "东游杂诗四十首 其十七", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "昨宵曾赋看花词，今日风光在水湄。", 
            "收拾诗囊讨春去，莫教红雨怨芳时。"
        ], 
        "title": "东游杂诗四十首 其十八", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "蓬川堤畔系轻舟，万树樱花映水流。", 
            "博得狂夫开口笑，明朝扶醉再来游。"
        ], 
        "title": "东游杂诗四十首 其十九", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "如云如雪复如霞，看遍山涯更水涯。", 
            "廿四番风谁管领，此行端不负樱花。"
        ], 
        "title": "东游杂诗四十首 其二十", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "古柏森森夹道斜，山王台畔且停车。", 
            "美人脂粉英雄血，拼作东瀛第一花。"
        ], 
        "title": "东游杂诗四十首 其二十一", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "此是东瀛第一花，春风烂熳满天涯。", 
            "昨宵怒放今朝谢，独立高峰看落霞。"
        ], 
        "title": "东游杂诗四十首 其二十二", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "淡淡春阴漠漠寒，十分花事九分残。", 
            "黄泥细雨深川路，湿透轻裘为牡丹。"
        ], 
        "title": "东游杂诗四十首 其二十三", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "念家山破剧堪哀，万树流红血染来。", 
            "昨夜子规啼未了，今朝又报杜鹃开。"
        ], 
        "title": "东游杂诗四十首 其二十四", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "澧芷沅兰亦有愁，楚魂终古哭江头。", 
            "红心未忍花开落，欲采芳馨不自由。"
        ], 
        "title": "东游杂诗四十首 其二十五", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "云霞簇簇满园中，可爱浅红爱深红。", 
            "他日一杯来酹汝，登楼歌舞对东风。"
        ], 
        "title": "东游杂诗四十首 其二十六", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春骢到处便流连，箫史夫妻本是仙。", 
            "但祝月圆花不谢，人间多住五千年。"
        ], 
        "title": "东游杂诗四十首 其二十七", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "牡丹开罢杜鹃开，日日寻春去又来。", 
            "且摄尘心参佛法，拈花笑上紫云台。"
        ], 
        "title": "东游杂诗四十首 其二十八", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "镰仓山势郁嵯峨，想见当年霸业多。", 
            "一曲琵琶残月坠，英雄无奈美人何。"
        ], 
        "title": "东游杂诗四十首 其二十九", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "源平事业总成空，剩得荷花白复红。", 
            "放鹤冈头频怅望，江山无语夕阳中。"
        ], 
        "title": "东游杂诗四十首 其三十", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "恒河世界须弥小，佛说非身是大身。", 
            "如此塑来真突兀，搏沙我亦解为人。"
        ], 
        "title": "东游杂诗四十首 其三十一", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "银灯万点照红霞，楼阁参差影欲斜。", 
            "不忍池边可怜月，几人同赏自由花。"
        ], 
        "title": "东游杂诗四十首 其三十二", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "浩荡春愁借酒浇，凄凉何处隔江箫？", 
            "昏黄一片蘼芜雨，曳杖閒过浅草桥。"
        ], 
        "title": "东游杂诗四十首 其三十三", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "萍踪絮影太迷离，客路相逢看鬓丝。", 
            "珍重春风骀荡意，一杯毋负好花时。"
        ], 
        "title": "东游杂诗四十首 其三十四", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "采药求仙事总虚，劫灰何处觅秦馀？", 
            "袖中东海归来日，且买青山读我书。"
        ], 
        "title": "东游杂诗四十首 其三十五", 
        "type": "绝句", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "看花本是萧閒事，听曲偏多逸豫时。", 
            "左顾孺人右稚子，游踪到处祗题诗。"
        ], 
        "title": "东游杂诗四十首 其三十六", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "插天千仞登芙蓉，漫说东瀛第一峰。", 
            "踏遍神州三万里，罗罗五岳郁心胸。"
        ], 
        "title": "东游杂诗四十首 其三十七", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "江山半壁失扶持，孤愤南朝剧可悲。", 
            "我过摄津频洒泪，篝灯来读凑川碑。"
        ], 
        "title": "东游杂诗四十首 其三十八", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "新柳青青不可攀，扁舟荡荡水云间。", 
            "廿年三过春帆下，独自无言对马关。"
        ], 
        "title": "东游杂诗四十首 其三十九", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "岂真入海为求诗，贝阙龙宫一望奇。", 
            "鹏背抟风三万里，南溟到处是天池。"
        ], 
        "title": "东游杂诗四十首 其四十", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "酒边昵汝更娇歌，破碎河山可奈何。", 
            "弹罢四弦春寂寞，海红帘外落花多。"
        ], 
        "title": "赠歌者云霞", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "有酒惟浇苏小坟，有丝惟绣卓文君。", 
            "有娀妷女不可见，我欲磨刀割紫云。"
        ], 
        "title": "题牡丹画扇", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春梦迷离春事空，小楼昨夜过东风。", 
            "夭桃秾李皆无色，惟有葵花得意红。"
        ], 
        "title": "葵花", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "芷绿兰红亦可悲，一声啼鴃怨芳时。", 
            "江干寂寞春馨歇，独向空山读楚词。"
        ], 
        "title": "啼鴃", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "念家山破剧堪怜，夜夜伤心哭杜鹃。", 
            "多少过江名下士，春风歌舞落花前。"
        ], 
        "title": "杜鹃", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "寥落江山尚有诗，秋光冷艳使人悲。", 
            "谁知丈室閒吟日，正是群龙血战时。"
        ], 
        "title": "题陆丹林红树室图", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "九十韶光信可怜，稻江风月更婵娟。", 
            "吹春声里春多少，揽起春愁又一年。"
        ], 
        "title": "稻江冶春词二十四首 其一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "牡丹吟社集群英，永夜钟声继斐亭。", 
            "寥落诗人多老去，蘼芜绿遍抚台庭。"
        ], 
        "title": "稻江冶春词二十四首 其二", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "打桨新从艋舺来，龙山寺外碧桃开。", 
            "年来苦被东风恼，莫负花枝映酒杯。"
        ], 
        "title": "稻江冶春词二十四首 其三", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "大桥千尺枕江流，画舫笙歌古渡头。", 
            "隔岸素馨花似雪，香风吹上水边楼。"
        ], 
        "title": "稻江冶春词二十四首 其四", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "二重埔接三重埔，万顷花田万斛珠。", 
            "谷雨清明都过了，采花争似采茶无？"
        ], 
        "title": "稻江冶春词二十四首 其五", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "游春争说板桥园，歌舞台空静掩门。", 
            "一树寒梅犹孕雪，白头作客吊西村。"
        ], 
        "title": "稻江冶春词二十四首 其六", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "锦帆十幅下江头，江草江花接戍楼。", 
            "霸气已销春尚在，怒涛犹作海门秋。"
        ], 
        "title": "稻江冶春词二十四首 其七", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "楝花十里接城南，禊事重修上碧潭。", 
            "一舸归来大溪口，楼头正见月初三。"
        ], 
        "title": "稻江冶春词二十四首 其八", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "赌酒旗亭画壁秋，一时名士尽风流。", 
            "而今系马垂杨下，不见春风得意楼。"
        ], 
        "title": "稻江冶春词二十四首 其九", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "火树银灯闹上元，稻新街上管弦喧。", 
            "多情惟有春宵月，犹自娟娟照北门。"
        ], 
        "title": "稻江冶春词二十四首 其十", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "羯鼓催花春夜长，羽衣旧曲舞霓裳。", 
            "可怜红豆相思死，零落天边桂子香。"
        ], 
        "title": "稻江冶春词二十四首 其十一", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "怡和巷口夕阳斜，长乐街头唤卖花。", 
            "十二珠帘齐捲起，玉楼沈醉美人家。"
        ], 
        "title": "稻江冶春词二十四首 其十二", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "剑潭春渌照修眉，自喜新妆恰入时。", 
            "参罢观音还默语，慈云座下乞签诗。"
        ], 
        "title": "稻江冶春词二十四首 其十三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "拂面春风被酒浓，草山山下草茸茸。", 
            "驱车永福桃林过，折得桃花馈个侬。"
        ], 
        "title": "稻江冶春词二十四首 其十四", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春水初添新店溪，溪流渟蓄绿玻璃。", 
            "香鱼上钓刚三寸，斗酒双柑去听鹂。"
        ], 
        "title": "稻江冶春词二十四首 其十五", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "细雨新泥簇蝶裙，皮鞋高底印苔纹。", 
            "相将斗草圆山去，姊妹花开日未曛。"
        ], 
        "title": "稻江冶春词二十四首 其十六", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "大屯山影望依稀，落日帘前海燕飞。", 
            "指点芝兰新渡口，一篷烟雨载花归。"
        ], 
        "title": "稻江冶春词二十四首 其十七", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "罨画楼台荡客愁，酒旗一一挂林楸。", 
            "温泉滑腻山花美，相约湔裙上北投。"
        ], 
        "title": "稻江冶春词二十四首 其十八", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "谷雨初晴抹丽多，门前齐唱采茶歌。", 
            "盈盈十五誇颜色，又把春衣试碧罗。"
        ], 
        "title": "稻江冶春词二十四首 其十九", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "相思树下寄相思，尽日凝妆斗画眉。", 
            "赠芍采兰君莫笑，女郎半解郑风诗。"
        ], 
        "title": "稻江冶春词二十四首 其二十", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "北里曾传宝玉篇，坠欢重检绮筵前。", 
            "酒徒散尽佳人老，说到看花便惘然。"
        ], 
        "title": "稻江冶春词二十四首 其二十一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "香国评春春事娱，二分明月胜姑苏。", 
            "江山楼上群花放，犹记传胪唱碧珠。"
        ], 
        "title": "稻江冶春词二十四首 其二十二", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "箫鼓声停酒未消，桃花燕子话南朝。", 
            "赏心别有春灯谜，踏月江滨旧板桥。"
        ], 
        "title": "稻江冶春词二十四首 其二十三", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "旧游如梦复如烟，况是飞花落絮天。", 
            "镇日閒愁无可遣，倚栏自写冶春篇。"
        ], 
        "title": "稻江冶春词二十四首 其二十四", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "隔水骚魂尚可招，秋心漠漠似秋潮。", 
            "江干自有芳馨在，被发空山不寂寥。"
        ], 
        "title": "题郑香圃画兰", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "驱遣风云气未平，且携长剑叱龙耕。", 
            "胸中自有阴符在，不与时流竞小名。"
        ], 
        "title": "题洪铁涛深山读书图", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "到此衣冠亦可怜，金陵王气委荒烟。", 
            "吴宫花草隋宫月，一例春灯燕子笺。"
        ], 
        "title": "桃花扇题词十首（浪吟诗社课题） 其一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "白门秋柳几寒鸦，辇道荒芜尽落花。", 
            "悽绝王孙归未得，念家山破走天涯。"
        ], 
        "title": "桃花扇题词十首（浪吟诗社课题） 其二", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "内官选艳太匆匆，凤泊鸾飘遍教坊。", 
            "夜半月斜歌舞寂，春朝流恨入宫墙。"
        ], 
        "title": "桃花扇题词十首（浪吟诗社课题） 其三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "半壁江山拥石头，谈兵不上阅江楼。", 
            "君王自爱风流事，湖水千秋尚莫愁。"
        ], 
        "title": "桃花扇题词十首（浪吟诗社课题） 其四", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "滚滚涛声铁锁开，红梅岭畔筑高台。", 
            "烟花三月扬州路，谁向平山话劫灰？"
        ], 
        "title": "桃花扇题词十首（浪吟诗社课题） 其五", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "文酒风流顾盼雄，抡才复社几终童。", 
            "过江名士多于鲫，半入佳人赏识中。"
        ], 
        "title": "桃花扇题词十首（浪吟诗社课题） 其六", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "青衫短剑去从征，未嫁阿香倍有情。", 
            "画得桃花留此扇，天涯何处赠侯生？"
        ], 
        "title": "桃花扇题词十首（浪吟诗社课题） 其七", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "铁板铜琶不忍听，大江东去浪翻青。", 
            "凄凉痛说宁南事，泪洒西风柳敬亭！"
        ], 
        "title": "桃花扇题词十首（浪吟诗社课题） 其八", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "乾坤莽莽几男儿，狎客讴生大足奇。", 
            "羞杀衣冠文武辈，登场尽是假须眉。"
        ], 
        "title": "桃花扇题词十首（浪吟诗社课题） 其九", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "无端风月话南朝，故国沈沦恨未消。", 
            "剩有才人三寸笔，谱成遗事付渔樵。"
        ], 
        "title": "桃花扇题词十首（浪吟诗社课题） 其十", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "赤壁壮游已千古，大江东去酒频浇。", 
            "今宵打桨安平渡，天际雄观国姓潮。"
        ], 
        "title": "六月既望，偕沈少鹤、余君屏、陈瘦云、李兆阳、郭寿青泛舟安平渡口，黎明始归 其一", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "半船明月半蓬烟，对酒高歌杂管弦。", 
            "夜半江鱼惊出听，一声拨剌落灯前。"
        ], 
        "title": "六月既望，偕沈少鹤、余君屏、陈瘦云、李兆阳、郭寿青泛舟安平渡口，黎明始归 其二", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "鲲身渔火隔江明，鹿耳新涛拍岸鸣。", 
            "归际酒酣天欲晓，一灯微见赤嵌城。"
        ], 
        "title": "六月既望，偕沈少鹤、余君屏、陈瘦云、李兆阳、郭寿青泛舟安平渡口，黎明始归 其三", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "何人洒酒临江夜，亦有中流击楫过。", 
            "如此壮心吾欲起，那堪安乐听渔歌！"
        ], 
        "title": "六月既望，偕沈少鹤、余君屏、陈瘦云、李兆阳、郭寿青泛舟安平渡口，黎明始归 其四", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春江风景最清华，春草如烟漾碧纱。", 
            "绝好月明春似海，洋场十里去看花。"
        ], 
        "title": "春江花月词十首 其一", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "沪城东北月如银，万朵仙花见未真。", 
            "谁是嫣红谁奼紫，此中管领十分春。"
        ], 
        "title": "春江花月词十首 其二", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十里楼台映绿波，画帘箫管隔银河。", 
            "不知春色谁家好，花里遥闻子夜歌。"
        ], 
        "title": "春江花月词十首 其三", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "队队红妆陌上游，香车宝马去悠悠。", 
            "归来恰见袁台月，祗照欢娱不照愁。"
        ], 
        "title": "春江花月词十首 其四", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "香泽微闻到翠钿，酒酣歌沸劈吟笺。", 
            "电灯长照琼台宴，花国真成不夜天。"
        ], 
        "title": "春江花月词十首 其五", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "锦帐香灯衬泽霞，绣裙飞蝶髻盘鸦。", 
            "桃根桃叶环侬笑，绝胜秦淮姊妹花。"
        ], 
        "title": "春江花月词十首 其六", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "射雉如皋几少年，扬州骑鹤梦如仙。", 
            "春申浦上争风月，赢得群花笑拍肩。"
        ], 
        "title": "春江花月词十首 其七", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一朵仙云照眼辉，两行红粉竞芳菲。", 
            "明朝载酒张园去，痛饮狂歌待月归。"
        ], 
        "title": "春江花月词十首 其八", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "杨柳楼台隐暮烟，相思何处月长圆。", 
            "花开花落春多少，笑问楞严十种仙。"
        ], 
        "title": "春江花月词十首 其九", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "三千珠履久成尘，三月桃花照水滨。", 
            "相约踏青黄浦去，裙钗犹自拜春申。"
        ], 
        "title": "春江花月词十首 其十", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "又是西风落木天，衣冠文物总云烟。", 
            "老榕萧瑟经坛寂，劫火焚馀十二年。"
        ], 
        "title": "过榕坛故址二首 其一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "徐公已死唐公去，古树婆娑欲化龙。", 
            "细读残碑思往事，隔坛犹认斐亭钟。"
        ], 
        "title": "过榕坛故址二首 其二", 
        "type": "绝句", 
        "yun": "冬"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "虚堂涌出山珑玲，百鸟乱啼朝日晴。", 
            "远峰拖蓝近峰绿，春色一抹烟光轻。", 
            "东西迤逦连翠屏，平林十里遥相迎。", 
            "松杉湿气何淋泠，昨夜雨痕今日清。", 
            "云拥山半山欲行，泉飞万壑声可听。", 
            "下有茅屋三椽横，无主无客门常扃。", 
            "我欲移居从向平，谛视始悟为丹青。", 
            "谁与画者曰仰亭，化工夺巧天为惊。", 
            "昔闻云林笔通灵，万峰晓霁曾图形。", 
            "斯人竟尔追芳型，五百年上堪齐名。", 
            "今我卧游尘梦醒，画师画法殊冥冥。", 
            "清琴在几酒在瓶，能否笔力新发硎，将诗比画争主盟。"
        ], 
        "title": "题李仰亭临倪迂万峰晓霁图", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "古寺插古塔，双峰耸而峭。", 
            "戛云摩十寻，凿空通万窍。", 
            "塔上圆难登，塔下棱可蹈。", 
            "北阴浸积雪，西阳挂夕照。", 
            "雄镇石坪上，佛法崇六诏。", 
            "曰惟阿么蛮，巍乎问谁造。", 
            "淩虚磊巨石，鬼工助冥奥。", 
            "岁历宋元明，赤光涌神妙。", 
            "一瞬千百春，劫灰几经烧。", 
            "胡为灵气飞，宝珠失鬼盗。", 
            "坤厚嗟力薄，扶持苦无效。", 
            "东塔折其腰，西塔落其帽。", 
            "塔兮尔何心，化身委泥淖。", 
            "毋乃厌流俗，归赴天帝召。", 
            "我来寻古踪，寺中发长啸。", 
            "愿佛护灵根，留證拈花笑。"
        ], 
        "title": "石屏诸天寺双塔，宋阿么蛮造也，丁亥冬地震折其半，纪之以诗", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "太息交州鬼怒号，烽烟冲破瘴云高。", 
            "射潮今日无强弩，橐矢何人助大刀。", 
            "旌旆谅山雄露布，辅车滇水骇风涛。", 
            "要盟竭尽苍生力，为报君恩敢告劳。", 
            "含沙如蜮日披猖，西贡开边引盗航。", 
            "饮恨和戎师魏绛，苦心矫诏叹陈汤。", 
            "策输狡兔营三窟，军散寒鸦泣数行。", 
            "累代藩封一朝撤，可怜杀气莽苍苍。"
        ], 
        "title": "闻人道交南事", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "日落不复晓，仰天心死灰。", 
            "窀穸卜故山，南郭孤云飞。", 
            "凄声老鹤唳，暮色昏鸦啼。", 
            "手植数株柏，郁郁今成围。"
        ], 
        "title": "九月朔日倩画工绘万山寒柏图，题四诗以见志 其一", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "一睫九寒暑，寸心恨万种。", 
            "奚慰灵在天，继述日增恐。", 
            "悠悠昆池头，游学终懵懵。", 
            "死既哀重泉，生复别先冢。"
        ], 
        "title": "九月朔日倩画工绘万山寒柏图，题四诗以见志 其二", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "乡梦归路明，夜夜寒柏里。", 
            "素知兄弟行，扫墓恭敬止。", 
            "痴儿独何心，迢遥暮天紫。", 
            "缩地术有无，丹青绘一纸。"
        ], 
        "title": "九月朔日倩画工绘万山寒柏图，题四诗以见志 其三", 
        "type": "古风", 
        "yun": "纸"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "山下僰东塘，养母田可耕。", 
            "双堤寒锁翠，列岫排送青。", 
            "风景知无恙，及早筹我生。", 
            "茆屋三两间，吁嗟归计成。"
        ], 
        "title": "九月朔日倩画工绘万山寒柏图，题四诗以见志 其四", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "朝出谷，暮出谷，朝朝暮暮伴豕鹿。", 
            "北山朴，南山棫，山上遨游山下宿。", 
            "两肩担柴换酒肉，清风白云相追逐。", 
            "醉来更欲歌伐木，谁与和我歌一曲。"
        ], 
        "title": "樵歌", 
        "type": "古风", 
        "yun": "屋"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "寤生不子罪已多，寤生不臣又如何。", 
            "秋取麦，冬取禾，上天下泽交兵戈。", 
            "左军崩，右军溃，王肩中，王师退，春秋肯恕寤生罪。", 
            "吁嗟呼，黄泉之誓母且违，东迁犹谓郑焉依。"
        ], 
        "title": "读《左传》仿西涯体二首 其一 繻葛战", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "搂诸侯，会萧鱼，晋悼之才霸有馀。", 
            "楚人屈，郑人服，大功直媲战城濮。", 
            "惜哉魏绛言和戎，千载肉食纷纷同。", 
            "岂知日言和戎日取辱，权宜之谋不可复。", 
            "悼公外和由内肃，不见六官用誉七人逐。"
        ], 
        "title": "读《左传》仿西涯体二首 其二 萧鱼会", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "我家石屏云深处，四山云迷杳无路。", 
            "乾阳石室天然开，天风无风雨无雨。", 
            "旧游曾呼山灵问，造化生此几年数。", 
            "孰知西山奇更奇，凿穿峭壁开灵宇。", 
            "年年昆华访异迹，黔国楼台咸阳墓。", 
            "一丘一壑双屐踪，春夕春朝两壶醑。", 
            "清晓来登千步岩，名胜且当风月主。", 
            "局躇人室豁然朗，水接一天烟万户。", 
            "幽居慨想王子乔，仙界容留弄玉女。", 
            "谁与人力代天工，山魈奔走神魔舞。", 
            "四壁回应雷电声，半空形幻凤鸾伍。", 
            "石林沕穆云海空，有座皆吞砌皆吐。", 
            "人生居止竟何卜，朱门笙箫画堂鼓。", 
            "磷火隐约伏鬼精，顷刻荒芜堪恸楚。", 
            "惜哉到此冷心噤，搔首不再问天语。", 
            "顽质擘坏泣巨灵，大隐窟深悟支许。", 
            "我思借室暂一栖，山鸟啾啾念乡土。", 
            "羊叱初平虎射广，石剧惊人怪初祖。", 
            "不见石龙时未遇，山中作霖自今古。", 
            "霖成龙化歌已终，昆海飞来白云暮。"
        ], 
        "title": "游西山，用东坡和蔡景繁海洲石室韵", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "六如居士渺不见，三丈墨绢见之羡。", 
            "仰亭肖其神与形，是青是蓝目欲眩。", 
            "北宗画法传南滇，胸中丘壑飞云烟。", 
            "会通古法运我法，秋意直透秋毫颠。", 
            "山窗潇洒四壁静，对图绘图悟真境。", 
            "浮云一片依峭崖，残月半钩挂高岭。", 
            "林端疑有罡风来，霜冷露凝吹不开。", 
            "前山后山媚新绿，霁色叠叠遮阴霾。", 
            "上隐招提下别墅，野鹤不飞燕欲语。", 
            "君为天公苦安排，禽庆向平知何许。", 
            "我闻六如性落落，笔研生涯最萧索。", 
            "丈夫有才天所憎，卖画翻不仰亭若。", 
            "观图不觉伊人思，荷笠欲采商山芝。", 
            "丹青未解诗五师，山灵招隐期何时。"
        ], 
        "title": "李仰亭临唐子畏秋山晓霁图歌", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "沧海横流障不东，飞来魍魉噬鸡笼。", 
            "妖氛蔽日连天黑，炮火蒸云匝地红。", 
            "苦憾逃师范文虎，遗羞据险郑成功。", 
            "杞人漫洒忧天泪，弧矢星光敛碧空。", 
            "岂是燕云十六州，煌煌图籍听沉浮。", 
            "纸鸢信断台城困，铁骑坚摧河朔愁。", 
            "百战昔人通蜃市，重溟今日划鸿沟。", 
            "东南杀气无休息，闽峤雄边谨上游。", 
            "非无良将抱孤忠，身拥鸦军气吐虹。", 
            "弩射潮头越江水，襟披台上楚王风。", 
            "著鞭我恐输先策，拔帜谁当殿后雄。", 
            "光世避金勿苛责，古今败事是和戎。"
        ], 
        "title": "书台湾事", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "春觞献岁浮竹叶，天公戏补旧年雪。", 
            "荡空无相威转严，到地有声迹不灭。", 
            "元夕飞片堆漫漫，十日添寒飘屑屑。", 
            "助以风力狂且号，那有电光纵还掣。", 
            "深屋浅屋檐瓦平，万山千山草木折。", 
            "冻鸦啼晓翅双敛，轻燕归晚眼一瞥。", 
            "伊谁野游寻春梦，便倾家酿开醉缬。", 
            "麦黍丰年幸卜兆，干戈杀气免愁绝。", 
            "今我客寓梁王城，干人羞向袁安说。", 
            "岁首耐寒况岁终，勿教炼钢化柔铁。"
        ], 
        "title": "丙申元旦后大雪十日，禁体诗杂，用东坡聚星堂韵", 
        "type": "古风", 
        "yun": "屑"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "梁王宫内奇女子，恩重一生义重死。", 
            "生既不生死不死，化作媊星照滇水。", 
            "当年红巾寇边鄙，苴兰楪榆固唇齿。", 
            "戈矛飞将天上来，英雄快婿酒边喜。", 
            "七夕牛女三年偕，吞金咽碧生疑猜。", 
            "慧心暗洒杜鹃血，流水凄咽秋声哀。", 
            "通济桥头马行逸，愁云黯天天萧瑟。", 
            "不甘瓦全甘玉埋，父一而已夫亦一。", 
            "华山前峙苍山后，殉夫不饮续命酒。", 
            "齐僖空叹亲郑昭，祭仲无端害雍纠。", 
            "以节留名古无殊，以义全恩今则无。", 
            "潇洒一歌老铁立，信哉女中真丈夫。", 
            "君不见，羌奴报父吟珊瑚，乾坤欲坠巾帼扶。"
        ], 
        "title": "阿（衣补）盖曲", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "骠国何传传以乐，入朝吹乐似吹角。", 
            "骠国何亡以乐亡，乐声愈靡国愈伤。", 
            "君不见，钟篪移，山河改。", 
            "乐工未闻雷海清，少师击磬应人海。", 
            "回忆入贡唐贞元，婆娑跳掷星辰翻。", 
            "花鬘卉服铜鼓喧，荧听唐帝欢天颜。", 
            "臣曰骠乐不足尚，唐帝曰吁予怀畅；", 
            "臣曰骠乐宜书史，唐帝曰俞叶宫徵。", 
            "雍羌王使舒难陁，太仆之赏荣如何。", 
            "咸阳百尺山峨峨，从此长留骠乐歌。", 
            "骠乐歌，汉已献，雍由调，光史传。", 
            "历汉逮唐几千年，乐声国祚同绵绵。", 
            "岂知海上风腥膻，争宅人宅田人田。", 
            "藩篱倾，指臂弱，狐伏莽，燕巢幕。", 
            "君听骠国乐，转恨唐家无远略。"
        ], 
        "title": "拟白乐天骠国乐诗并序", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "昆明池水深潜龙，腾作神马光熊熊。", 
            "一马张口嘶金风，一马履水履山同。", 
            "后出二马尤英雄，四蹄竟欲飞青空。", 
            "猗欤盛时东汉章帝元和中，有吏王追治慕古文翁。", 
            "汉天子曰汝公忠，五马太守功汝功。", 
            "太守莅滇儒教崇，敢将邹鲁之化化蛮賨。", 
            "学校如林士如丛，书声震动龙王宫。", 
            "龙宫龙马精神通，曾负河图出河启鸿濛。", 
            "中州文已昌，儒宗何妨南徙滇水开愚蒙。", 
            "一跃池上波汹汹，前者逐电后者奔长虹。", 
            "黑者烟黯赤者朝霞红。", 
            "叠叠驰骋斗牛冲。", 
            "云中君亦俯相从，欲施羁络不可踪。", 
            "峨峨百尺太华峰，恨无王良作良工。", 
            "良工神马倘相遇，一鼓作气踏尽滇山以外诸伏戎。"
        ], 
        "title": "昆明池神马歌", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "生为元王死元鬼，生居滇国死滇水。", 
            "水中朽骨尚可收，水底忠魂呼不起。", 
            "苴兰锁钥白石江，明军飞渡元军降。", 
            "彩云不撑天半壁，赤心幸有血一腔。", 
            "南望燕京故宫火，天子可奔臣不可。", 
            "近华浦外神马嘶，龙宫老龙持赠我。", 
            "水向西流人向北，全家殉王王殉国。", 
            "克用终奉李唐封，屈平愿依彭咸则。", 
            "恨王杀婿忘唇齿，惜王开樽宴明使。", 
            "往不可谏来可追，不重其生重其死。", 
            "君不见，西山铁立声声悲，女死节奇父亦奇。", 
            "进耳山上藓碑绿，长留正气满滇池。", 
            "滇池万顷山百丈，有身须寻净土葬。", 
            "五老高峰遥相向，请看峰下薛尔望。"
        ], 
        "title": "梁王孛罗墓歌", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "东日照高堂，游子意凄绝。", 
            "登堂拜阿母，将别不言别。", 
            "长跪求母训，母训谆以切。", 
            "沅湘冒霜雨，河洛破风雪。", 
            "单车入京师，时当春二月。", 
            "衣暖食亦饱，慎旃身染疾。", 
            "吾儿慕古人，学通天下塞。", 
            "欲放先以谨，岂曰矜末节。", 
            "忆壬申岁秋，生儿弧早设。", 
            "今有四方志，何用多言说。", 
            "鸣马声萧萧，友人来赠策。", 
            "颜对堂前喜，泪向心头滴。"
        ], 
        "title": "东日三首 其一", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "回首别阿兄，兄教半如母。", 
            "一家人千指，支撑赖兄手。", 
            "西村南野间，薄田三十亩。", 
            "秋稼收仓廪，仆夫足任否。", 
            "兄子更英英，戒之居人后。", 
            "乐此一家春，图彼三不朽。", 
            "吾终惜兄劳，长安居毋久。"
        ], 
        "title": "东日三首 其二", 
        "type": "古风", 
        "yun": "有"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "一日大田宿，犹是吾乡界。", 
            "迷离不成梦，鹳咳声可骇。", 
            "山月三更明，仿佛故家在。", 
            "颇思昨夜深，瘦妻言介介。", 
            "劝我淡乡愁，戒我惹诗债。", 
            "事姑奉菽水，妇当子职代。", 
            "呱呱啼两儿，含饴姑所爱。", 
            "我身行万里，我心慰一快。"
        ], 
        "title": "东日三首 其三", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "斜阳山气清，轻舟进湖口。", 
            "多少暮蝉吟，声度碧杨柳。", 
            "水城双妇簪，云鬓华而秀。", 
            "乾山一猊卧，风威大如吼。", 
            "西望四株柏，三台旧诗友。", 
            "今日迎我笑，问我梦醒否。", 
            "元明付虫语，天地逐马走。", 
            "寂然无可答，十事遗八九。"
        ], 
        "title": "还乡吟 其一", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "最喜老母容，矍铄鸠杖中。", 
            "最喜兄弟心，酣饮兕杯空。", 
            "一醉宵月白，一睡朝日红。", 
            "再睡复再醉，颓然一仙翁。", 
            "壁上紫藤花，夭矫如苍龙。", 
            "日日坐花下，龙须鏖怒风。"
        ], 
        "title": "还乡吟 其二", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "半村半郭水，一曲一直山。", 
            "水冲山路断，行行湾复湾。", 
            "火龙肆腾拿，倒挂云斑斑。", 
            "鳞甲晒赤日，野老家其巅。", 
            "醉馀斗野语，直破羲皇天。", 
            "竹筇打叶落，草屦踏月还。", 
            "不必问姓氏，儿孙手自牵。", 
            "世无刘子骥，谁欤访桃源。"
        ], 
        "title": "还乡吟 其三", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "布谷三月声，催我事南亩。", 
            "路人南坛前，又转西寺后。", 
            "秧针细以绿，好风吹欲绉。", 
            "分秧水深浅，耘草堤左右。", 
            "农妇功何捷，纤纤勤素手。", 
            "有如画棋局，经纬不一苟。", 
            "天高雷怒鸣，雨脚压笠首。", 
            "安得幻雨师，腥膻涤九有。"
        ], 
        "title": "还乡吟 其四", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "朝上著书楼，遥指莱玉峰。", 
            "灵雨逐顽云，深锁山重重。", 
            "东涨平湖水，北失老林松。", 
            "松林日觌面，一旦羞相逢。", 
            "长株与短株，都在苍莽中。", 
            "隐隐见山脊，一线撑青空。", 
            "樵夫大解事，野火烧山红。", 
            "斜窜草深处，赤驹快追风。", 
            "顽云不敢敌，让出山径通。", 
            "独有松林内，密密云犹封。"
        ], 
        "title": "还乡吟 其五", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "暑雨涤烦襟，楼窗一气清。", 
            "阿戎喜相语，语变古今声。", 
            "声在文字先，仓史得其精。", 
            "山川隔语气，百派战国秦。", 
            "何来沉与周，四声苦分明。", 
            "造字北之圣，造韵南之英。", 
            "辕辙两不合，隋宋传陆丁。", 
            "卓卓广韵书，部分二百零。", 
            "剧遭金元世，刘阴误兼并。", 
            "一传顾宁人，再传段若膺。", 
            "高眄九霄上，云乐赓韶韺。", 
            "风雅感东周，词赋追西京。", 
            "人声本元化，喑哑奚足惊。"
        ], 
        "title": "还乡吟 其六", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "荷花喜客泉，泉喜花亦喜。", 
            "客心喜更多，秧绿二十里。", 
            "前村鸡犬声，转入桑阴里。"
        ], 
        "title": "还乡吟 其七", 
        "type": "古风", 
        "yun": "纸"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "红衣小村女，镰刀月一钩。", 
            "春田刈青草，来往饭黄牛。", 
            "牵过南山矸，就饮西溪流。", 
            "阴阴十亩间，朱霞一片流。", 
            "忽听村歌起，遥度碧山头。", 
            "一唱再三和，尾声低以柔。", 
            "荷风气双清，柳雨线半抽。", 
            "人人喜得所，今我复何求。"
        ], 
        "title": "还乡吟 其八", 
        "type": "古风", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "亭午日虐我，逃避青松间。", 
            "青松何飒飒，泉水何潺潺。", 
            "野老发丛白，云重笠头偏。", 
            "问君几甲子，老矣犹童颜。", 
            "右手屈左指，含笑一一言。", 
            "十三打豺狗，十四捉飞猿。", 
            "十五好任侠，颇杀负心人。", 
            "地震历三次，大水家树巅。", 
            "独漉复独漉，岁岁悲迁延。", 
            "移山山曲曲，詈天天圆圆。", 
            "但知我生日，属虎岁在寅。", 
            "敢劳子大夫，告我几何年。", 
            "嗟嗟尘网外，不信有葛天。", 
            "葛天民尚在，酌君以流泉。"
        ], 
        "title": "还乡吟 其九", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "东堤白一带，堤外湖一奁。", 
            "晴日山争翠，翠滴湖光添。", 
            "渔船裹烟雾，摇摇如风帆。", 
            "荆关倘飞到，于此兴不凡。", 
            "南望弥勒沟，北倚普陀岩。", 
            "詹尹不须卜，居在山之尖。"
        ], 
        "title": "还乡吟 其十", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "端午蒲酒黄，香斟白玉斝。", 
            "当门艾为人，竞渡船如马。", 
            "阿母笑问儿，游踪满中夏。", 
            "几年不在家，粽叶食一把。", 
            "席坐分雁序，鸡豚兼鱼蚱。", 
            "况逢六弟寿，丰神最潇洒。", 
            "一饮三百杯，醉眸邈天下。"
        ], 
        "title": "还乡吟 其十一", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "若无若有青山青，疑雨未雨晴未晴。", 
            "是山是画难为名，万浓终复归一清。", 
            "信哉逸品以神契，南北两宗孰能继。", 
            "君今何处学古法，意在笔先此苗裔。", 
            "雅扇人握春阴翳，千峰万峰晓光霁。", 
            "平林云气何渝然，如美人妆淡而丽。", 
            "松状十寻柏千岁，座闲疑作淩云势。", 
            "知君天授非由人，敢将绘事薄曲艺。", 
            "更羡君不专一长，书法两晋诗法唐。", 
            "郑燮三绝狂者狂，君乎君乎遥颉颃。"
        ], 
        "title": "友人代画晓山于箑上诗以答之", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "侍御画马画人耳，提笔一挥胸襟写。", 
            "骨瘦貌瘦兼瘦神，不数执画求画者。", 
            "风流人物二百年，画图拂拂生云烟。", 
            "不比韩干但画肉，凤臆龙髻骄可怜。", 
            "当年侍御建大节，力忤权贵风烈烈。", 
            "诗法书法俱馀事，岂愿文坛擅三绝。", 
            "惜哉立仗斥一鸣，千里才亦等驽劣。", 
            "遂令磊落不羁心，聊寄瘦马称骁杰。", 
            "生不见公生已后，披图仿佛公左右。", 
            "金马之乡焕颜色，岂徒遗迹炙人口。", 
            "不见松雪居鸥波，八骏画马流传多。", 
            "无如人鄙肉食相，马兮画兮奈人何。"
        ], 
        "title": "题钱南园侍御瘦马图", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": null, 
        "text": [
            "唐前译经经品精，唐后译经经文明。", 
            "譬之玄酒与太羹，味忘无味形忘形。", 
            "前后一贯楞严经，十卷乃以一笔成。", 
            "译坛南海广州城，译人房姓融其名。", 
            "始焉七处心为徵，继辨魔事何惺惺。", 
            "终焉乘悟一扫清，雪浪科判开众生。", 
            "古云支译为九译，首楞严译得平衡。", 
            "我谓儒文兼释行，盛哉时在神龙京。", 
            "太空寂寂巍且平，抽丝乙乙纵且横。", 
            "母音叩心心澈莹，写成装后竹简青。", 
            "南宋即之北庐陵，写经三昧人人醒。", 
            "愿子更出一头地，心了了处春冥冥。"
        ], 
        "title": "题孙乐斋书楞严经", 
        "type": "古风", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "阑干面面堪垂手。", 
            "清润园林花落后。", 
            "移红换紫絮才多，晕色涂香波语秀。", 
            "东塘桃李西塘柳。", 
            "胜地寻常随处有。", 
            "当时一笑对春风，争免重来成感旧。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "轻蝶粉，净窗油。", 
            "故香愁。", 
            "早是旧家如扇月，晓奁收。", 
            "微雨归燕妆楼。", 
            "帘间事，待说还休。", 
            "弹尽一春红粉泪，只清流。"
        ], 
        "title": "愁倚栏令", 
        "type": "词", 
        "yun": "尤"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "宫莺漫妒花颜色。蜀道魂无极。", 
            "几时上苑与移根。不向蛮乡烟驿染啼痕。", 
            "疏疏过尽斜阳雨。一任春归去。", 
            "不如小鸟泪能红。只爱道人装束旧家风。"
        ], 
        "title": "虞美人 黄杜鹃花", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "吹尽桃花舞彩空。", 
            "已知歌泪不能红。", 
            "十分闲与好帘栊。", 
            "雨后絮云新粉态，镜边螺绿旧珍丛。", 
            "直须人懒似东风。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "濯粉池妆带雾收。", 
            "泛兰双桨尚迟留。", 
            "物情天气喜清游。", 
            "吹梦楝风成旧暖，润香梅雨入新愁。", 
            "燕归犹傍小红楼。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "上客西园，赋才东苑，曾系故国风思。", 
            "金粉残丛，素缣零落，多娱暇日须知。", 
            "叹逝水前朝事尽，飘雨年华怨晚，流尘暗里高台，既泣平池。", 
            "谁念裁花剪鸟，浑溅泪、旧意色依依。", 
            "好春回睇，红销翠翳，萧瑟兰成，词赋哀时。", 
            "休更访、楼台梦迹，歌舞余香，漫与将年怆柳，忆事伤桃，何况升平会有期。", 
            "那信断肠，偏闻正始，重睹开元，对此兴怀。", 
            "寄谢莺朋，殷勤为选琼枝。"
        ], 
        "title": "西平乐 谭瑑卿以怡府角花笺属书旧词，感念盛时文物，声为此调", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "彩月侵廊，泛凉花树如轻绮。", 
            "去来风意。", 
            "天淡明河地。", 
            "银烛深深，不照凭阑事。", 
            "空憔悴。", 
            "梦痕如水。", 
            "重叠吴山翠。"
        ], 
        "title": "点绛唇 七夕", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "零雨咽歌，暮凉泊酒，旧赏尊前都换。", 
            "媚烟颦柳不成行，占西风、断魂坊院。", 
            "霓裳事远。", 
            "更不道、人间又晚。", 
            "驻芳筵，任夕阳西下，行云能劝。", 
            "欢游倦。", 
            "曲里难忘，最是羌笛怨。", 
            "好秋仍傍小旗亭，写哀筝、两行金雁。", 
            "闲愁未遣。", 
            "问谁省、归来肠断。", 
            "梦惊回、一片笙箫雾暖。"
        ], 
        "title": "西子妆", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "梦醒及花杯，秋馆画兰，园事疏寂。", 
            "何处寒林，想经霜颜色。", 
            "怀袖冷、闻香乍省，自花时、红妆漫识。", 
            "送春曾款，忍对西风，持赠赋离席。", 
            "年年迟暮感，况人世、迥异畴昔。", 
            "自掩闲门，挽芳菲无力。", 
            "问行路、销魂谁语，向当筵、酸心暗觅。", 
            "故人珍重，满眼岁华黄金惜。"
        ], 
        "title": "尾犯 立冬前一日，伯勤惠木瓜，持以饯秋，颇饶风味。笑拈此解，以代琼琚", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "秋气高台，弦索泪零，尽日催吟风雨。", 
            "残醉强支，故国登临，啼鹃怨芳无主。", 
            "自有伤心，先未拟、琵琶能语。", 
            "从诉。", 
            "怜倦客天涯，几多幽素。", 
            "凭记天上霓裳，怎知道人间，此时愁苦。", 
            "歌停黛敛，髻拥灯斜，流落可堪回顾。", 
            "漫说开元，谁料理、断宫零谱。", 
            "重数。", 
            "须看取、白头如故。"
        ], 
        "title": "燕山亭", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "西风先冷银床树，黄花自开三径。", 
            "畅酒杯宽，狂簪帽侧，萧散临泉窥影。", 
            "芳辰共永，浅一缕清寒，旧愁浇醒。", 
            "梦锁空山，趁潮津鼓漫催暝。", 
            "当时云意共懒，翠虬方卧稳，姿媚幽靓。", 
            "旋托微波，徐看溅玉，招隐诗声流咏。", 
            "秋阴变景。", 
            "但鲛织沉吟，蜃云销凝。", 
            "素客重携，淡鸥能为领。"
        ], 
        "title": "齐天乐 木本园穿井，主人邀集试泉，声为此调", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "辛苦年涯，江渡又春，仍念羁泊。", 
            "东君努力韶华，早客芳心谁托。", 
            "流尘自转，暗换几处帘栊，东风不语微波觉。", 
            "老去愿春迟，看斜阳天角。", 
            "寥廓。", 
            "数声归雁，凄断南烽，瘴云还阁。", 
            "北望销魂，犹是花前离索。", 
            "争知此地，占了多少秾华，新愁先满余村落。", 
            "开岁两相思，有一般梅萼。"
        ], 
        "title": "石州慢 乙丑岁阑，花市盛常年，亦吾粤所独也。寄六禾、瑑青都门", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "夕阳边。", 
            "青旗沽酒艳游天。", 
            "绣碧山城，舞红台榭，委寒烟。", 
            "凭栏。", 
            "尽漫漫。", 
            "游丝落絮忒无端。", 
            "行人驻马回首，对此风景几萦牵。", 
            "古道惆怅，芳韶百五，暗销雨断风连。", 
            "正临花燕驿，簪柳莺户，争闹晴暄。", 
            "婪尾自惜春妍。", 
            "垆畔醉卧，冉冉付当筵。", 
            "街帘悄、浅亲邻火，但俯华颠。", 
            "念乡园。", 
            "倦旅梦绕参旗，拂晓戍鼓催船。", 
            "劝归未得，杜宇声声，且与随分尊前。", 
            "信有平生赏，当闲暇日，艳笑清欢。", 
            "便是离家易感，遇良辰、俊约总依然。", 
            "朅来故国平居，去情宛谢，空醒登临眼。", 
            "怨暮云、憔悴天涯伴。", 
            "多少事、凄语时年。", 
            "剩素怀、冷节相怜。", 
            "泪纨湿、雁绝旧山川。", 
            "共飞花远，韩翃句好，汉苑休传。"
        ], 
        "title": "戚氏 寒食市楼", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "水村带郭，殢试火新烟，弄晴霏雾。", 
            "倦茶破午。", 
            "数花风暗忆，梦中行路。", 
            "惯看游人，半日妆蛾媚妩。", 
            "飏愁缕。", 
            "问红出杏帘，魂断谁语。", 
            "垆畔曾卧处。", 
            "况易感芳辰，浅稀欢遇。", 
            "觑禽又妒。", 
            "搅东阑乱雪，更将泥污。", 
            "怪侣狂朋，怎似青青那树。", 
            "怨迟暮。", 
            "慢匆匆、燕来人去。"
        ], 
        "title": "扫花游 江路清明和梦窗", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "碧水珠流，明霞花渡，镜奁催趁朝妆。", 
            "隔年心事，分付待钗行。", 
            "多少珠帘绣幕，频回首、月户灯廊。", 
            "闲情在，泉华晓汲，淡淡看秋光。", 
            "虚堂延漏听，无人夜半，休更思量。", 
            "漫赢得尊前，一点芬芳。", 
            "憔悴荷衣未改，佳期怨、宫彩先凉。", 
            "针筵畔，都无才思，随分过昏黄。"
        ], 
        "title": "满庭芳 晨起闻卖花声，知安排作七夕矣", 
        "type": "词", 
        "yun": "阳"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "露井轻敲梧韵，户闭西风悄。", 
            "夜吟相答哀蛩步幽草。", 
            "浑做一片凄清，暗尘著处都销，海边人老。", 
            "倦怀抱。", 
            "劳梦逡巡旋觉。", 
            "相逢与君笑。", 
            "泛槎仙客年年见秋早。", 
            "管甚天上佳期，可怜不似忘机，去来鸥鸟。"
        ], 
        "title": "解蹀躞 答六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "栖苦梦华，楚香浣、去尘无迹。", 
            "对雪户灯窗，清映素怀向夕。", 
            "玉梅数点，漫唤起、花间吟笛。", 
            "想旧时月在，到此依稀能忆。", 
            "绣笔闲来，花虫欲语，永夜愁寂。", 
            "更风景山河，经眼尽堪泪滴。", 
            "白头吟望，渺然京国，年少时、相念几多怜惜。"
        ], 
        "title": "蕙兰芳引 题谭瑑青聊园填词图", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "光悦新眉，冻痕巧印妆梅倩。", 
            "旧寒尊俎尚依然，门掩黄昏院。", 
            "蜜炬围红自暖。", 
            "暗尘销、香深醉浅。", 
            "年华珍重，问讯花风，今番迟见。", 
            "无限银屏，好春来处都行遍。", 
            "趁时青韭入冰盘，何似山家便。", 
            "钗胜看人未免。", 
            "海天宽、闲心待遣。", 
            "尊前一笑，有几春人，白头贫贱。"
        ], 
        "title": "烛影摇红 丁卯正月初三夜，与闺人烧烛候春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "东风漂荡灯如水。", 
            "红楼望、倦枕恹恹慵起。", 
            "衾麝惜余熏，熨旧寒醒未。", 
            "染柳妆梅箫意懒，奈嫩约、黄昏犹记。", 
            "愁理。", 
            "问凌波庭户，深深能几。", 
            "顽老著甚情怀，便良宵花月，多时无味。", 
            "楚梦总关人，教看春何计。", 
            "绛蜡流尘轻换尽，况更说、承平歌吹。", 
            "闲里。", 
            "恁过眼年光，空余清泪。"
        ], 
        "title": "珍珠帘 灯约阻雨", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "倦眼东风谁主，故国江南，飞花寒食。", 
            "何人愁苦，千里暮云空碧。", 
            "当时燕子，可堪重诉，社鼓沉沉，黄昏历历。", 
            "最是芳情怕遣，梦里残鹃，无语还似相惜。", 
            "便有平居旧意，未灰绛蜡犹泪滴。", 
            "强饮佳辰酒，奈都来不是，年少踪迹。", 
            "山河多时，忽觉闭关人寂。", 
            "堕履题门，何处访、更同携欢适。", 
            "那回且住，仍念归未得。"
        ], 
        "title": "丹凤吟 丁卯寒食，江南人来，凄然望远", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "我登广武喟然叹，不吊英雄吊美人。", 
            "百战江山无寸土，千秋粉黛有馀春。", 
            "魂来黑塞鸦能舞，诗咽黄河马不驯。", 
            "凄绝楚宫风雨夜，萧萧衰柳尚含颦。"
        ], 
        "title": "虞祠", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "惨澹龙蛇战血红，红流终护禹王宫。", 
            "荆襄作镇人才歇，吴楚争衡霸业空。", 
            "万里风云登大别，百年日月送英雄。", 
            "苦心缔造怜吾党，一例艰难竟始终。"
        ], 
        "title": "登大别山谒禹王宫，是辛亥激战之处，弹痕犹在", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "关山风雪阻归程，匣底青萍夜夜鸣。", 
            "血战群龙喧大陆，狂歌一凤起沧溟。", 
            "文章几辈论成败，天下英雄半死生。", 
            "滚滚长江天欲暮，怒涛乱打武昌城。"
        ], 
        "title": "登黄鹤楼", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "孔雀南飞马首东，虬髯侠拂感怀同。", 
            "心伤云雨飘零后，眼倦鱼龙曼衍中。", 
            "上帝梦梦天亦醉，群雌粥粥女偏雄。", 
            "涉江欲采芳馨赠，十丈芙蓉落晚红。"
        ], 
        "title": "出关别曼君", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "短衣长剑出关遥，万里征人唱渡辽。", 
            "漠漠山河秋瑟瑟，凄凄风雨马萧萧。", 
            "歌翻敕勒笳声健，杯酌葡萄酒力骄。", 
            "今夕松花江畔路，有人携手慰无聊。"
        ], 
        "title": "大风雨中渡饮马河", 
        "type": "律诗", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "万里投荒一剑雄，出门真觉气如龙。", 
            "山河两界留诗卷，风雨千秋付酒筒。", 
            "塞草未霜迟客绿，园花半老对人红。", 
            "莫嫌身世同萍梗，且向鸡林印爪鸿。"
        ], 
        "title": "吉林重晤香禅", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "千金谩学屠龙技，两臂空弯射虎弓。", 
            "生就奇才天亦妒，死能杀贼鬼犹雄。", 
            "血痕浪籍土花碧，泪雨空濛塞草红。", 
            "九世之仇今已报，九京含笑陋沙虫。"
        ], 
        "title": "吉林巴尔虎门外是熊烈士成基流血处，癸丑七月连横至此，诗以吊之", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "痛饮黄龙未可期，投荒犹忆李师师。", 
            "杏花春雨江南梦，衰柳寒笳塞北诗。", 
            "此日飞鸿传尺素，他时走马寄胭脂。", 
            "镜中幸有人如玉，位置芦帘纸阁宜。"
        ], 
        "title": "寄曼君", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "锦屏红烛话秋心，十日骚魂感不禁。", 
            "山下蘼芜香满手，江干兰芷泪沾襟。", 
            "天风楼阁能来往，弱水蓬莱自浅深。", 
            "青史他年修福慧，检书看剑有知音。"
        ], 
        "title": "秋心", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "平生不作离愁语，今日分襟亦惘然。", 
            "客舍扶持如骨肉，人间聚散总因缘。", 
            "塞云漠漠迟春色，海月娟娟忆去年。", 
            "宾雁未归征马健，一箫一剑且流连。"
        ], 
        "title": "留别幼安、香禅", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "苍苍莽莽中原气，漠漠凄凄塞上风。", 
            "龙劫前身馀少女，狗屠几辈识英雄。", 
            "酒边丝竹他年感，剑外关山一览空。", 
            "且莫高歌摇橹去，江东今日有阿蒙。"
        ], 
        "title": "感怀示陈召棠", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "如此江山刻画工，又将金粉绘春风。", 
            "楼台影拂千重紫，歌舞香留一捻红。", 
            "宰相定呼花绰约，君王长爱月玲珑。", 
            "可怜一梦钧天后，沈醉霓裳曲未终。"
        ], 
        "title": "颐和园看牡丹", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "长安三月春如海，便为看花走马来。", 
            "万种繁华誇国色，一时烂熳费天才。", 
            "蜂狂蝶闹纷纷醉，露浥烟笼朵朵开。", 
            "自是紫皇贪富贵，遂令桃李作舆台。"
        ], 
        "title": "万牲园看牡丹", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "荡荡红尘迫禁寰，独携诗卷叩禅关。", 
            "悯忠战士瘗辽水，饿死文人哭叠山。", 
            "故国已芜难化鹤，夕阳何处得飞鹇？", 
            "墙头徙倚丁香树，且为春风一破颜。"
        ], 
        "title": "法源寺看丁香", 
        "type": "律诗", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "大红门外草菲菲，万骑传呼看打围。", 
            "他日射声环御仗，祗今羽血上弓衣。", 
            "莺啼废苑春无主，马落平芜雪正肥。", 
            "莫说清时忘讲武，五陵佳气尚尘飞。"
        ], 
        "title": "游南苑", 
        "type": "律诗", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "柳花夙有何冤孽，狼藉东风化作萍？", 
            "镜影描春疑是恨，箫声咽月若为情。", 
            "江山寂寞三秋燕，歌舞纷纭一院莺。", 
            "便把柔乡埋侠骨，风流仍属女荆卿。"
        ], 
        "title": "赠江海萍", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "憔悴城南白日昏，踏青又上锦秋墩。", 
            "三年碧化苌弘血，一夜红啼杜宇魂。", 
            "从古文人多狡狯，祗今士女恸温存。", 
            "蘼芜欲采还谁赠，手撷寒香拭泪痕。"
        ], 
        "title": "锦秋墩", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "三年共作离家客，万里愁登吊古台。", 
            "风雨迫寒秋易老，江山无恙菊初开。", 
            "艰难漫洒忧时泪，潦倒犹为不世才。", 
            "今日与君须痛饮，明朝明镜鬓毛摧。"
        ], 
        "title": "重九日示李耐侬", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "大墩别后久无诗，塞北江南一梦之。", 
            "我爱张良如好女，人言鲁肃是狂儿。", 
            "湖山劫换莺花老，风雨秋高雁札迟。", 
            "便欲讨春东海去，倚栏重续牡丹词。"
        ], 
        "title": "寄林南强", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "郁郁久居吾老矣，栖栖不息某何为？", 
            "圣人不死谈仁义，上帝无灵放魍魑。", 
            "风雨一天秋寂寞，家山万里梦迷离。", 
            "长安冠盖多豪贵，惭愧梁鸿咏五噫。"
        ], 
        "title": "郁郁", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "及时麟见世犹疑，卒为神州植福基。", 
            "四裔具瞻知有圣，众生同病孰能医？", 
            "声销坐见尧肌腊，泪尽如闻蜀魄悲。", 
            "十载孤臣愆赴召，却留残息哭沦曦。"
        ], 
        "title": "大行皇帝哀辞", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "手定中兴四纪周，女中尧舜古无俦。", 
            "冲龄忍见三朝嬗？末命犹廑万祀谋。", 
            "危事易言臣自失，狂夫一得圣常收。", 
            "遭逢元佑无微效，晚绝攀号但涕流。"
        ], 
        "title": "大行太皇太后哀辞", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "何郎书画王郎酒，迟暮相怜兴不衰。", 
            "自昔忧天宁过计，只今思旧忍重披？", 
            "宣南老我巢痕觅，海上如君禊饮期。", 
            "留墨他年更成忆，改元宣统暮春时。"
        ], 
        "title": "旭庄以圭庵留别诗褾成长卷诗孙画其后丈许去秋属题约桃花开时来会适余北行感赋一章即以志别", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "负扆延英色自温，臣心如结不能言。", 
            "两宫殡在馀恩泪，九陌车过见燹痕。", 
            "补衮故知时局异，张维谁信古经尊？", 
            "散材废学由来旧，绵蕝何堪作叔孙？"
        ], 
        "title": "三月初九日召见养心殿", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "万苇摇春了不殊，西山如笑向髭须。", 
            "得乘佳日循城堞，谁料残年见阙觚。", 
            "饮啖尽容吾辈健，行藏未悔半生迂。", 
            "盲僧能说同光盛，歌者何戡恐亦无。"
        ], 
        "title": "畏庐爱苍招集江亭", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "相逢容易鬓成斑，海峤孤臣亦赐环。", 
            "一去真同华表鹤，卅年重见太行山。", 
            "还君使节蛮夷长，老我生涯木雁间。", 
            "擅壑专邱犹未餍，可堪尘土涴衰颜？"
        ], 
        "title": "次韵答实甫见赠即送备兵钦廉", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "不期垂白共深尊，照眼湖光近禁垣。", 
            "四海喜闻公老健，卅年独斡世贞元。", 
            "弹冠一出惭微尚，载笔相从怆旧恩。", 
            "天性爱莲渐长夏，得陪高阁及时论。"
        ], 
        "title": "湖楼酒坐呈孝达相国", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "文采绳绳水绘园，江湖断句匹兰荪。", 
            "偶来飞控淩盘谷，便欲题诗满蓟门。", 
            "道丧风骚愁歇绝，官閒丘壑与温存。", 
            "定光塔际凭栏客，卅载重提旧梦痕。"
        ], 
        "title": "题冒鹤亭农部广生盘山游草", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一尊辇下又重阳，世事经年足断肠。", 
            "晚岁几回容会合，横流何处问行藏？", 
            "名蓝思旧生天阔，丛菊娱人满座香。", 
            "钟阜持螯应见忆，别来诗鬓恐添霜。"
        ], 
        "title": "九日节庵招集广化寺同陈仁先曾寿潘吾刚清荫伍叔葆铨萃江霞君孔殷感和节庵并怀伯严江南", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "少戆还君著作庭，天将雨露寓雷霆。", 
            "遂初此去臣何慊，乱政从来国有刑。", 
            "书壁会当思鲁直，裂麻竟不相延龄。", 
            "陔馀未乏酬恩地，勤与乡邻讲孝经。"
        ], 
        "title": "送江杏村归养", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一笑重来选佛场，冬烘换得满头霜。", 
            "横流无地容刍狗，古道何人惜饩羊？", 
            "旧侣贞元犹作健，遗音正始末全亡。", 
            "他年追忆还疑梦，官烛花残月半廊。"
        ], 
        "title": "四月二十夜试院赋呈李荫墀唐春卿二尚书", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "圣母贤王造两朝，个臣风烈屹云霄。", 
            "江河世局非难挽，箕尾忠魂不可招。", 
            "大事能无韩魏国，中枢谁复李文饶？", 
            "白头弟子披遗墨，相对苍茫泪似潮。"
        ], 
        "title": "文文忠师画山水小帆同年属题", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "联袂论文又一场，暑庭雨过月如霜。", 
            "漫持旧式求名马，重累官厨耗食羊。", 
            "天与朋簪忘老至，世伤王迹恐诗亡。", 
            "明朝君直横经席，讲罢薰风满殿廊。"
        ], 
        "title": "六月再与校士之役瑞臣侍郎见和四月闱中作叠韵奉酬并呈春卿尚书", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老恨平生欠蜀游，看君揽辔剑门秋。", 
            "一官鸡肋无中外，万卷牛腰任去留。", 
            "城阙浮云萦别梦，江山斜日费边筹。", 
            "建瓴自昔雄天府，忍遗诗人赋四愁？"
        ], 
        "title": "送杨昀谷增荦改官人蜀", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "竿木何堪溷戏场？丰钟感气故知霜。", 
            "狂歌亦自怜衰凤，瞑坐从人笑哑羊。", 
            "得就论文观正变，敢云学易悟存亡？", 
            "与君世旧交偏晚，望作夔龙赞舜廊。"
        ], 
        "title": "再叠前韵答瑞臣", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "山灵不愠我来迟，急雨回风与洗悲。", 
            "破刹伤心公主塔，坏墙掩泪偶斋诗。", 
            "后生谁识承平事，皓首曾无会合期。", 
            "三十年前听琴处，秘魔厓下坐移时。"
        ], 
        "title": "七月十九日同嘿园游翠微卢师诸寺", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "若个将身作道场？荃兰揽涕视天霜。", 
            "等閒大厦容巢燕，从古多歧易丧羊。", 
            "孔蹠俱尘输一醉，楚凡同坐定谁亡？", 
            "夜来洗得心如水，松月风泉满佛廊。"
        ], 
        "title": "自西山归瑞臣见示三叠之作依韵再和", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "瞿唐水落岁云秋，却为西山十日留。", 
            "月下听松滋有会，雨馀观瀑是何修？", 
            "身閒犹羡为僧乐，境胜元须得伴游。", 
            "一卷烟霞亲授与，胜从别后托书邮。"
        ], 
        "title": "昀谷写赠西山游草赋此为报", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "摸索宁迷古战场？相从三度饮元霜。", 
            "群空敢谓收真骥？官滥犹当胜烂羊。", 
            "琴散广陵疑遂绝，笙诗华黍未应亡。", 
            "秋风百草无穷思，赢得微吟共倚廊。"
        ], 
        "title": "七月廿四日复同瑞臣校阅优生试卷四叠场字韵见示仍用前韵酬之", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "卅八年前掌卷人，白头来坐殿中茵。", 
            "人文干禄书犹昔，科目翘材馆一新。", 
            "大道谁传无尽火？群公自积后来薪。", 
            "骚魂合在梅花外，悄对凉蟾忆抚尘。"
        ], 
        "title": "阅游学廷试卷宿文华殿西厢怀邓铁香鸿胪同治甲戌殿试予为收掌官邓以御史监试", 
        "type": "律诗", 
        "yun": "真"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "画帘灯影愔愔地，花比春浓。", 
            "人比春慵。", 
            "细语如烟意万重。", 
            "等閒难了相思债，说著怜侬。", 
            "羞靥先红。", 
            "尽在横波浅笑中。"
        ], 
        "title": "采桑子 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "春来偏是恹恹地，瘦了蛮腰。", 
            "卸了云翘。", 
            "便不魂销意也销。", 
            "开帘悄向东风约，明日花朝。", 
            "怎负今宵。", 
            "小簸春心似酒潮。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "瑶佩双垂，记兰舫、小醉枫桥。", 
            "盈盈玉瘦，倚风更为谁娇。", 
            "笑问生来瘴海，恁珠娘丰格，别样苗条。", 
            "轻抛。", 
            "偏撩人、兜上酒潮。", 
            "最是芳心卷碧，便罗襟熏透，无那凉宵。", 
            "错伴晶盘，倩留香、浅亚深凹。", 
            "容易冰肌愁损，祗偷妒、花田倩影，惯傍云翘。", 
            "化身误倚湘弦，幽怨未销。"
        ], 
        "title": "玲珑玉 撷白兰花供晶盘中，倚此赏之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "花屏影瘦风香卸。", 
            "酒肠春亚。", 
            "琼仙招手话新寒，多少泪、铅波泻。", 
            "依旧柳边台榭。", 
            "冷鹦偷话。", 
            "曲廊行尽不逢人，偏目送、斜阳下。"
        ], 
        "title": "玉连环 琼华春感，用彊村韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "柔肠一寸愁千缕。", 
            "去住若为情。", 
            "馀香空翠被。", 
            "人在画图间。"
        ], 
        "title": "菩萨蛮 集句", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "楚云冉冉绕花行。", 
            "云比花明。", 
            "无情却为衣香醉，傍瑶阶、飞上蜻蜓。", 
            "悄地教人双扑，不知何事干卿。", 
            "夜来微雨过罗屏。", 
            "残酒催醒。", 
            "众中谁信矜持惯，凭消受、笑浅颦轻。", 
            "莫遣烟缡伤晚，红蕖一半飘零。"
        ], 
        "title": "风入松 湖墅即事", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "画堂惯见，甚芳梦差池，一帘秋透。", 
            "香泥宛在，暗付断烟残柳。", 
            "犹忆红襟影瘦。", 
            "系绛缕、曾沾酥手。", 
            "分明细雨归时，怨煞空梁厮守。", 
            "偏又关心远堠。", 
            "更寄语西风，别情依旧。", 
            "双飞虚约，拚得几番回首。", 
            "闻说云巢定后。", 
            "问珠馆、重朝能否。", 
            "缄书怎写相思，误了楚天雁候。"
        ], 
        "title": "双双燕 送燕，和雨渔韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "漂梦花帘才一瞥。", 
            "冷翠閒园，不信芳期歇。", 
            "瘦粉偎烟飞又怯。", 
            "青陵前路迷茫月。", 
            "轻去流光沈断叶。", 
            "蹙损金泥，犹误绡裙褶。", 
            "憔悴红兰如怨别。", 
            "旧时风露都愁绝。"
        ], 
        "title": "蝶恋花 咏秋蝶", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "眉萼月弯环，心絮云撩乱。", 
            "误了前期又后期，筝柱参差雁。", 
            "梅落子犹酸，莲拗丝难断。", 
            "不是狂香入梦悭，夜夜秋心懒。"
        ], 
        "title": "卜算子", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "翠阴深院。", 
            "一枕秋寒浅。", 
            "侧映斜阳红半面。", 
            "的的芙蓉风颤。", 
            "簟纹几缕霞新。", 
            "回波似笑还颦。", 
            "故向花阑閒绕，背人低掠鬟云。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "背灯坐听深宵雨。历乱閒情绪。", 
            "芭蕉做就一天愁。不道楚魂销尽懒悲秋。", 
            "秋衫验取新来瘦。泪点秋衫袖。", 
            "空阶一碧展苔痕。又是枕屏闷过几黄昏。"
        ], 
        "title": "虞美人 连雨生凉，坐窗杂感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "肯信倾城属恨人。", 
            "九枝灯下见频频。", 
            "玫瑰唤破小屏春。", 
            "睡靥馀酣还胜醉，歌眉生小不工颦。", 
            "喜神端的是花神。"
        ], 
        "title": "浣溪沙 用稼轩赠子文侍人笑笑韵，示歌姬笑笑", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "错铸春魂破初禅，蓦堕一痕花雨。", 
            "流尘暗数。", 
            "换了莺边心绪。", 
            "吴霜鬓改，尽羞对、露酣霞妩。", 
            "算绮思、休便成灰，散雪更教重聚。", 
            "风光暗归何处。", 
            "记空枝倦折，愁歌金缕。", 
            "欢期未晚，试与巧翻芳谱。", 
            "蘦香碎粉，怕㡘底、冷蕤还妒。", 
            "新梦后、归燕伶俜，替传怨语。"
        ], 
        "title": "一枝春 同蓠云游李氏园，霜后桃梅海棠各发数枝，用草窗韵赏之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "寒敛妆眉销旧翠。", 
            "凉釭灺、暗怜花碎。", 
            "风露禁愁，星辰记梦，秋比人憔悴。", 
            "强遣閒情除是醉。", 
            "偏醒了、更恹恹地。", 
            "断雁来初，残钟定后，说著销魂未。"
        ], 
        "title": "雨中花令 秋夜", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦孤锦舸，春搁朱栏，空恼莺燕。", 
            "断影菱奁，曾照泪花妆面。", 
            "飘雨蹉跎蘅阁冷，弄香侥倖梅屏见。", 
            "黯前情，记云鬟替拢，翠髾慵剪。", 
            "尽领略、篴愁箫怨。", 
            "一霎飞红，残鴂啼遍。", 
            "依约娇波，胜似画绡偷看。", 
            "灯晕回颦秋恨瘦，酒尘淹泪春魂远。", 
            "检蚕丝，又轻随、玳梁尘散。"
        ], 
        "title": "倦寻芳 春和院听怜卿度曲，用梦窗赠花翁旧欢吴门老妓李怜韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "露花疑泫。不似春屏前度见。", 
            "闷倚残尊。悄借红梨记梦痕。", 
            "飘阶萤火。依约帘阴窥鬓朵。", 
            "灯外朱楼。闪入秋心处处愁。"
        ], 
        "title": "减兰", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "镜翠销香，筝银换字。", 
            "新寒不管花憔悴。", 
            "凉波洗尽梦前重，只应瘦月知人意。", 
            "别绪云乖，欢期汐逝。", 
            "书沈空见飞鸿至。", 
            "天涯那有未销魂，从今怕记销魂事。"
        ], 
        "title": "踏莎行 和苍虬韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绛蜡惊寒暗泪垂。", 
            "隔帘风急弄筝迟。", 
            "绮愁拚付小梅枝。", 
            "醒后此情还似醉，梦边何处是真归。", 
            "寂寥心事夜屏知。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "冰天错现东风面。绡痕迸泪红深浅。", 
            "风雨搁残尊。新寒断蝶魂。", 
            "芳肌销几许。画里春无主。", 
            "灯影晕罗屏。照伊幽梦醒。"
        ], 
        "title": "菩萨蛮 补题鹿樵为素筠所绘梅花小幅", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "湘纹敛碧。", 
            "似柳丝悄挂，风漾无力。", 
            "巧样玲珑，撩起芳愁，庭外暗红初积。", 
            "多情鲽影休惊散，记半桁、偷窥香舄。", 
            "又忍教、镇日閒垂，误却翠钿消息。", 
            "悽绝珠尘十里，鬓丝渐减了，欢绪成掷。", 
            "月样轻盈，虚傍朱楼，隔断年时春色。", 
            "金波易散珊瑚瘦，怕燕子、再来难识。", 
            "只锦绒、牢系相思，试问怎生支得。"
        ], 
        "title": "疏影 咏帘钩", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "鞭痕旧陌，篴语荒邮，斜阳处处堪怜。", 
            "折尽风流伤心，如梦如烟。", 
            "蛮腰几番销减，甚相逢、偏是离筵。", 
            "歌帘远，纵青青，好在回眼凄然。", 
            "谁信平生泥絮，笑江潭晚别，尔许缠绵。", 
            "化作愁丝，他时断梦还牵。", 
            "殷勤好留霜影，印秋痕、心上眉边。", 
            "阳关曲，倚西风、空诉锦弦。"
        ], 
        "title": "声声慢 赋秋柳", 
        "type": "词", 
        "yun": "先"
    }, 
    {
        "author": "袁铁梅", 
        "era": "近现代", 
        "subtype": "七言律诗", 
        "text": [
            "轻舟泛泛远山微，出岫云随野鹤归。", 
            "一缕翠烟横鸟道，数声清磬落渔矶。", 
            "客来佛说缘前定，僧去山灵失所依。", 
            "犹记读馀林下坐，竹痕和露滴人衣。"
        ], 
        "title": "和雪抱公秋津峙登高", 
        "type": "律诗", 
        "yun": "微"
    }, 
    {
        "author": "袁铁梅", 
        "era": "近现代", 
        "subtype": "七言律诗", 
        "text": [
            "去年今日今宵节，海上分飞各自怜。", 
            "涛杂车声舂客梦，风摇灯影荡春烟。", 
            "无多筐箧愁痕叠，大好河山血迹鲜。", 
            "此际珠帘储暮雨，可能和泪到辽天。"
        ], 
        "title": "章门寄仲兄苏存东京之作", 
        "type": "律诗", 
        "yun": "先"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "山村茅屋两三家，篱豆花香杂稻花。", 
            "好上青云最高处，吟诗遥对海山霞。"
        ], 
        "title": "己酉秋日待家大人游金钟山", 
        "type": "绝句", 
        "yun": "麻"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "风前人坐瘦于花，花倚疏枝左右斜。", 
            "多谢龙泉深处月，移来春影印窗纱。"
        ], 
        "title": "龙泉书院梅花", 
        "type": "绝句", 
        "yun": "麻"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "天眷炎刘铲七雄，报韩人反阻韩封。", 
            "椎秦博浪心何在，不负新王负旧踪。"
        ], 
        "title": "读《留侯世家》", 
        "type": "绝句", 
        "yun": "冬"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "彦方赏善树清操，守道赓诗逞气豪。", 
            "北宋文章东汉节，鹰鹯何似凰鸾高。"
        ], 
        "title": "咏史", 
        "type": "绝句", 
        "yun": "豪"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "宁州刺史晋英雄，奇绝娇娃有父风。", 
            "天女城边流战血，斜阳秋草一痕红。"
        ], 
        "title": "滇南杂咏十二首选三 其一", 
        "type": "绝句", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "高峣渔友两三家，狂笑升庵醉兴赊。", 
            "渊底有人呼欲出，一船明月载芦花。"
        ], 
        "title": "滇南杂咏十二首选三 其二", 
        "type": "绝句", 
        "yun": "麻"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "洗马河边旧柳营，雄风想像沐家兵。", 
            "只今也幸天涯静，何事城楼画角鸣。"
        ], 
        "title": "滇南杂咏十二首选三 其三", 
        "type": "绝句", 
        "yun": "庚"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "云白山青驿路南，灯红酒绿唱何堪。", 
            "帝京风景君须记，三十三年三月三。"
        ], 
        "title": "丁未上巳送人还滇", 
        "type": "绝句", 
        "yun": "覃"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "晴鸣乌鹊雨啼鸠，左右阑干上下楼。", 
            "问道篱边三两竹，宜人添得几分秋。"
        ], 
        "title": "答钱小舫茂才良骏见赠移居诗二首 其一", 
        "type": "绝句", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "高邱之上寄吾庐，半枕松风半枕书。", 
            "梦到龙池精舍外，梅花消息近何如。"
        ], 
        "title": "答钱小舫茂才良骏见赠移居诗二首 其二", 
        "type": "绝句", 
        "yun": "鱼"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "尚有馀生可读书，读残风雨岁将除。", 
            "梅花报导春消息，香在诗人旧草庐。"
        ], 
        "title": "申江除夕呈虚斋师二首 其一", 
        "type": "绝句", 
        "yun": "鱼"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "四十年华酒一缸，茫茫春水剪淞江。", 
            "今宵扫却华胥梦，睡到来年日满窗。"
        ], 
        "title": "申江除夕呈虚斋师二首 其二", 
        "type": "绝句", 
        "yun": "江"
    }, 
    {
        "author": "袁嘉谷", 
        "era": "近现代", 
        "subtype": "七言绝句", 
        "text": [
            "京洛飞尘惨不红，顽云如墨卷西风。", 
            "一编世守谈何易，珍重西京太史公。"
        ], 
        "title": "题师郑前辈所藏子潇先生诗册", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "携伴行山不辞远，薄云作暝迷高暾。", 
            "才踰风篁秋景绝，绛霞一抹霜林屯。", 
            "御巡蹬道尚完好，荒榛故础知山门。", 
            "径转斜垣绕佛阁，杂花罗列明秋轩。", 
            "老僧煎泉自提挈，妙谙茗事相评论。", 
            "更出新藏压山产，香沁荷露何清黁。", 
            "为言珍璧不自享，拜月一荐嫦娥尊。", 
            "咽服清虚三洗髓，神虑皎皎无由浑。", 
            "还穿竹径步荦确，湖光远漏如池盆。", 
            "曲流碧玉荇萦拂，老柳红浸珊瑚根。", 
            "湫澄龙去绝变化，残妆倒镜秋棠魂。", 
            "我行违世更患难，耽此偶作忘朝昏。", 
            "天风泠泠度声赖，妙意有在当谁言。"
        ], 
        "title": "同马卓群至龙井", 
        "type": "古风", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "夹湖枕一阁，梦寐荷花香。", 
            "水明自生夜，非月非曙光。", 
            "连林受风籁，迥若天琴张。", 
            "澄宇忽萧瑟，古悲起傍徨。", 
            "我魂招未归，钟声一何凉。"
        ], 
        "title": "十一夜月", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "赵帜忽易汉赤帜，壁垒一新程不识。", 
            "指挥市人无不可，妙腕惟见东坡集。", 
            "抗手涪翁屹两雄，降受坚城提一律。", 
            "后来邯郸强学步，何异鸡凤同一食。", 
            "东坡浩浩万斛泉，出不择地何待汲。", 
            "山谷禅悟妙机锋，尽吸西江谁与敌。", 
            "天资学力两绝顶，元非空腔非典实。", 
            "难者易之易者难，人不踬山或踬垤。", 
            "虚者实之实者虚，倾盖交欢遇眉睫。", 
            "惟君大将建旗鼓，沙场百战饱经历。", 
            "注坡蓦涧履平地，百金战马老行列。", 
            "即今歛手卷波澜，白发谁珍遂良帖。", 
            "笑我索然成老翁，琐琐袜线酬诗筒。", 
            "文章狗监关际会，坐论天下谁英雄。", 
            "儒冠竟溺亦良幸，惟愿吾皇歌大风。"
        ], 
        "title": "治芗见人和韵诗偶成七古一首即次其韵（丙子）", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "背嵬之军顺昌帜，先声夺人畴不识。", 
            "不数永嘉八面锋，合撰会昌一品集。", 
            "天生橡笔擅高文，自织锦机精句律。", 
            "大才从来难为用，心恻寒泉渫不食。", 
            "徽之诗句上屏风，玉局恩知超荐汲。", 
            "戴花尧叟生马敌。", 
            "向来异数券昌期，岂独流传佳故实。", 
            "哀今云和奏聋俗，强同河潦齐泰垤。", 
            "纷纷蝼蚁容苦心，扰扰蝇蚊营近睫。", 
            "漫拟骨相等处翻，敢望赓飏同庆历。", 
            "往时亦逢伯乐顾，让出头地妒同列。", 
            "即今摧眉捧腹员，雕丧骝骅双耳帖。", 
            "诚不如归去偕袅翁，对饮村酒开鱼筒。", 
            "洗耳不知水冷暖，眯目谁辨乌雌雄。", 
            "胡为沉吟自局促，对面故人牛马风。"
        ], 
        "title": "再次前韵和治芗（丙子）", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我倦词坛久偃帜，尤羡老兵字不识。", 
            "姓名粗记端可休，胡为浪使百忧集。", 
            "东坡洗心皈佛祖，金华牧羊严戒律。", 
            "鼠肝虫臂任自为，明月清风堪共食。", 
            "我生学道深苦晚，抱瓮因循才一汲。", 
            "乖崖平生傅青州，剧谈连夜世无敌。", 
            "人生百年须臾耳，取贵当前意真实。", 
            "天衢荡荡掉臂行，何至崎岖穿蚁垤。", 
            "千秋端有真富贵，难与蚊虻争目睫。", 
            "三年集寥忘苦辛，赖有同心共尝历。", 
            "城南联句风不远，吟鼎侯刘肩可列。", 
            "梦中还续帝京篇，大念全灰王略帖。", 
            "不须贳酒烦邻翁，醇醪醉我逾郫筒。", 
            "永兴秘书可行带，休期不老真豪雄。", 
            "春深冰泮未迟暮，且待桃李一再风。"
        ], 
        "title": "三叠和治芗（丙子）", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "贤王天授仁且武，尤精骑射世莫当。", 
            "曾使天骄识麟凤，指挥哮虎如群羊。", 
            "亲提禁旅劳训练，风雨黑夜常严装。", 
            "志存杀贼孰尼止，坐使祸水滔天狂。", 
            "惜哉坐骑千里足，报主不得临沙场。", 
            "空怜峥嵘入图画，毛骨凛凛神轩昂。", 
            "屏幛光辉世争宝，流传万匹皆腾骧。", 
            "惟此神骏一敌万，鸽青铁象差颉颃。", 
            "贤王丹青特馀寄，志大心小深韬藏。", 
            "何时投笔佐吾主，扫清六合驱天狼。"
        ], 
        "title": "题涛贝勒画马（丙子）", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "城居日高眠，奇景误朝绮。", 
            "趋曹晚回车，长对西山紫。", 
            "一日复一日，冥行不知止。", 
            "昼阅尘世容，暮浴大海水。", 
            "宁知孤根悲，磨旋一蚁子。", 
            "快倚阁东西，魂归堕乡里。", 
            "我闻十日出，大千岌崩圮。", 
            "争斗无时休，中天失旖旎。", 
            "谁来一矢加，㸌落不可底。", 
            "万象沉中宵，颠倒孤枕倚。", 
            "披衣鸡忽鸣，苍莽寸心里。"
        ], 
        "title": "次韵治芗观落日诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "我昔入海天，落日散奇绮。", 
            "碧浪喷千花，六合横一紫。", 
            "须臾寒云吞，欲繫不可止。", 
            "使我太古心，投入太古水。", 
            "苍茫无垠悲，同舟对徐子。", 
            "维时岁在戊，衔冤去帝里。", 
            "回望天路昏，真疑地维圮。", 
            "狡狯弄群阴，幻出千旖旎。", 
            "哀哉九重圜，翻作覆盆底。", 
            "故人就青山，绝景空徙倚。", 
            "天风撼梦醒，惝恍十年里。"
        ], 
        "title": "次韵治芗观落日诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "江山第一区，夕阳万古绮。", 
            "云水合空明，晃漾千翠紫。", 
            "胜游忆焦山，拾级绝巇止。", 
            "明霞开镜奁，秋潋桃花水。", 
            "楼台拥烟鬟，金碧射眸子。", 
            "天人纱縠裳，舒卷一千里。", 
            "影澄孤塔双，波折连樯圮。", 
            "六朝烟雨愁，一霎春旖旎。", 
            "欲以色幻真，持问天眼底。", 
            "安得身一龛，危栏寄孤倚。", 
            "寂摄诸界天，永住残照里。"
        ], 
        "title": "次韵治芗观落日诗 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "盈仄拘墟言，贞明有常绮。", 
            "下界气空濛，回光生暮紫。", 
            "孤行青冥中，风雷旋不止。", 
            "呼吸万星躔，如海纳众水。", 
            "何者为坤舆，微尘一黑子。", 
            "燕蝙晨暝争，得失岂计里。", 
            "志士惜景光，愚人忧覆圮。", 
            "悲观感苍凉，愉玩爱旖旎。", 
            "庶人旦暮业，姝暧明窗底。", 
            "迷阳复迷阳，柴立将何倚。", 
            "安能造天游，六凿通表里。"
        ], 
        "title": "次韵治芗观落日诗 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "太行何高高，尘寰失秀绮。", 
            "我数乘飞车，侧度千岭紫。", 
            "闻君观落日，立马井关止。", 
            "独凭天下脊，俯视衣带水。", 
            "一线走金蛇，绝倒龙门子。", 
            "天风一徘徊，回荡九万里。", 
            "缬眼射寒光，太古雪不圮。", 
            "云幻三两峰，全晋作旖旎。", 
            "禹力不到处，金轮下无底。", 
            "春寒冻不出，瑟缩西窗倚。", 
            "突兀世界观，求君五字里。"
        ], 
        "title": "次韵治芗观落日诗 其五", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "五载长安居，真作长安人。", 
            "移家城西隅，喜与二子邻。", 
            "秋来种佳菊，次第评芳新。", 
            "一秋无杂言，花事徒津津。", 
            "怀归不得归，贫仕祇益贫。", 
            "得意疏篱间，味比杯中醇。"
        ], 
        "title": "种菊同苕雪治芗作七首 其一", 
        "type": "古风", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "晨光发奇姿，皛日起我早。", 
            "皎皎玉盘盂，亭亭众芳表。", 
            "九幽郁洁意，风露白清晓。", 
            "沉冥亦有秋，冷士岂枯槁。", 
            "谁怀汲汲志，既晚无用好。", 
            "真意不相违，弃捐何足道。"
        ], 
        "title": "种菊同苕雪治芗作七首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "灵均赋秋菊，终古以为期。", 
            "采采见南山，淡磊渊明诗。", 
            "沉吟二子作，古逸影灯帷。", 
            "开门汲井阑，雪厚白玉墀。", 
            "积阴竟滔天，草木其能违。", 
            "但解菊中趣，虚白原芳菲。"
        ], 
        "title": "种菊同苕雪治芗作七首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "皇天赋我知，平居动心魂。", 
            "寒灰一念在，耿耿不能髡。", 
            "朝北暮天池，何物为鹏鹍。", 
            "故园一篱秋，夜梦常温温。", 
            "物候万不齐，何由讯寒暄。", 
            "琤然一叶脱，若减寥天痕。", 
            "归墟不早计，感此大化奔。", 
            "安能荷鸦嘴，退息南山根。"
        ], 
        "title": "种菊同苕雪治芗作七首 其四", 
        "type": "古风", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "春花态多方，维菊实兼之。", 
            "吐纳九秋精，变化绝思惟。", 
            "衣白与衣黄，洒落天人姿。", 
            "入道初洗红，连娟青蛾眉。", 
            "缤纷天女花，微笑难通辞。", 
            "亦现庄严身，狮象千威仪。", 
            "颇疑造物巧，意欲穷般倕。", 
            "得非骚赋魂，搏化为此奇。", 
            "世人立名字，与俗同妍媸。", 
            "心省不能言，此妙无人知。"
        ], 
        "title": "种菊同苕雪治芗作七首 其五", 
        "type": "古风", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "莹骨醒寒寐，竹雪明照窗。", 
            "微风振琅玕，掩冉久难降。", 
            "亲炉暖宿茗，犯冰浥寒缸。", 
            "冬严入秋花，清绝不可双。", 
            "坐觉萧寥心，歛定还在腔。", 
            "有弟尺书来，计程发龙江。", 
            "皑皑雪黏天，四极绝吠厖。", 
            "遥知予季念，楚梦暗兰茳。", 
            "孤芳此相待，伫听幽径跫。"
        ], 
        "title": "种菊同苕雪治芗作七首 其六", 
        "type": "古风", 
        "yun": "江"
    }, 
    {
        "author": "陈曾寿", 
        "era": "近现代", 
        "subtype": null, 
        "text": [
            "凝阴齐忧端，六合同凛冽。", 
            "冰锋入瓶樽，却此霜下杰。", 
            "虚壁荧四照，孤几心光结。", 
            "岂关护养殊，尽性为奇节。", 
            "采露忆芳晨，裛袖香未灭。", 
            "微茫履时心，随序惊飘瞥。", 
            "万物有成毁，愿续须臾绝。", 
            "号木晚未休，催年亦何切。"
        ], 
        "title": "种菊同苕雪治芗作七首 其七", 
        "type": "古风", 
        "yun": "屑"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "悄雨痕收，烟光暝，蟾月偷窥高阁。", 
            "开帘风掠地，问荼蘼都尽，为谁犹恶。", 
            "懊恼情怀，崚峋消息，空对一床弦索。", 
            "阑干留连处，怅旧鸿何许，梦轻云薄。", 
            "况曲径回廊，蝶香销褪，燕泥零落。", 
            "依依飞絮弱。", 
            "柳枝老、辜负经年约。", 
            "暗自忖、金舟送酒，钿甲调筝，几时重共花前酌。", 
            "顿省将离意，悔当日、赠伊红药。", 
            "镇多感，人如削，沉思往事，准拟和春抛却。", 
            "又妨被人道著。"
        ], 
        "title": "大酺·和草窗", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "肠寸结。", 
            "斯人竟一往，万古长别。", 
            "投老江湖，悲秋肺腑，匣弦能说。", 
            "魂魄终归帝所，怕青天、碧海寥阔。", 
            "更悽切。", 
            "那堪重听，鹧鸪遗阕。", 
            "昨岁登临时节。", 
            "共樽罍、西楼题叶。", 
            "怆此日、湛冥何许，高吟销歇。", 
            "九辨难招，忍涕泪、酹与春醪芳洁。", 
            "楚歌咽。", 
            "啼彻声声怨鴂。"
        ], 
        "title": "玉京秋·彊村太世丈挽词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "危楼凄永夜，水云四极，梦断洞庭槎。", 
            "杏梁归故燕，一样年来，久客便为家。", 
            "嫣红院落，被暗绿、催换韶华。", 
            "凭画阑、垂杨风细，澹澹两三鸦。", 
            "嗟嗟。", 
            "鸡鸣风雨，鹤叹光阴，送沧波日下。", 
            "谁更■、行吟孤客，身在天涯。", 
            "肝肠莫道无多热，动壮怀、城角吹葭。", 
            "灯影直，吴钩自结霜花。"
        ], 
        "title": "渡江云", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "小子生斯载。", 
            "空感嘅、百年曾几，市朝都改。", 
            "一卷春词千劫后，披故帙、尚生新采。", 
            "看尽是、胜时仙宰。", 
            "休笑昔人吾未见，料昔人、见我颐为解。", 
            "楚吟罢，夙狂在。", 
            "尘封蜡屐今番倍。", 
            "早辜负、晴郊走马，画桥挑菜。", 
            "自界乌丝书细字，眼底顿然潇洒。", 
            "者风月、不须钱买。", 
            "欲上高城倾北斗，怕酒醒、客思深于海。", 
            "怜璅蛣，寄生蟹。"
        ], 
        "title": "金缕曲·手录乡先辈金缕酬春词竟，次集中韵书后", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "泛清幽。", 
            "有荻花枫叶，萧瑟一天秋。", 
            "极浦云回，寒汀潮落，宿雨还未全收。", 
            "夕阳外、低鬟拥翠，伴微吟、船底起吴讴。", 
            "莫管重来，只消今日，容我扁舟。", 
            "一角茅庵如画，问词仙在否，涡水空流。", 
            "故国心期，他乡滋味，今古长恁悠悠。", 
            "凭寄语、人生行乐，好时节、休要怯登楼。", 
            "料理残醪半樽，更与盟鸥。"
        ], 
        "title": "一萼红·壬申九秋泛棹西溪，小憩秋雪庵，登弹指楼，楼后为两浙词人祠", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "萋萋芳草天涯暮。彻耳啼鹃声苦。", 
            "糁尽乱花狂絮。一霎愁人雨。", 
            "离情似水凭谁诉。有梦也难分付。", 
            "门外青山山外树。不见江南路。"
        ], 
        "title": "桃源忆故人·癸酉五月旧都客中作", 
        "type": "词", 
        "yun": "遇"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "柘枝舞遍红氍绉。宛转双垂手。", 
            "不须将恨到眉尖。便是泥人歌扇已堪怜。", 
            "园荷滴尽珍珠露。灯火阑珊去。", 
            "九街清夜一相逢。休道无情还似惜匆匆。"
        ], 
        "title": "虞美人·潜庵召雏鬟数辈歌打连相，盖古舞柘枝之遗也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "翠翘斜亸擎香玉。", 
            "嫩蕊攒金粟。", 
            "特地展清樽，芳意幽情，脉脉如相属。", 
            "千花一例看都俗。", 
            "似瑶池新浴。", 
            "莫便御风归，刚是凉时，月在阑干曲。"
        ], 
        "title": "醉花阴·癸酉七月墨茶阁昙花夜放，潜庵索词赏之，为赋此解", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "太液波寒，摇落尽、擎秋败荷。", 
            "空复见、玉墀杨柳，相对婆娑。", 
            "瑟瑟西风鸣铁马，离离衰草没铜驼。", 
            "正销魂、时节剧难禁，双涕沱。", 
            "兴废事，真刹那。", 
            "今古恨，暗销磨。", 
            "问白云苍狗，毕竟如何。", 
            "仙荚不知新岁月，夕阳犹恋旧山河。", 
            "怆行吟、麦秀替从前，供奉歌。"
        ], 
        "title": "满江红·癸酉秋侍母大人游旧京故宫，遍历三殿，玉砌雕阑，烟芜如织。此昔人禾黍之什所由咏也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "梅岭仙根，榕乡瑞木，晴云暖护芳理。", 
            "点点龙鳞，星星鸡舌，昨夜翠钿同委。", 
            "檀枝柘屑，和雾裹、璅囊熏绮。", 
            "红豆收来未晚，花阴重劳纤指。", 
            "归槎载春万里。", 
            "更谁猜、抱香心事。", 
            "却问至今荀令，旧怀余几。", 
            "惆怅年时翠被，剩一缕、温馨胜沉水。", 
            "路渺蓬山，相思梦里。"
        ], 
        "title": "天香·鹤亭丈自罗浮归，以女儿香见贻，赋此却谢", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "细草高花各自妍。", 
            "东皇作意放春颠。", 
            "绿莎人语隔轻烟。", 
            "梦底故园余问讯，吟边新句与流传。", 
            "客情芳事又今年。"
        ], 
        "title": "浣溪沙·甲戌三月三日侍世父木公、病树二丈游北新泾赵氏园。病丈有诗，予亦和作，更次韵得此解", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "夕照醺烟，轻飏黦尘，愁共天阔。", 
            "才知有酒须浇，莫待无花空折。", 
            "逡巡未了，转恨薄倖东风，墙头吹乱荼蘼雪。", 
            "和絮扑春衣，似前番时节。", 
            "催发。", 
            "绿波南浦，画舸亭亭，柳阴初别。", 
            "直到如今，只是一般痴绝。", 
            "寻思无计，纵使会解连环，定难料理柔肠结。", 
            "容易近黄昏，又窥人斜月。"
        ], 
        "title": "石州慢·春尽用方回韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "丽日暄芳野。", 
            "恣暖意，春衫卸。", 
            "垂杨拂槛，乱菭侵户，愁景难画。", 
            "正碧波、细细东流也。", 
            "况落絮，漫天洒。", 
            "万千言，伤春句，一江清泪能写。", 
            "回念曩游欢，花阴外、无限妍雅。", 
            "画壁赌新诗，惯沉醉良夜。", 
            "怅星移、往事成雾，那堪问、踏青秋千下。", 
            "月色镇如旧，翠觞慵独把。"
        ], 
        "title": "塞垣春·客中和清真，并依其四声", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "四合烽烟，更无閒地悲离黍。", 
            "旧家池馆闭东风，呜咽淮流语。", 
            "海上红桑万亩。", 
            "驾楼台、珠尘绣雾。", 
            "吟壶一粟。", 
            "戢影繁华，崚扃门户。", 
            "眼底淞波，十年歌哭潮来去。", 
            "摩挲彝鼎勘奇书。", 
            "健笔班扬侣。", 
            "指点庭花槛树。", 
            "问他时、凭谁认取。", 
            "桃源何世，付与丹青，暗传幽素。"
        ], 
        "title": "烛影摇红·为木公丈题肥遁庐图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "开天涯芳樽。", 
            "傍西风瘦影，休诉春恩。", 
            "一晌莺消鹃息，共谁同论。", 
            "花外路，湖边村。", 
            "甚梦中、难忘温馨。", 
            "记月落乌啼，霜浓马滑，堤柳未全髡。", 
            "年华换，相思存。", 
            "剩鸾笺坠绪，鸳带宽痕。", 
            "莫更轻抛清泪，尽销孱魂。", 
            "花已絮，萍无根。", 
            "况客情、飘摇黄昏。", 
            "向孤馆愁眠，香篝半温深闭门。"
        ], 
        "title": "寿楼春·金陵重见似人", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "城头鹊噪东风冷。湖面波初定。", 
            "疏林梅萼委残红。几杵钟声都在夕阳中。", 
            "重来已是销魂地。难抑登临泪。", 
            "问谁能慰此时情。只在春山依旧向人青。"
        ], 
        "title": "虞美人·乙亥早春独游玄武湖", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "白日沧波去不回。", 
            "匣中长剑有余哀。", 
            "吟边绮恨丝千缕，身外浮名酒一杯。", 
            "云偃蹇，月徘徊。", 
            "多生尘梦隔蓬莱。", 
            "拚将英气销磨尽，只有恩情未肯灰。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "一重桥。二重桥。", 
            "桥下粼粼生绿潮。桥头骢马骄。", 
            "风萧萧。雨潇潇。", 
            "十里花飞春寂寥。更无魂可销。"
        ], 
        "title": "长相思", 
        "type": "词", 
        "yun": "萧"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "花阴窄窄桥，树底深深路。", 
            "几日不曾来，都是相思处。", 
            "飘零去国人，寂寞凌波步。", 
            "一段倚阑愁，欲共秋虫诉。"
        ], 
        "title": "生查子·独游兆丰园", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "云外斜阳明过雁。", 
            "刬地西风，黄叶空阶满。", 
            "万水千山迷望眼。", 
            "天涯有限情无限。", 
            "衣带渐宽人渐懒。", 
            "不悔相思，只恨相逢晚。", 
            "两地飘零秋后燕。", 
            "并刀难剪离愁断。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "一夕陈桥大业成，殿前点检本知兵。", 
            "帝居人指双龙巷，王气霄腾夹马营。", 
            "玉斧痕留天堑陷，官镫影坠鼎湖生。", 
            "独凭杯酒全功将，汉祖开基让此名。"
        ], 
        "title": "大梁怀古", 
        "type": "律诗", 
        "yun": "庚"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "多君妙句破空来，逼我谈玄口又开。", 
            "濠上鱼游知乐否，山粱雉嗅叹时哉。", 
            "且凭慈佛清千劫，难向苍穹写一哀。", 
            "风雨秋窗百优集，宵深又泼导眠醅。"
        ], 
        "title": "次均藉毅仲表叔见示二律 其一", 
        "type": "律诗", 
        "yun": "灰"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "知是前身絮与蓬，不如种菜老英雄。", 
            "年年客舍孤灯笑，历历侯门一铗通。", 
            "图像己输阎立本，生辰难问李虚中。", 
            "几生修得君身世，馀绪屯田唱晓风。"
        ], 
        "title": "次均藉毅仲表叔见示二律 其二", 
        "type": "律诗", 
        "yun": "东"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "太液波凉落叶深，晚香蔚作小霜林。", 
            "并头各拥英雄婿，比貌谁甘隐逸心。", 
            "定鼎事忙留梦去，捲帘情艳借花吟。", 
            "皖城铁瓮销魂过，那有风流棨戟临。"
        ], 
        "title": "次韵陈紫老北海并头菊", 
        "type": "律诗", 
        "yun": "侵"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "开颜华衮饰蓬庐，白酒迟来击节呼。", 
            "绝代篇章诗国大，名场踪迹野人疏。", 
            "兰成独语韩陵石，孺子惟求圯上书。", 
            "不是蛾眉偏善感，赋才幸遘老相如。"
        ], 
        "title": "次韵奉酬夏枝巢先生见赠", 
        "type": "律诗", 
        "yun": null
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "却扫霜阶落叶平，纸窗红日爱秋晴。", 
            "诸天籁寂寒蝉噤，万劫尘翻野马轻。", 
            "老剩顽心犹赤子，向曾妄念到苍生。", 
            "窥檐堞影榛荒合，疑带屯营画角声。"
        ], 
        "title": "秋晴", 
        "type": "律诗", 
        "yun": "庚"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "槐国纷然浪策勋，谁家缯币化烟云。", 
            "可怜蝼蚁工求穴，无奈虫沙是败军。", 
            "历数已收阿什国，清明谁上黝驹坟。", 
            "只因南苑疆场路，凭吊重拈遐叔文。"
        ], 
        "title": "相传金与蒙古战兵败军士化为蚂蚁南苑西墙每年清明蚁聚如土堆名蚂蚁坟", 
        "type": "律诗", 
        "yun": "文"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "悲悔宁伤玉骨坚，云冠璐佩写清妍。", 
            "明知薜荔宜山鬼，忍画芙蓉衣水仙。", 
            "腕下灵奇真独到，意中哀怨却相连。", 
            "默听众口称无敌，千载离骚几笔传。"
        ], 
        "title": "题徐燕荪画屈原大幅", 
        "type": "律诗", 
        "yun": "先"
    }, 
    {
        "author": "郭风惠", 
        "era": "近现代", 
        "subtype": "七言律诗", 
        "text": [
            "东风门巷接烟浔，缕缕鹅黄碎点金。", 
            "细映新蒲深殿锁，远笼芳草画桥阴。", 
            "二分明月窥帆影，一片孤城怨笛音。", 
            "莫漫江潭感摇落，飞花春荡少年心。"
        ], 
        "title": "新柳", 
        "type": "律诗", 
        "yun": "侵"
    }, 
    {
        "author": "袁祖源", 
        "era": "近现代", 
        "subtype": "五言律诗", 
        "text": [
            "红豆味辛酸，相思泪自弹。", 
            "秋深鱼讯杳，梦冷雁声残。", 
            "犹忆并肩立，只今见面难。", 
            "团圆天上月，忍照玉栏干。"
        ], 
        "title": "无题", 
        "type": "律诗", 
        "yun": "寒"
    }, 
    {
        "author": "袁祖源", 
        "era": "近现代", 
        "subtype": "五言律诗", 
        "text": [
            "一望渺无际，天光水色空。", 
            "山山浮雾外，雨雨怒涛中。", 
            "长日愁难遣，蛮音语不通。", 
            "倚栏高唱处，万里一飞鸿。"
        ], 
        "title": "偕家瑞元由沪赴闽渡海书所见", 
        "type": "律诗", 
        "yun": "东"
    }, 
    {
        "author": "袁祖源", 
        "era": "近现代", 
        "subtype": "五言律诗", 
        "text": [
            "极目连天水，湖光荡夕辉。", 
            "烟笼孤雁泪，帆带远山飞。", 
            "渔火燃青屿，樵歌隔翠微。", 
            "兴亡何足问，把酒对禅扉。"
        ], 
        "title": "晚渡鄱湖泊左蠡", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "深吸西江得我师，二陈郁郁各嵚崎。", 
            "玉成古有寒无价，行意今馀笔可持。", 
            "乱世峥嵘元不负，多才潦倒便能奇。", 
            "男儿穷厄谁轻料，正及前贤寖盛时。"
        ], 
        "title": "梅泉五十初度有诗及后山简斋自抒身世之感属和", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "残雪莹然天慭遗，凄风门馆再来时。", 
            "十年噩梦何曾寤，一往幽忧欲付谁。", 
            "道广可知心独苦，意多翻促病难为。", 
            "博通奇字惟忠孝，莫漫悠悠费诔辞。"
        ], 
        "title": "过沈庵庵师故宅", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "瑟瑟西风独闭关，平林一夕损霜颜。", 
            "秋魂未冷冬青树，画笔空存浅绛山。", 
            "楚泽芳心纷自警，燕台倦客几时还。", 
            "退之惊起汍澜夜，飞辙青冥未许攀。"
        ], 
        "title": "落叶和闻宾门 其一", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "碧怨无情尚有情，哀蝉从此悟浮生。", 
            "归根转绿非身待，托命题红抵目成。", 
            "曾见葱茏原不悔，相逢摇落亦堪惊。", 
            "归来背枕寒灯梦，犹误巴山夜雨声。"
        ], 
        "title": "落叶和闻宾门 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "通明玉殿望沉沉，犹有孤花照夕阴。", 
            "风露可添惟素泪，胭脂难画是秋心。", 
            "云罗重叠衣成缟，月地凄迷院更深。", 
            "春睡几时惊梦断，不堪还续断肠吟。"
        ], 
        "title": "白秋海棠", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一笑人间万劫忙，虚空能住更无乡。", 
            "神焦鬼烂无逃处，虎倒龙颠亦道场。", 
            "观世未妨千睥睨，安心不断百思量。", 
            "画师能会忘言意，足底山河入混茫。"
        ], 
        "title": "题冯君木逃空图", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "运水搬柴自给供，山中乐事少人逢。", 
            "偶先睡起鸟声静，独见开时花意浓。", 
            "云气难消当户嶂，龙姿最爱倚廊松。", 
            "年来真识幽居味，洗尽凡心夜半钟。"
        ], 
        "title": "幽居", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "北征何叟渺双鱼，岁晚君还反旧居。", 
            "多难故应声一概，伤离且愿立斯须。", 
            "亦知咫尺悭相见，犹胜迢遥苦寄书。", 
            "冻入湘弦灯影灺，半窗残月渺愁予。"
        ], 
        "title": "寄高颖生", 
        "type": "律诗", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "奋翮犹当惜此才，萧然行钵晚堪哀。", 
            "已拚旧事浮云散，真觉中年万恨来。", 
            "孑影携依怜小德，断肠传写欠阿灰。", 
            "寻山旧约休频误，准拟相逢花正开。"
        ], 
        "title": "寄治芗", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "独来云气益凄其，孤愤惟应地下知。", 
            "跬步灰心犹忍事，残生求志恐无期。", 
            "霜乾野草回荣易，风蓄寒松欲静迟。", 
            "水远山重更回首，魂伤眼冷不多时。"
        ], 
        "title": "河坪上冢", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "崩岸村移感旧经，荒江独夜酒微醒。", 
            "万端空后观忧患，结念孤时赘影形。", 
            "霜气穿茅灯飐飐，角声挟浪月冥冥。", 
            "天亲回首馀抔土，陌路逢人泪自零。"
        ], 
        "title": "黄州江干旅夜", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "郁郁重云挟海铺，惊风不断蹙跳珠。", 
            "横空尽化鱼龙气，咫尺堆成滟滪图。", 
            "心事百年劳洗涤，乾坤何处有焦枯。", 
            "湿廊茗坐延馀爽，初识神功有若无。"
        ], 
        "title": "大雷雨坐湖庐同愔仲作", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "白月能知悄悄心，万端一泪去来今。", 
            "廊通荷气惊凉早，树掩池光受影深。", 
            "小语可禁回断梦，忘机聊得继孤吟。", 
            "沸阶虫响繁如雨，采露秋园迹已沉。"
        ], 
        "title": "同惜仲夜话", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "天人供养妙香凝，宝殿庄严得未曾。", 
            "拜起清晨围衲子，趺跏深夜影龛灯。", 
            "此间真得安心法，世外初逢解事僧。", 
            "别后神魂时一到，暂能药我思腾腾。"
        ], 
        "title": "忆舍利殿", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "水击微风露洗林，閒廊旧梦已销沉。", 
            "重经踏月阴阴地，几损扶天悄悄心。", 
            "扣石拚同如意碎，瘗书未信井函深。", 
            "畸零虮虱犹难拟，愁影朝朝费照临。"
        ], 
        "title": "湖夜", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "平生幽梦尚依依，不待他年事已非。", 
            "绕砌犹争新竹长，辞枝空对落花飞。", 
            "湖山信美宜为荐，鸥鸟寥翔可有机。", 
            "从此飘蓬任天地，小人无母尚何归。"
        ], 
        "title": "四月返湖庐", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "行近青山忆故人，五峰云外旧嶙峋。", 
            "我来已似辞枝絮，君去仍淹故国春。", 
            "无主花开偏烂漫，多愁酒次易逡巡。", 
            "此生不到人间世，岂少他年一聚尘。"
        ], 
        "title": "送何庚生老人之葬路经安巢花盛开望见五峰草堂感赋寄愔仲天津", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "穿上烟萝拾堕樵，连江寒籁起萧萧。", 
            "已先霜木惊摇落，暂狎风鹰共泬寥。", 
            "寄远恨无书付雁，浇愁难倚酒盈瓢。", 
            "断崖何与人间世，溅蚀潮痕永不销。"
        ], 
        "title": "九日焦山登高同公渚作寄君适庐山", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不曾相见廿年后，同异纷纷俱劫尘。", 
            "初意全违应有悔，苦心难闭尚馀呻。", 
            "荣枯迹已殊华管，功罪今犹混李荀。", 
            "未暇相哀各沉恨，遗诗得失付閒人。"
        ], 
        "title": "书诸暨蒋观云诗集后", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "穷儒沟壑浑常事，千古人传葬俟斋。", 
            "子洁书增吾党重，南枝字抵一钱佳。", 
            "须知宇宙斯人责，何况平生死友埋。", 
            "分内都忘风义重，眼前孰与證孤怀。"
        ], 
        "title": "题周子洁葬徐俟斋启", 
        "type": "律诗", 
        "yun": "佳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "早识公孙廿载前，今披遗像一潸然。", 
            "微知忧瘁侵高致，犹有林泉度厄年。", 
            "钩党玉瑛偏并世，生祠委鬼欲弥天。", 
            "祲氛不陨秋霜烈，皓皓风期若可传。"
        ], 
        "title": "题冒巢民先生小像为其十二世孙鹤亭作", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "冻云作雪雪作水，明日残英昨初蕊。", 
            "晴窗煮茗对盆梅，安用浊醪浇垒块？", 
            "酒垆回首逾卌春，爨下枯桐剩焦尾。", 
            "我修禅课皈净土，君爱清歌听北里。", 
            "乾坤自古一剧场，此语闻诸木皮子。", 
            "纷纷高髻竞新妆，往往覆车蹈前轨。", 
            "牵丝傀儡那自由，百戏鱼龙何时已？", 
            "时流爱恶无定在，未必毛羽胜疮痏。", 
            "方朔偷取谁家桃？麻姑掷尽无算米。", 
            "昔年今日御王冠，匪人美新新自美。", 
            "南郊铸斗竟何用？空误儿曹抱颈喜。", 
            "可怜孟德一世雄，博得王莽传数纸。", 
            "若以如来法眼观，闰祚五年一弹指。", 
            "却遗毒痛遍宙合，散钱乱丝谁与理？", 
            "陆沈人海计未左，真率相从况尺咫。", 
            "柯亭刘井不可说，赋日李程犹在里。", 
            "内廷腊八例颁粥，臣家汉腊亦视此。", 
            "九衢车骑贺岁朝，积雪光中何耳耳？"
        ], 
        "title": "叠前韵和樊山腊八日见赠", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "半生林卧癖山水，岁晏听泉嚼梅蕊。", 
            "閒鸥所得祇忘机，老马何心更历块？", 
            "谁知造物惜沟断，偏遣送春及婪尾。", 
            "葵藿枯死终向阳，松菊虽存忍归里？", 
            "羼读集元诗百首，清泪如铅心见子。", 
            "金鳌退食剩密记，蕉园焚稿悲往轨。", 
            "杜鹃老病犹再拜，鸡鸣风雨何能已？", 
            "亦知天运例贞元，可奈孑黎苦疮痏。", 
            "昨者夜吟庭堆盐，不管晨炊盎无米。", 
            "同声喁于张与周，叠韵尖叉清且美。", 
            "西山积素正向霁，何不忍冻再随喜？", 
            "记得盛秋连辔归，满贮锦囊数番纸。", 
            "试淩群玉俯银海，天地晶然悟一指。", 
            "驾言是处可写忧，浊醪中亦有妙理。", 
            "咏觞命啸人两三，坊巷过从居尺咫。", 
            "千里江鱼到酒边，四壁唐花如画里。", 
            "帝京景物故好在，故乡湖山恐无此。", 
            "与君相见霜满颠，世事从教风过耳。"
        ], 
        "title": "再叠答匏庵并柬珍午熙民", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "伏波有名言，穷老益坚壮。", 
            "交君垂卌载，晚顾际板荡。", 
            "平生尽信书，自笑不知量。", 
            "只赢方寸地，未逐东去浪。", 
            "君乎云龙从，共此葵日向。", 
            "危冠众所怪，一蒉不辞障。", 
            "今年吟耳顺，令节正天贶。", 
            "吾皇题其堂，赐赉出内藏。", 
            "岂惟宠稽古，多难识忠谅。", 
            "回思陵下庐，风雪四番抗。", 
            "沾沾国士报，自昔鄙豫让。", 
            "生三义匪他，长留作人样。"
        ], 
        "title": "梁节庵六十寿诗（戊午，一九一八） 其一", 
        "type": "古风", 
        "yun": "漾"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "拜赐出禁闼，万荷香袭衣。", 
            "芳华倾路人，心苦谁与知？", 
            "百昌遂所性，岂不在及时。", 
            "愔愔海西庵，坐送白日驰。", 
            "孰云致身早，一斥看群飞。", 
            "圣颜幸再瞻，风汉终尔疑。", 
            "明楼声彻天，惜诵馀郁伊。", 
            "心知霜霰至，兰艾等一萎。", 
            "露根不改香，大钧庸有私？", 
            "故当侪寒松，无为伤枯葵。"
        ], 
        "title": "梁节庵六十寿诗（戊午，一九一八） 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "荔湾一尊话，未壮君已髯。", 
            "服官却复辞，山泽甘终淹。", 
            "相思千里会，淞波摇明蟾。", 
            "岂图温室中，长岁如鲽鹣。", 
            "劝讲日不给，遑暇忧苍黔？", 
            "归沐就庭楸，借书互校签。", 
            "元佑邈隔世，唏嘘说垂帘。", 
            "朝贵骨尽尘，谁德谁怨嫌？", 
            "时于酒垆侣，襟泪还一沾。", 
            "河清倘可俟，火井宁竟熸？", 
            "醉卧北窗下，风来忘凉炎。"
        ], 
        "title": "梁节庵六十寿诗（戊午，一九一八） 其三", 
        "type": "古风", 
        "yun": "盐"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "八年不到山，间阔抵卌载。", 
            "眼明对松栝，世换怜我在。", 
            "辽金岁且千，曾不柯叶改。", 
            "皎然受命正，未死终磊磊。", 
            "嗟予有涯生，少留玩桑海。", 
            "每忧象教替，斤斧谁庇乃？", 
            "托根远尘土，得地复何悔。", 
            "明明去来今，无用叩真宰。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其一", 
        "type": "古风", 
        "yun": "贿"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "北院袤以深，积苔试孤步。", 
            "九龙拱揖客，风过振韶頀。", 
            "唐刹辽始坛，偻指祇旦暮。", 
            "经幢与塔石，可以證此树。", 
            "浑河日夜淘，滚滚送沙数。", 
            "爪香搔带沥，衣绿坐含雾。", 
            "难得半日閒，无人自来去。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "吾漳子黄子，常为松写真。", 
            "伟兹石墀侧，龙德妙屈伸。", 
            "隆中不遇主，偃仰谁能臣？", 
            "当年香山游，卢沟失问津。", 
            "坐遗郁盘林，不为画苑珍。", 
            "拂素貌神物，愧非千载人。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其三", 
        "type": "古风", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "邂逅松下风，王孙皎如玉。", 
            "七年不入城，饮涧饫山绿。", 
            "所居树石净，听涛旧信宿。", 
            "壁诗媲鸱鸮，悃款难卒读。", 
            "郊迎恨不早，谁实任沈陆？", 
            "心知大贤后，龙种讵偶俗。", 
            "豪吟慎出口，轻薄易翻覆。", 
            "难兄久居夷，何日复邦族？", 
            "下弦月已高，相对但谡谡。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "幽寻缘避炎，远涉正当暑。", 
            "僧房午炊具，倚树久延伫。", 
            "朋来先就松，静籁入笑语。", 
            "连山绕东际，登阁共一俯。", 
            "目力随所穷，烟埃忍终古？", 
            "天云倏变色，飞雹挟冻雨。", 
            "刹那亦自休，林月迭吞吐。", 
            "凉辉足忘眠，矧此清净土。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "潭柘亦宿游，得伴更一诣。", 
            "舆轿晓踰岭，百转始到寺。", 
            "银杏汝何修，及见祖宗世。", 
            "翠华一再幸，挺干献灵异。", 
            "至今沿尊称，长有郁葱气。", 
            "可咍野人语，强指配统系。", 
            "看竹仰宸题，弄泉诵御制。", 
            "欲行却复回，爱树重所憩。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其六", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "子舆论和圣展季，特笔表微许其介。", 
            "坐怀诳鼎义凛然，此胸三公安足芥？", 
            "君官谏议类阳子，出守乃得州民爱。", 
            "至今霞漳燹烬馀，犹禁剪伐重所憩。", 
            "而君瓠落南复北，老尚卖文抵酒债。", 
            "充然元气足自养，了无机心何论械。", 
            "螟蛉蜾裸任相慁，豺狼狐狸习不怪。", 
            "久冥凡楚谁存亡，遑与毅豹较外内？", 
            "我未识君读程墨，举白遥为吾友快。", 
            "廿年闽峤始展觌，怆话玉堂叙年辈。", 
            "爱君诗美政逾美，投辖郡斋饮我再。", 
            "回思竟是羲皇前，周道顾瞻祇叹忾。", 
            "君今七十差少我，仍办腰脚陟嵩岱。", 
            "藏身人海最堪隐，留命桑田傥可待。", 
            "西山寒退聊一登，世人莫误伯夷隘。"
        ], 
        "title": "赠陈漳州嘉言", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "戴石塞上山尽童，皱云特起森玲珑。", 
            "谁开奇想凿混沌，十窟鳞比只洹宫。", 
            "梦游伊阙老未践，到此目豁先河功。", 
            "佛高百寻小径寸，周阿匝宇穷镌砻。", 
            "真君坑僧网偶漏，昙曜忍死存大雄。", 
            "法轮重转发宏愿，石寿什伯泥与铜。", 
            "乘舆数临祷雨验，谁遗都洛捐云中？", 
            "魏书郦注了可證，剥泐强半埋蒿蓬。", 
            "当时伟丽绝一世，植福役遍中原工。", 
            "要知陵谷有迁变，自古不坏惟真空。", 
            "仁皇神武岁绝幕，驻跸瞻礼岩穹窿。", 
            "煌煌宸藻二百载，西羁卫藏北詟蒙。", 
            "层喽对佛万籁息，武州水挟如浑东。"
        ], 
        "title": "云冈山石窟寺（己末，一九一九）", 
        "type": "古风", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "圣清制科数榜眼，中叶极盛称孙洪。", 
            "卷葹灏气驾芳茂，一震岳岳词林雄。", 
            "临轩最后顾得子，先帝手擢开四聪。", 
            "宫袍连骑媲珠树，验取贞脆须冬穷。", 
            "天倾地坼亘八载，隘园何隘闻夷风。", 
            "陆沈避世不忍去，佳气西望崇陵崇。", 
            "神功圣德万千牍，涕泪铅墨初迄终。", 
            "礼罗杂遝谢要路，饥凤不下谁能笼？", 
            "我同载笔久弥敬，坐对元鬓惭霜蓬。", 
            "同光追话恍梦寐，况溯文物思乾隆。", 
            "连珠合璧倘可信，岂有八表长梦梦？", 
            "科名不负云五色，看子晚节如韩公。"
        ], 
        "title": "赠朱聘三", 
        "type": "古风", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "庐山维岳孰与高？介立千载浔阳陶。", 
            "寄奴未篡赋归去，寄兴于菊兼浊醪。", 
            "食薇饮水抱兹独，义在桑海安所逃？", 
            "杜陵讵会责子意，正似愚叟期儿曹。", 
            "先生行藏颇髣髴，式谷顾欲侪伊咎。", 
            "写经抗希赞五孝，此集取譬灵均骚。", 
            "满楼海色昔造请，亲接杖屦看挥毫。", 
            "停云同昏弥八表，何日洗甲名建櫜？", 
            "报韩一击疏可惜，终佐天授师六韬。", 
            "刑天精卫志故在，笑谢世士论枯膏。", 
            "会携笔砚就五老，追话游迹大小劳。"
        ], 
        "title": "题刘云樵封翁草书陶诗", 
        "type": "古风", 
        "yun": "豪"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "梁溪三杨盛文藻，生晚吾及见女孙。", 
            "笄年随宦老就养，诗画清丽知渊源。", 
            "曩交仲子爰及季，隔幔时获聆清言。", 
            "为图散花会微旨，忏除结习皈祇洹。", 
            "谁知桑海并亲见，此画无亦元机存。", 
            "神仙狡狯夺造化，平陆胥溺能勿援？", 
            "尘扬水浅故眼熟，傥起昏垫开衢尊。", 
            "人天十载百感集，剩对季子追梦痕。", 
            "画中有诗况手泽，仙坛记在试一论。"
        ], 
        "title": "董季友属题其母杨太夫人麻姑载酒画帧", 
        "type": "古风", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "造船习海战，肇基闽江濆。", 
            "文肃抱速略，经武先作人。", 
            "鹤亭吾族秀，于君为从昆。", 
            "摧巧侪般倕，勒名闻八垠。", 
            "志业惜未竟，趾美端在君。", 
            "投笔事戈楼，横海司机轮。", 
            "忠信屡涉险，护持如有神。", 
            "临难见风义，支危积劳勋。", 
            "卒慰父老望，归坐船官茵。", 
            "五载百废举，绩茂时则屯。", 
            "无米强执爨，皤然感劳薪。", 
            "谁肯大董年，日与佣役亲？", 
            "世俗竞掊克，久宦君能贫。", 
            "翕热众所趋，君以介自珍。", 
            "击楫夙有誓，运甓能辞勤。", 
            "聊此远尘坋，庶几侪隐沦。", 
            "螺江与马江，潮汐同一津。", 
            "亲见缔造始，颇知陵夷因。", 
            "君如蒐献徵，盛衰吾能陈。", 
            "不应左沈祠，薪火终灰尘。", 
            "补巢贵先雨，俟实在培根。", 
            "勿谓一人陶，无救八表昏。", 
            "勉度阳九厄，慎保千金身。", 
            "终思见太平，同醉尧衢尊。", 
            "持以质难弟，嗢噱将何云？"
        ], 
        "title": "赠铿臣族弟", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "爱山避有名，卜筑拣尘表。", 
            "一邱孕水石，世眼习不瞭。", 
            "畸人海西至，五岳遍登眺。", 
            "眷兹太行陉，专壑心愿了。", 
            "初来但张幕，听泉坐昏晓。", 
            "徐规居高明，岩嶂左右缭。", 
            "屋成召我落，岚翠泛杯醥。", 
            "俯视林薄中，错置数亭小。", 
            "下坡径蓦涧，迅疾比过鸟。", 
            "当水石倍莹，触石水随绕。", 
            "湍激度以彴，洼盈闸为沼。", 
            "枕漱随所便，樵牧戒勿扰。", 
            "去秋留宿处，帐庐月正皎。", 
            "弹指感凉炎，栖心羡深渺。", 
            "披吟道书足，还往俗客少。", 
            "稍慊乏乔木，尚烦补丛筱。", 
            "留题抵作记，真隐匪外矫。"
        ], 
        "title": "志道乐净山房落成赋赠", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "逭暑谋人山，涉郊顾畏暍。", 
            "梦回快得雨，檐滴晓不歇。", 
            "多君挟雨具，到门趣膏秣。", 
            "出郭云旋流，微阳出复没。", 
            "龙潭憩凉翠，品水匪为渴。", 
            "焉知水塔园，谈笑已飙发。", 
            "主宾延伫久，宿诺幸不失。", 
            "周围历馆宇，罗列餍肴核。", 
            "不觉西日哺，敢嫌前路滑？", 
            "税驾就双峰，听涛玩忪月。"
        ], 
        "title": "七月十九日同珏生游厚斋将军西园园在京西成子山宝瑞臣恩咏春先至夜宿秀峰寺", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "先生作画如作书，写松如貌山泽臞。", 
            "胸蟠奇崛出简质，游趼所至时追摹。", 
            "寸缣尺素世争宝，此本埋照沦乡闾。", 
            "谁欤忍心恣丐夺？真试并剪长江图。", 
            "杨侯抱残企先哲，曩视其六今九株。", 
            "别装一卷各专美，遗孑宛见开元初。", 
            "天台烟翠满几席，所惜中段犹阙如。", 
            "物无显晦要得主，勇气君贾铜山馀。", 
            "镜完剑合会有日，相见且尽花前壶。", 
            "遗书煨烬任剞劂，吾老校字宁辞劬。"
        ], 
        "title": "黄忠端画所见古松为长卷作记七章载集中杨抟九孝廉尝携报国寺四松应天郊坛二松来京予题有诗后九年又出天台东西九松属题盖先德所藏已分为二中更豪夺近始索回案诸原记尚缺包山以下三章不知落谁手矣（壬戌，一九二二）", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "祖宗圣能并天纵，游艺神妙开诸王。", 
            "霓庵玉池挺初叶，琼肩相望。", 
            "王孙趋庭授祖砚，晚出顾欲兼众长。", 
            "初师唐文逮王恽，近更逸迈追倪黄。", 
            "写情岩壑取自适，不管人海尘飞扬。", 
            "尺缣进御惬宸赏，洒翰旌以怡清堂。", 
            "敕开秘笈俾甲乙，上溯元宋远及唐。", 
            "人间画史几梦见，此福方驾励董张。", 
            "艺林圣手类寿耇，君齿始壮谁能量？", 
            "殿门秋霁拜赐出，彩服归捧循陔觞。", 
            "继今技道与年进，龙种胸次元殊常。", 
            "老馋骋嗜蓄绢素，岁岁乞费隃麋香。"
        ], 
        "title": "贺雪斋贝子三十赐寿", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "求死不得乃出游，登高望远翻百忧。", 
            "公之于山盖亦寄，一览焉洗万古愁？", 
            "闽士耻名重介立，一节老死甘炎州。", 
            "中原滪洞十载过，新参忽下徵鱼头。", 
            "非时星凤瞥一喜，招来麾去公休休。", 
            "我晚还朝接寮列，坐惜往日悲横流。", 
            "陵迁谷变古恒有，柱折维绝当谁尤？", 
            "逝将从公寥廓际，下视蚊虻蝇蚋相春秋。"
        ], 
        "title": "题林文直登岱图", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "笼泉梦痕星一终，山且尘上休问松。", 
            "戒坛数松足稽子，并坐伫月凭卧龙。", 
            "去春山楼就君饮，丁香未花别匆匆。", 
            "北来卧病百念绝，长剩赠什萦吾胸。", 
            "何图会合有今夕，却话臣里忧兵烽。", 
            "馀生陶写赖山水，安得佳处常子同！", 
            "清光分寸致可宝，惜著云翳圆灵蒙。", 
            "晨游潭柘幸勿雨，后皇一树犹葱茏。"
        ], 
        "title": "四月十五日夜同颖生看月戒坛寺（癸亥，一九二三）", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "逸少千载人，顾为书名掩。", 
            "投身山水窟，叙禊集百感。", 
            "中原长陆沈，宗衮但名啖。", 
            "书尺炳蓍蔡，旷代见心胆。", 
            "佳日试鼠须，陶写寄游览。", 
            "孰知僧楼秘，摹刻作世范。", 
            "贤王积忠愤，孤岛万缘淡。", 
            "箧中定武本，望古频洒染。", 
            "侧理谁实贻，痛逝益中惨。", 
            "眼看水深浅，一纪去奄奄。", 
            "觥觥乐道堂，家学故无忝。"
        ], 
        "title": "题随斋主人所临禊帖二通", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "辽金蒙古迭并吞，天笃圣相苏黎元。", 
            "从容一录出人世，治心治国宁异源？", 
            "曩寻玉泉拜王墓，岸谷暝想西刘村。", 
            "岿然窣堵出廛肆，咫尺凭轼通精魂。", 
            "仰山竖拂昔试手，布新涤旧降众髡。", 
            "献诗乘舆寓讽谕，千里赴至师丧奔。", 
            "佛耶儒耶二是一，谓可将相非溢言。", 
            "三年北面得子印，评唱稽首西来恩。", 
            "曹溪滴水洒六合，閟此舍利谁知尊。", 
            "岷峨诗人志离垢，心恋塔影规成园。", 
            "悲风一曲月正午，静泊并绝钟鱼喧。", 
            "湛然集序即显诀，蘸取油盐味菜根。"
        ], 
        "title": "题邓守瑕礼塔园图万松老人砖塔在宣武门内称为砖塔胡同", 
        "type": "古风", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "先帝龙飞举恩榜，臣门得士张与黄。", 
            "黄生忠孝恸早世，君夙教冑宫东廊。", 
            "渊源伊洛师道立，馀事精鉴评倪王。", 
            "方严平进不偶俗，晚更异说憎蜩螗。", 
            "挂冠不忍见桑海，朝露旋溘尘随扬。", 
            "嗟予北来后半载，却展此卷心神伤。", 
            "当时蹙国抱孤愤，犹恋禁阔频回肠。", 
            "沧流驰波去不驻，兰芷变尽谁实芳？", 
            "卷中同直率鬼录，醉死吾及临曹。", 
            "全归末造总厚福，胜对离黍呼天苍。", 
            "郎君笃旧岁具食，影堂发箧罗缣缃。", 
            "宣南残梦一痕在，葛帔尽散陶楼藏。", 
            "明寻西园究画理，龙种老矣终殊常。"
        ], 
        "title": "劭予戊申乞假归省厚斋将军图咏送别两斋同人咸有赠章公子效彬属题", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "风鹤绵冬春，诗声岂非瑞？", 
            "矧兹朋簪盍，胜似草堂寄。", 
            "主人庭宇拓，避俗善养志。", 
            "我来欻已期，陶写亦数至。", 
            "土风始百年，逮君盖四世。", 
            "汉上罗宾僚，宣南盛气类。", 
            "洛钟千里应，赵璧一双赛。", 
            "俯仰甲子周，承平有馀味。", 
            "秃翁感遗孑，梨楂并所嗜。", 
            "不图隔京尘，复此倡闽派。", 
            "酒温梅正花，万事且拨置。"
        ], 
        "title": "人日栩楼吟集分韵得瑞字并呈匏庵", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "三径陶彭泽，平生马少游。", 
            "槐花深院雨，杨柳故乡楼。", 
            "帘影日将午，雁声天又秋。", 
            "便教青琐近，应不负沧洲。"
        ], 
        "title": "偶成", 
        "type": "律诗", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "峭壁削千尺，名山撑一峰。", 
            "紫云根石髓，碧草粉山容。", 
            "磴仄人踪少，天低日影重。", 
            "咒蛟台上立，松杪落残钟。"
        ], 
        "title": "夏日和孙采丞同年文达登螺峰", 
        "type": "律诗", 
        "yun": "冬"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "愿与渔樵侣，家山日日游。", 
            "虹收寒食雨，天入异湖舟。", 
            "叠嶂分青霭，深渊睡白鸥。", 
            "蓼花红处饮，敢傲醉乡侯。"
        ], 
        "title": "春晚湖上", 
        "type": "律诗", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "山寺翠微界，天痕挂柳梢。", 
            "落花双屐软，夕霭万峰交。", 
            "风度樵吹叶，云归鸟出巢。", 
            "不嫌归路缓，携月下西郊。"
        ], 
        "title": "集英山寺", 
        "type": "律诗", 
        "yun": "肴"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "凛凛开边杰，巍巍享庙神。", 
            "云愁仙洞石，日落异湖春。", 
            "一死传千古，双忠愧贰臣。", 
            "北山坟八尺，碑旧血痕新。"
        ], 
        "title": "奉太夫人游二忠祠敬题祠壁", 
        "type": "律诗", 
        "yun": "真"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "独有吟诗癖，春来兴倍雄。", 
            "雪肥梅影外，风碎鸟声中。", 
            "芝草映窗碧，灯花照简红。", 
            "龙门十二策，端不羡王通。"
        ], 
        "title": "迎岁感怀", 
        "type": "律诗", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "只有秋虫恨，声声诉李唐。", 
            "空山一径月，断瓦半林霜。", 
            "寺废名犹大，花拈迹已荒。", 
            "前村新佛殿，铃语更苍凉。"
        ], 
        "title": "善觉寺故址", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "徒欲刺秦皇，燕丹未必强。", 
            "况兹谋一劫，何怪国全亡。", 
            "壮士才原弱，短歌音自长。", 
            "停车易水渡，寒浪咽朝阳。"
        ], 
        "title": "渡易水", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "藤院绿沉沉，四更明月阴。", 
            "痴儿万里客，老父九原心。", 
            "报国才高举，防身病免侵。", 
            "梦中遣训在，懔懔口三缄。"
        ], 
        "title": "都中梦先赠公", 
        "type": "律诗", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "拙性常绳汝，忠心转慰吾。", 
            "荒鸡啼月店，瘦马走霜途。", 
            "问地方音杂，横天剑气粗。", 
            "收将昨夜梦，寄到异龙湖。"
        ], 
        "title": "正定府命仆旋滇诗以送之 其一", 
        "type": "律诗", 
        "yun": "虞"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "耕稼吾家业，南村尚有田。", 
            "半生误笔砚，两度赴幽燕。", 
            "岁月如流水，风尘各一天。", 
            "绸缪未阴雨，再结老农缘。"
        ], 
        "title": "正定府命仆旋滇诗以送之 其二", 
        "type": "律诗", 
        "yun": "先"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "古人今已矣，后望自无穷。", 
            "鱼影双溪上，鹂声二月中。", 
            "空阶桐叶雨，隔岸柳花风。", 
            "天暮牛羊倦，殷殷问牧童。"
        ], 
        "title": "待客亭", 
        "type": "律诗", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "五言律诗", 
        "text": [
            "一十九年客，还乡喜欲颠。", 
            "骝开新道路，鹤问旧山川。", 
            "湖月白沈玉，石云青到天。", 
            "乘槎入牛斗，宁许傲张骞。"
        ], 
        "title": "柬张华堂同年", 
        "type": "律诗", 
        "yun": "先"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "苍烟连水水连空，跨鹤神仙顾盼雄。", 
            "一枕箫声尘海外，半帆波影酒杯中。", 
            "古今来往鱼龙梦，天地沉浮荻苇风。", 
            "甘老是乡忘岁月，文人毕竟愧渔翁。"
        ], 
        "title": "游来鹤亭", 
        "type": "律诗", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "三五人家绿到门，柳花篱落荻花村。", 
            "湖鱼卖处秋云湿，野犬声中夕照昏。", 
            "蓬岛遥呼仙作侣，葑田差喜稻生孙。", 
            "一尊吸尽波心月，莫使蛟龙夜夜吞。"
        ], 
        "title": "异龙湖", 
        "type": "律诗", 
        "yun": "元"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "书画诗文只馀事，堂堂大节翊纯皇。", 
            "风清东海鳄鱼徙，雨化南荆桃李芳。", 
            "知己死生惟梦谷，执鞭左右许宗棠。", 
            "翠湖蘋藻华山笋，拜献中心一办香。"
        ], 
        "title": "谒钱南园侍御祠", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "瘦马吟鞭兴不凡，苍茫天地立仙岩。", 
            "长风吹散云边雨，秋水遥分湖上帆。", 
            "归鸟数声和筝笛，残虹一带挂松杉。", 
            "三千危磴登临处，树树红开杏子衫。"
        ], 
        "title": "梅箐", 
        "type": "律诗", 
        "yun": "咸"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "恒于勤苦见从容，坐拥书城兴未慵。", 
            "烟篆纱窗香辟蠹，风穿纸帐剑吟龙。", 
            "不除绿草思惇实，独赏焦桐有蔡邕。", 
            "夜半高楼谁是友，诸天寺里一声钟。"
        ], 
        "title": "读书乐", 
        "type": "律诗", 
        "yun": "冬"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "家书昨日报平安，泪滴书中迹未干。", 
            "千里乡音秋雁落，一龛灯火夜萤残。", 
            "羁愁顿觉乾坤小，归梦深忧道路难。", 
            "金马碧鸡吾语汝，来朝送我度河干。"
        ], 
        "title": "六月六日得太夫人书敬题一律", 
        "type": "律诗", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "不辞双屐乱云穿，来饮西山第二泉。", 
            "野燕梳风杨柳坝，田家犁雨鹧鸪天。", 
            "年丰白屋炊烟重，日夕丹枫客路悬。", 
            "诗外逸情谁和我，赤阑桥畔耸吟肩。"
        ], 
        "title": "自高坡至小西山赋呈维彰四兄", 
        "type": "律诗", 
        "yun": "先"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "翠海风光识故吾，客行依旧雁来初。", 
            "萧斋幸可安陈榻，斗酒惭非下汉书。", 
            "晴日一窗去锦丽，绿阴半亩柳花疏。", 
            "秋怀吟就诗多少，犹忆江乡旧草庐。"
        ], 
        "title": "壬辰秋七月二十八日，奉太夫人命读书省城，居张竹轩外舅广文署中偶作", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "百年义法重师承，文字能关国废兴。", 
            "东注风裁撝约学，制科取士讵无凭？"
        ], 
        "title": "姚惜抱先生使程日记为袁伯夔题 其一", 
        "type": "绝句", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "十篇策问绝深闳，记里閒吟涉笔成。", 
            "惭愧年时踏陈迹，惯曾暑潦戴星行。"
        ], 
        "title": "姚惜抱先生使程日记为袁伯夔题 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "衡湘一脉起曾吴，私淑衰时尚有徒。", 
            "传写德容宝心画，祖灯无尽照榛芜。"
        ], 
        "title": "姚惜抱先生使程日记为袁伯夔题 其三", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "立祠祭社迭馨香，诰轴能存五百霜。", 
            "褒德由来兼教孝，故家旷代踵循良。"
        ], 
        "title": "任瑾存以其远祖景泰七年诰轴属题盖其先德抱持于兵燹间仅存者 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "文字缘深见象贤，清诗美政本家传。", 
            "三纲不信今真绝，犹宝丝纶景泰年。"
        ], 
        "title": "任瑾存以其远祖景泰七年诰轴属题盖其先德抱持于兵燹间仅存者 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "礼书旧馆并沧桑，雪屋丹铅故未央。", 
            "自拥百城忘户外，纷纷燕蝠廿三霜。"
        ], 
        "title": "题绥之雪夜校书图 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "郑盦提倡郋亭和，十手传模统系图。", 
            "世论正将祧颉诵，穷研郑学亦殊孤。"
        ], 
        "title": "题绥之雪夜校书图 其二", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "蓼园墓草几经霜，犹有门生捧办香。", 
            "隔巷春回又元夜，更谁镫下说同光？"
        ], 
        "title": "柯凤孙上元留王静庵夜话诗稿为王复庐题 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "人间何世复何言，相视麻鞋剩泪痕。", 
            "裂帛一湾澄碧水，投诗还酹独清魂。"
        ], 
        "title": "柯凤孙上元留王静庵夜话诗稿为王复庐题 其二", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "客梦比潮高一尺，箧中妙语耐沈吟。", 
            "蠡湖牛渚年时月，扣遍船舷感到今。"
        ], 
        "title": "金韶生太守属题先德月川水部北游草", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "策策秋声独掩扉，空山雨过又斜晖。", 
            "无人解会伤心处，只道先生避俗归。"
        ], 
        "title": "酒坐晤日本黄叶秋造为述受姓之自录示先德溪边扫落叶绝句依韵追和 其一", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "沈冥颇亦恋岩扉，尊酒论诗月半晖。", 
            "长有岁寒心一寸，万年枝上看春归。"
        ], 
        "title": "酒坐晤日本黄叶秋造为述受姓之自录示先德溪边扫落叶绝句依韵追和 其二", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "两儿生及我趋庭，摩顶犹期遗一经。", 
            "风木八年桑海换，头颅如许说添丁。"
        ], 
        "title": "艮儿生", 
        "type": "绝句", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "阅尽冰霜辟尽尘，天风长岁助吟呻。", 
            "同心离立谁伦比？举似山中负戴人。"
        ], 
        "title": "松图写赠伯严世老弟七十双寿（壬戌，一九二三）大寒", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "论交三世忝年家，翰墨临分喜拜嘉。", 
            "住惯北方耐风雪，却寻邓尉貌梅花。"
        ], 
        "title": "宽孙世讲画梅得自庭训顷将南游手书画便面为别赋谢即以赠行 其一", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "补之下笔占清寒，不买胭脂绘牡丹。", 
            "得米山农元有例，世人莫作画师看。"
        ], 
        "title": "宽孙世讲画梅得自庭训顷将南游手书画便面为别赋谢即以赠行 其二", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "磥砢犹当中栋梁，廿年禁得几沧桑？", 
            "此心不死如寒木，试上劳山更北望。"
        ], 
        "title": "潜楼老弟病中乞为画松予诺之犹期其瘉也已而赴至意不可负写此并系一绝（癸酉，一九三三）", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "断桥溃岸数家村，雨少晴多减涨痕。", 
            "雪白鹅儿绿杨柳，日高犹自掩柴门。"
        ], 
        "title": "题梁节庵山水画册", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言绝句", 
        "text": [
            "萧萧鹤观晚春时，槐里千官盛漠仪。", 
            "不是侍中归五柞，柄臣学术有谁知？"
        ], 
        "title": "读汉书", 
        "type": "绝句", 
        "yun": "支"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "分明剪取吴淞水。中有销魂泪。", 
            "扁舟无分载西施。一任和愁和恨到天涯。", 
            "谁知赢得三生债。不共沧波改。", 
            "吴头楚尾惯经过。多少前尘影事暗消磨。"
        ], 
        "title": "虞美人·石父丈为张灵后身，灵鹣师以梦晋长江万里图便面为寿，出以见示，为赋此解", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "古柏簪花，晴檐卷絮，林端霁色微明。", 
            "玉宇高寒，客怀重到须惊。", 
            "蜃楼遮断金铺路，怕燕归、还误窥楹。", 
            "黯销魂、梦里芜痕，阙下车声。", 
            "么线莫奏迎神曲，但尘笼乌帽，钗袅红琼。", 
            "一掬沧波，铜仙铅泪盈盈。", 
            "寒鸦不管兴亡事，傍夕阳、犹恋觚棱。", 
            "罢登临、灯火重楼，鼓角高城。"
        ], 
        "title": "高阳台·雪后与易实丈游中央公园，社稷坛旧址也", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "灯昏水驿，正宵寒风细。", 
            "宜有词仙与游戏。", 
            "笑扁舟、载了双桨来时，波心荡、缥缈垂虹十二。", 
            "太湖西畔去，不管高寒，为唤盈盈玉人起。", 
            "低唱庆宫春，无限风流，弓腰在、隔帘曾记。", 
            "料十年、梦觉彩云飞，算未比、丹青略曾如此。"
        ], 
        "title": "洞仙歌·题蒋谷香先生垂虹词梦图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绀玉生烟，是谁耕得沧波碎。", 
            "蘋丝斜约簟纹绮，红浪翻秋被。", 
            "浅晕朝霞似醉。", 
            "镜奁开、凝脂半洗。", 
            "暖香飞麝，腻锦巢鸳，柔乡滋味。", 
            "急雨初过，绿盘擎出铜仙泪。", 
            "瑶房空贮苦心多，别恨千丝缀。", 
            "凤股钗头颤坠。", 
            "向西风、颦红怨翠。", 
            "露零鸥冷，拚共婵娟，伴伊无寐。"
        ], 
        "title": "烛影摇红·荷花，同彦通作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "雨叶啼螀，霜砧惊雁，做得秋声如此。", 
            "一梦沧江，换西风人世。", 
            "叹前度，惯觉朱楼紫陌游冶，醉玉吟香多丽。", 
            "不似而今，总韶光虚费。", 
            "记桐阴、淡月吹笙地。", 
            "人何在、似海侯门闭。", 
            "负却象管鸾笺，赋深情难寄。", 
            "问飘零、怨叶宫沟里。", 
            "可曾有、万一相思字。", 
            "怕盼断、碧海青天，隔蓬山无际。"
        ], 
        "title": "拜星月慢·秋霁卧疴，彦通拈此调属同赋", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "系马状态畔。", 
            "归来燕、一双花下重见。", 
            "眉峰减翠，腰支损玉，泪波双脸。", 
            "平章艳冶都惯。", 
            "算未抵、兰情蕙盼。", 
            "话渡头、桃叶东风，前尘影事多感。", 
            "殷勤画扇传歌，金船劝酒，愁黛羞敛。", 
            "侯门一瞥，萧郎陌上，故情依黯。", 
            "芙蓉旧时庭院。", 
            "早付与、斜阳一半。", 
            "又霜枫、冷入哀红，凄凄弄晚。"
        ], 
        "title": "宴清都·有赠", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "如水楼台，浸绀海冰壶，半剪秋色。", 
            "捣药流铅，采香垂佩，素娥弄寒无力。", 
            "挂尊饯夕。", 
            "几回阅世成今昔。", 
            "但叹息。", 
            "人去、忍将欢意照陈迹。", 
            "应念倦旅，怅隔天涯，夜来乡心，清恨何极。", 
            "更兰闺、晶帘下却，多情翻自泪沾臆。", 
            "弹向四弦留怨抑。", 
            "到酒醒后，还怕晼晚韶华，舞鸾惊晓，冷蟾愁寂。"
        ], 
        "title": "秋霁·丁巳中秋，同彦通作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "作意清游未肯孤。", 
            "半隐晴候嫩寒初。", 
            "点波双桨倩鸥扶。", 
            "渐老菱枝经雨瘦，未凋枫叶保霜腴。", 
            "莺波桥下是南湖。"
        ], 
        "title": "浣溪沙·同杏丈、彦通泛舟南湖，止于觚斋，时主人游沪未归，赋小词二章留赠 其一", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "无数菰蒲乱绕门。", 
            "虚堂人去几黄昏。", 
            "客来留梦待重温。", 
            "三面好山都到枕，一湾流水自成村。", 
            "此中消得是诗魂。"
        ], 
        "title": "浣溪沙·同杏丈、彦通泛舟南湖，止于觚斋，时主人游沪未归，赋小词二章留赠 其二", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "鬓影吹凉，眉痕替月，烟绡卷尽宫罗。", 
            "露脚斜飞，点尘不到鸥波。", 
            "水天共色秋无价，似泛查、人在银河。", 
            "动清吟、惊起双鸳，好梦梨窝。", 
            "彭郎祠宇新题换，自神州劫后、未忍重过。", 
            "曲曲回阑，蘋飔微飐残荷。", 
            "湖山不负清游兴，赚词人、心上秋多。", 
            "更何时、一棹莼丝，一笛渔歌。"
        ], 
        "title": "高阳台·月夜泛湖至彭祠，光景奇丽，杏丈高吟来人买得渔舟度岁华之句，余亦有浮家意。感赋此解", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "葛岭西边，画楼俯瞰波光碎。", 
            "四山回合送青来，飞作檐牙翠。", 
            "接岸枯荷乱苇。", 
            "窄盈盈、凌波步绮。", 
            "临流沈砚，倚槛敲棋，游鱼惊避。", 
            "绛节归来，鉴湖不乞君王赐。", 
            "卷帘遥指故行宫，忍话沧桑事。", 
            "一掬西冷腻水。", 
            "阅兴亡、于今又几。", 
            "石鳞斜照，铜辇秋风，人间何世。"
        ], 
        "title": "烛影摇红·赋杏丈西湖别墅", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "断霞明渚。", 
            "墟烟外，群峰争斗眉妩。", 
            "缀霜蕃锦在寒枝，鸟弄春晴误。", 
            "听瑟瑟、清商自语。", 
            "河山如此成迟暮。", 
            "看乱拂苍岩，间瘦碧衰黄，料理夕阳红苦。", 
            "还叹过隙驹光，朱颜愁老，秀靥空忆前度。", 
            "杜鹃啼恨下平芜，梦远吴江路。", 
            "漫一逐、荒波去住。", 
            "人间多少消魂处。", 
            "倘载将、相思字，流到天涯，教伊知否。"
        ], 
        "title": "霜叶飞·天平山看红叶，同舂音社中诸子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "倦洗筝琶耳。", 
            "向旧家池馆，耽弄秋色。", 
            "丛桂留人，散幽香时度，小窗帘隙。", 
            "酽酽荒波碧。", 
            "空流转、年涯无息。", 
            "看断肠、几树斜阳，都是别离踪迹。", 
            "赋笔。", 
            "工愁无力。", 
            "念词侣飘萧，欢事难觅。", 
            "满地江湖，几邻莺结舍，槛鸥分席。", 
            "津鼓催征客。", 
            "又一舸、西风潮汐。", 
            "怕再来、认取鸿泥，故情暗惜。"
        ], 
        "title": "曲游春·偕彦通游徐园，同赋。时彦通将有北行", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "旧曲徵歌地。", 
            "记相逢、盈盈碧玉，破瓜年纪。", 
            "别有伤春幽绪在，篆缕难烧心字。", 
            "早自判、忏除情绮。", 
            "不分今宵重相见，把新愁、旧恨都钩起。", 
            "浑如梦，十年事。", 
            "东风开遍闲桃李。", 
            "只秋娘、旧家声价，依然如此。", 
            "自是瑶英人第一，卷上珠帘十里。", 
            "但病渴、文园老矣。", 
            "懊恼当时真铸错，负横波、一笑千金意。", 
            "空湿遍，青衫泪。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "怕展登楼眼。", 
            "西风外、乱愁如草难剪。", 
            "重阳近也，茱萸待插，雁行凄断。", 
            "惊心满地烽烟，又怅望、家山梦远。", 
            "料泪波、流向潇湘，修篁秾翠都染。", 
            "纵教掷锦徵歌，筹花斗酒，人意先懒。", 
            "幽兰结佩，残荷制服，落英抄饭。", 
            "芳情信美何用，莫一例、霜啼露泫。", 
            "拚今生、冷坐枯吟，年涯暗遣。"
        ], 
        "title": "宴清都·秋感", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "春痕黛螺。秋痕眼波。", 
            "绣巾时掩香罗。晕梨花颊涡。", 
            "颦轻怨多。腰轻态那。", 
            "灯前夜夜闻歌。断人肠奈何。"
        ], 
        "title": "醉太平", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "云停响高。花欹舞饶。", 
            "纤葱檀板轻敲。爱唇朱自娇。", 
            "兰吹舌椒。红生脸潮。", 
            "人前眉语迢迢。隔银河几桥。"
        ], 
        "title": "醉太平", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "园林旧时俊赏，敞银屏绣户。", 
            "翠樽满、醉折花枝，卷帘天半歌舞。", 
            "暗香动、凉飔荡夕，沉沉罨霭疑无暑。", 
            "但天孙、惆怅灵槎，夜来风雨。", 
            "楼傍秋阴，暂暝便霁，飏晴云暖雾。", 
            "麝薰过、翩入惊鸿，黛螺新画眉妩。", 
            "弄歌珠、梁尘暗簌，似偷掐、霓裳仙谱。", 
            "更商量，佳会明朝，再听金缕。", 
            "巾车乍卸，柘鼓重携，又几亲笑语。", 
            "芳昼永、麴澜初定，倦耳争洗，间发清商，缓移筝柱。", 
            "娇波送盼，遥峰颦恨，柔肠回断无人省，只声声、化作情天絮。", 
            "余音未歇，无端瘦月斜阳，送人惨澹归去。", 
            "阳春法曲，响绝知稀，正感今怨古。", 
            "问料理金樽檀板，付与华年，羽换宫移，为谁辛苦。", 
            "红墙雾隐，蓝桥烟锁，蓬山神海无梦到，笑寻常、蜂蝶猜都误。", 
            "凭君领取清愁，杜若湘兰，惯题秀句。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "脸霞红玉。", 
            "眉语欺山绿。", 
            "一握柔丝亲结束。", 
            "斜倚阑干娇足。", 
            "独眠楼上花枝。", 
            "起来窗日迟迟。", 
            "金斗无心熨贴，任教揉损罗衣。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "尽人颠倒。", 
            "珍重知音少。", 
            "众里回眸刚一笑。", 
            "不分占伊怀抱。", 
            "者回纤手擎持。", 
            "含情似说郎痴。", 
            "辛苦朝朝按拍，为侬敲损筇枝。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "玉骨怯西风，枕簟凉初透。", 
            "寂寞空床易感秋，小病非关酒。", 
            "引领一声歌，如雪蝤蛴瘦。", 
            "细掐猩猩一桁红，错认新妆斗。"
        ], 
        "title": "卜算子", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "娥江有恨沈贞女，湘水多情哭帝妃。", 
            "争似斗山青冢在，年年春草绿成围。"
        ], 
        "title": "五妃庙题壁四首 其一", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "翠羽明珰想旧颜，玉鱼金碗葬空山。", 
            "贞魂认得城南路，环佩归来夜月寒。"
        ], 
        "title": "五妃庙题壁四首 其二", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "春风竹沪草萋萋，落日桐城杜宇啼。", 
            "一例同殉家国难，贞忠千古属夫妻。"
        ], 
        "title": "五妃庙题壁四首 其三", 
        "type": "绝句", 
        "yun": "齐"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "田横岛上有奇人，孤愤延平志未伸。", 
            "巾帼也知亡国恨，英雄儿女各千春。"
        ], 
        "title": "五妃庙题壁四首 其四", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "赤嵌城泊晚来潮，乌石山童落木凋。", 
            "一样秋风吹大地，英雄儿女客魂消。"
        ], 
        "title": "三山旅次寄内", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "大国凄凉劫火馀，念家山破恨何如！", 
            "匹夫亦有兴亡责，忍爱桃花自隐居？"
        ], 
        "title": "题桃花源图二首 其一", 
        "type": "绝句", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "桑麻鸡犬自成邻，流水桃花别有春。", 
            "若使刘项皆遁世，他年何以报强秦？"
        ], 
        "title": "题桃花源图二首 其二", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "南江水接北江潮，奈此重瀛隔阻遥。", 
            "卿在吴头侬楚尾，就中打桨也魂消。"
        ], 
        "title": "寄内二首 其一", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "每劳锦注劝加餐，一枕清凉梦亦安。", 
            "老母婴儿无恙也，朔风吹到客衣寒。"
        ], 
        "title": "寄内二首 其二", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "淡江潮退好停槎，趁早偕行乘火车。", 
            "暂洗征尘动游兴，一时看遍稻城花。"
        ], 
        "title": "携眷渡厦，舟泊淡水，偕妻子入台北城竟日，归舟记之 其一", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "胭脂北部久闻名，扇影衣香陌上行。", 
            "行过观音山下路，采茶队里涌歌声。"
        ], 
        "title": "携眷渡厦，舟泊淡水，偕妻子入台北城竟日，归舟记之 其二", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "艋津夜月惯相思，南菜园开待赋诗。", 
            "六载名山风雨感，匆匆难慰故人期。"
        ], 
        "title": "携眷渡厦，舟泊淡水，偕妻子入台北城竟日，归舟记之 其三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "萧萧官柳拂长堤，马上诗情倚醉题。", 
            "且向黄公垆下憩，归时忘却日沈西。"
        ], 
        "title": "携眷渡厦，舟泊淡水，偕妻子入台北城竟日，归舟记之 其四", 
        "type": "绝句", 
        "yun": "齐"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "剑潭夜夜跃龙光，古木参天荫四旁。", 
            "惜我不能潭上望，停鞭一试水云乡。"
        ], 
        "title": "携眷渡厦，舟泊淡水，偕妻子入台北城竟日，归舟记之 其五", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "青畴十顷水田田，野草山花亦可怜。", 
            "闻说芝林钟秀色，明诗习礼几婵娟？"
        ], 
        "title": "携眷渡厦，舟泊淡水，偕妻子入台北城竟日，归舟记之 其六", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "濒年作客滞天涯，差喜妻孥共唱随。", 
            "携手同游又同返，归舟恰是上灯时。"
        ], 
        "title": "携眷渡厦，舟泊淡水，偕妻子入台北城竟日，归舟记之 其七", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "扁舟荡荡水迢迢，双桨风轻趁晚潮。", 
            "绝好洪山桥畔月，照人清梦可怜宵。"
        ], 
        "title": "洪山桥夜泊", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "海上何人赋草薰，天涯游子暗伤魂。", 
            "虎溪夜月凤山雨，手写家书寄细君。"
        ], 
        "title": "鹭门旅兴二首 其一", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "客囊犹似昔年贫，尘海琴樽倍怆神。", 
            "添个新诗三五首，归装端好赠同人。"
        ], 
        "title": "鹭门旅兴二首 其二", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "抛却湖山一笛秋，二分明月在南楼。", 
            "人间未有埋愁地，独上危峰看斗牛。"
        ], 
        "title": "中秋夜登鼓浪山", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "江城落日鼓声哀，东海骑鲸去不回。", 
            "后起儒生几人杰，吟诗空上读书台。"
        ], 
        "title": "万石岩", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "诗界推君称健将，文坛我欲建奇勋。", 
            "中原逐鹿归谁手，忙杀胡儿鼎足分。"
        ], 
        "title": "在厦柬乡中诸友四首 其一 陈瘦云", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "能诗何碍作閒人，薄醉尤时见性真。", 
            "省识此中心乐地，风流道学两相邻。"
        ], 
        "title": "在厦柬乡中诸友四首 其二 赵云石", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "东山丝竹正华年，醉月评花结绮缘。", 
            "惆怅银河千里隔，愿为青鸟系书传。"
        ], 
        "title": "在厦柬乡中诸友四首 其三 谢石秋", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "入门一笑忘宾主，四座雄谈辄鬨堂。", 
            "犹有元龙豪气否，狂歌痛饮夜方长。"
        ], 
        "title": "在厦柬乡中诸友四首 其四 陈鞠谱", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "举杯看剑快论文，旗鼓相当共策勋。", 
            "如此江山如此恨，不堪回首北遥云。"
        ], 
        "title": "留别林景商四首 其一", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "沧海横波幻蜃楼，天风无力送归舟。", 
            "留将一幅英雄泪，洒向元黄四百州。"
        ], 
        "title": "留别林景商四首 其二", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "环球惨淡起腥风，热血滂沱洒地红。", 
            "到此乾坤无净土，且提长剑倚崆峒。"
        ], 
        "title": "留别林景商四首 其三", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "合群作气挽洪钧，保种兴王起劫尘。", 
            "我辈头颅原不惜，共磨热力事维新。"
        ], 
        "title": "留别林景商四首 其四", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "万派涛声四壁喧，一庭春雨澹诗魂。", 
            "我来不见蓬莱客，花落鸟啼日又昏。"
        ], 
        "title": "斐亭", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "衣香扇影林投路，细雨轻风楝子天。", 
            "最是城南三日节，踏青齐到斗山前。"
        ], 
        "title": "三日节", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "嫣红细唱桃花曲，飞白閒吟柳絮词。", 
            "莫遣番风过廿四，寻芳正是晚春时。"
        ], 
        "title": "楝花", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "千秋义节桂山祠，吊古苍凉范九池。", 
            "每过城南频洒泪，斜阳影里读残碑。"
        ], 
        "title": "宁南门下有五妃墓道，碑上刻范九池侍御之诗，读之悽惋", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "美人迟暮怀天末，骚客行吟唤奈何。", 
            "一卷画兰憔悴甚，伤心忍对旧山河。"
        ], 
        "title": "题洪逸雅画兰帖二首 其一", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "摇落潇湘九畹根，祗今笔底为招魂。", 
            "余怀信美谁知识，独向秋风吊屈原。"
        ], 
        "title": "题洪逸雅画兰帖二首 其二", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "昨夜文星坠海东，瓣香何处祝南丰？", 
            "一杯持向城头哭，凄绝青山夕照中。"
        ], 
        "title": "哭曾鹤生三首 其一", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "浪社开时乐唱酬，翩翩裙屐自风流。", 
            "无端忽被多情累，一劫烟花冷十洲。"
        ], 
        "title": "哭曾鹤生三首 其二", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "举手招魂望素旗，荒原夜月草迷离。", 
            "西风一掬词人泪，忍听秋坟鬼唱诗。"
        ], 
        "title": "哭曾鹤生三首 其三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一别匆匆便渺茫，人间何处遣巫阳？", 
            "招魂独向城南哭，凄绝秋风泪几行。"
        ], 
        "title": "哭沈少鹤八首 其一", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "四年风雨话联床，一劫人天别恨长。", 
            "今夕引杯还看剑，张灯不见瘦腰郎。"
        ], 
        "title": "哭沈少鹤八首 其二", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "几度相携入醉乡，酒筹歌板少年场。", 
            "花开花落春难驻，愁对旗亭夕照凉。"
        ], 
        "title": "哭沈少鹤八首 其三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "红楼一梦说荒唐，憨玉痴颦大可伤。", 
            "独向枕霞甘下拜，拈花證果出情场。"
        ], 
        "title": "哭沈少鹤八首 其四", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "章台走马柳丝长，惨绿年华竟擅场。", 
            "闻说秦宫天上去，一时花下泣红妆。"
        ], 
        "title": "哭沈少鹤八首 其五", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "椿萱衰暮已堪伤，荆树花残更断肠。", 
            "半亩池塘秋水冷，那堪比翼痛鸳鸯。"
        ], 
        "title": "哭沈少鹤八首 其六", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "论交肝胆凛秋霜，况复深情在渭阳。", 
            "一语告君如皦日，事亲教子我担当。"
        ], 
        "title": "哭沈少鹤八首 其七", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "朝夕抠衣上影堂，一回思感一悲伤。", 
            "年年拟向坟头哭，絮酒亲浇吊白杨。"
        ], 
        "title": "哭沈少鹤八首 其八", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "说剑评花迥出群，柔肠侠气两纷纭。", 
            "天涯落拓谁知己，第一钟情是彼沄。"
        ], 
        "title": "题扇", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "殖民略地日观兵，夹板威风撼四溟。", 
            "莫说东方男子少，赤嵌城下拜延平。"
        ], 
        "title": "题荷人约降郑师图", 
        "type": "绝句", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "渐流红去远怕看春，江南古离忧。", 
            "况青芜萧索，瑶华珍重，欲寄无由。", 
            "又是清明近也，旧火一时收。", 
            "城角余寒恋，凄恻如秋。", 
            "准拟随花追步，倩谢堂燕客，密意绸缪。", 
            "对东风无语，迷路梦中休。", 
            "雨潇潇吴娘歌苦，但市园依旧接枫稠。", 
            "人间世、此心安处，莫问渔舟。"
        ], 
        "title": "八声甘州 不得彊村先生起居", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "人生重九且为欢。", 
            "除酒欲何言。", 
            "佳辰惯是闲居觉，悠然想、今古无端。", 
            "几处登临多事，吾庐俯仰常宽。", 
            "菊花全不厌衰颜。", 
            "一岁一回看。", 
            "白头亲友垂垂尽，尊前问、心素应难。", 
            "败壁哀蛩休诉，雁声无限江山。"
        ], 
        "title": "风入松 重九", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "断岸分流景。", 
            "连阁催新暝。", 
            "一带清溪，未晓游人心性。", 
            "趁汐归船，摇语波无定。", 
            "月华风意谁领。", 
            "暮云凝。", 
            "顾望天去迥。", 
            "江花睇蛾曾凭。", 
            "濯粉池妆，最是晚秋难整。", 
            "甚日归来，愁又歌同病。", 
            "离怀长恁凄冷。"
        ], 
        "title": "碧牡丹", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "春来准拟开怀，是谁不放残年去。", 
            "寒更灯火，断魂依在，严城戍鼓。", 
            "天北天南，一声归雁，有人愁苦。", 
            "算寻常经过，今年事了，都休向，明朝语。", 
            "光景花前冉冉。", 
            "倚东风、从头还数。", 
            "因循却怕，登临无地，夕阳如故。", 
            "烂醉生涯，颓然自卧，懒歌慵舞。", 
            "待鸣鸡唤起，白头簪胜，尽平生度。"
        ], 
        "title": "水龙吟 丁卯除夕", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "云约颓檐，春生残垒，剩烽雁后方惊。", 
            "人日题诗，荒祠怀古，去来不驻游情。", 
            "岁华堪叹，翠禽语、红梅未英。", 
            "芳辰惆怅，犹是花前，莫问飘零。", 
            "兹堂在昔陈经。", 
            "谪宦栖迟，谁分平生。", 
            "无定风花，有缘香火，为他一晌销凝。", 
            "问天何意，世多难、儒冠自轻。", 
            "江山如此，依旧吾庐，风雨鸡鸣。"
        ], 
        "title": "庆春宫 人日，光孝寺谒虞仲翔先生祠", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "新烟摇梦绮。", 
            "笑今年东风，较多才思。", 
            "载酒园亭，看彩幡依旧，万妆齐倚。", 
            "信有前期，分付定、蝶媒蜂使。", 
            "绣幰佳人，闲了鞦韆，再商春事。", 
            "百五韶光如水。", 
            "只蜡烛灰枯，尚堆残泪。", 
            "又说良辰，向有花明月，旧家提起。", 
            "熨日帘栊，消受过、宜蚕天气。", 
            "便是寻芳来晚，娇他嫩子。"
        ], 
        "title": "三姝媚 戊辰闰花朝清明", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "摇梦清尊，酒阑却望长安远。", 
            "年时西笑出门行，日下魂飞乱。", 
            "车马亲朋又散。", 
            "问平居、沧江岁晚。", 
            "霓裳惊破，鼙鼓声中，飘零谁管。", 
            "时节逢君，楚兰别有江南怨。", 
            "赋情不比李龟年，曾侍开元宴。", 
            "往事梨园泪断。", 
            "暗凄凉、西风故苑。", 
            "良辰美景，天上人间，白头吟倦。"
        ], 
        "title": "烛影摇红 梅郎南泊，北望凄然，邂逅朋尊，漫吟成调", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "明珰恨，沾座泪茫茫。", 
            "不是此声肠欲断，却缘心事寄君王。", 
            "掩抑故难忘。"
        ], 
        "title": "望江南 听梅郎歌洛川会", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "白头簪胜。", 
            "尚依约梦华，东风吹醒。", 
            "故国春回，闲门人老，时事几番重省。", 
            "把酒可怜东望，到眼都无新咏。", 
            "暮云锁，又飞鸿天阔，竹梅深静。", 
            "谁听。", 
            "花信转，消息江南，前度流红冷。", 
            "终岁怀人，兹辰芳草，一晌旧寒销凝。", 
            "待得倩莺烦燕，争奈有期无定。", 
            "愁未免，想芳菲掩抑，沧洲残影。"
        ], 
        "title": "喜迁莺 立春日，得杨铁夫书，喜闻彊村先生起居，赋此寄怀", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "无言有泪。终古苍梧何限翠。", 
            "唤起商山。心是湘累事较闲。", 
            "芳馨欲采。凄咽海尘零画在。", 
            "珍重晴窗。不是前朝旧夕阳。"
        ], 
        "title": "减字木兰花 题薛剑公石竹芝兰画册", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "落花时，风景好。", 
            "惆怅识音人老。", 
            "弦欲语，座无言。", 
            "满堂沉麝烟。", 
            "伤心面。", 
            "归来见。", 
            "惟有画梁双燕。", 
            "将寂寞，慰飘零。", 
            "相逢江海情。"
        ], 
        "title": "更漏子", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "商略微波问泛家。", 
            "人间随处有桃花。", 
            "一回一笑老生涯。", 
            "未尽忏除余梦绮，自然珍重放年华。", 
            "待携烟语閟窗纱。"
        ], 
        "title": "浣溪沙 小港看桃花，午饮志园，漫成二首 其一", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "半日游情烂漫天。", 
            "主人相惜为开筵。", 
            "浮生花底与尊前。", 
            "爱酒误花宁是计，君看蛱蝶殢香眠。", 
            "要迟斟酌共流连。"
        ], 
        "title": "浣溪沙 小港看桃花，午饮志园，漫成二首 其二", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "不用问田园。", 
            "十载归来故旧欢。", 
            "一笑从知春有意，篱边。", 
            "三两余花向我妍。", 
            "哀乐信无端。", 
            "但觉吾心此处安。", 
            "谁分去来乡国事，凄然。", 
            "曾是承平两少年。"
        ], 
        "title": "南乡子 己巳三月，自郡城归乡，过区菶吾西园话旧", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "沽酒桥南，客行不共清明到。", 
            "杜鹃啼老。", 
            "只有荼蘼好。", 
            "往日旗亭，事去都忘了。", 
            "山花笑。", 
            "此时情调。", 
            "分付提壶鸟。"
        ], 
        "title": "点绛唇 市楼同菶吾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "红烛今宵，样眉不用商时世。", 
            "旧家椎髻。", 
            "白首梁鸿婿。", 
            "偏我沉吟，六十年来事。", 
            "从头记。", 
            "国人知未。", 
            "家室中兴美。"
        ], 
        "title": "点绛唇 己巳十月，张庶平重逢花烛索赋。及时之美，栖隐之贤，吾犹乐道之也", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "回睇灯期月又妍。", 
            "祝花情早在春先。", 
            "却向无花闲处坐。", 
            "如我。", 
            "不关爱酒与逃禅。", 
            "信有楼台应有树。", 
            "谁主。", 
            "满城车马正喧阗。", 
            "莫倚良辰多乐事。", 
            "何似。", 
            "青山绿水自华年。"
        ], 
        "title": "定风波 庚午花朝", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "对夕阳空，疏烟冷，云锦当窗重织。", 
            "清秋如客燕，问西园谁分，主人曾识。", 
            "醉墨乌丝，歌尘彩扇，经眼悲欢狼藉。", 
            "当时行吟地。", 
            "算承平年少，就中难觅。", 
            "但还泊逡巡，矮桥惆怅，盼波能惜。", 
            "哀时词赋客。", 
            "蓦回睇、天水伤心碧。", 
            "怕未许、随花追步，分柳为邻，好湖山怎消幽寂。", 
            "忍见离宫月，孤泪接、青苔无极。", 
            "怨零落、双鸳迹。", 
            "今我何世，犹是身闲游历。", 
            "远箫似闻叹息。"
        ], 
        "title": "大酺 湖上怀梦窗故居", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "承平池馆，梦绕西湖路。", 
            "应恨我来迟，蓦惊回、佳期细数。", 
            "吟箫倦倚，无复谱当年，明月在，暗尘流，不为行云驻。", 
            "游情画舸，寂寞从朝暮。", 
            "谁念畏登临，堕西风、颓然废圃。", 
            "人家门巷，燕子欲归时，怀故国，想平居，休问闲歌舞。"
        ], 
        "title": "蓦山溪 与圆虚道人薄游湖上，晚过高氏庄作", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "鲈脍秋杯，树声一夜生离怨。", 
            "趁潮津月向人明，还似当时见。", 
            "芳草天涯又晚。", 
            "送长风、萧萧去雁。", 
            "凄凉客枕，宛转江流，朅来孤馆。", 
            "头白相看，后期心数逡巡遍。", 
            "此情江海自年年，分付将归燕。", 
            "襟泪香兰暗泫。", 
            "两无言、青天望眼。", 
            "老怀翻怕，对酒听歌，吴姬休劝。"
        ], 
        "title": "烛影摇红 沪上留别彊村先生", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "尊酒平生，岁寒心素归闲赏。", 
            "玉梅宫样。", 
            "先入春风唱。", 
            "花信从头，迤逦年光畅。", 
            "芳菲想。", 
            "旧兰无恙。", 
            "语笑疏灯上。"
        ], 
        "title": "点绛唇 风余小集，示从游诸子", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "天安门上阅兵来，万马无声紫禁开。", 
            "九派龙蛇将起陆，一时鹰犬亦登台。", 
            "秋风故国惊华发，落日昆池话劫灰。", 
            "莫说当涂能代汉，本初健者是粗才。"
        ], 
        "title": "甲寅十月十日四首 其一", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "回首金陵一战平，孙黄功罪漫讥评。", 
            "国魂飘荡天难问，民气摧残世莫争。", 
            "不分英雄多失势，遂令竖子竟成名。", 
            "西林亦有南洲望，独向蛮荒老泪横。"
        ], 
        "title": "甲寅十月十日四首 其二", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "乱世人才本最难，沐猴终让楚人冠。", 
            "三章约法翻新样，九品威仪复旧官。", 
            "白马西来山已堑，黑龙北徙海生澜。", 
            "试看周召共和史，生恐鸱鸮毁室叹。"
        ], 
        "title": "甲寅十月十日四首 其三", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "九有传家继夏商，漫言逊位绍虞唐。", 
            "祭天已定新仪注，画地空移旧土疆。", 
            "三海风云天帝怒，五湖烟雨酒徒狂。", 
            "东华夹道多杨柳，应有词臣赋未央。"
        ], 
        "title": "甲寅十月十日四首 其四", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春秋据乱吾修史，风雅无邪女论诗。", 
            "三载中原同按剑，廿年绝岛共观棋。", 
            "屠龙萍漫才如此，歌凤楚狂叹已而。", 
            "此去五湖烟水阔，应依南斗寄相思。"
        ], 
        "title": "出都别耐侬", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "零乱春愁荡夕曛，停舟歇浦为招魂。", 
            "艰难久历龙蛇斗，寂寞空闻鸟鹊喧。", 
            "革命已成身可死，怀才未试血犹温。", 
            "江山到处伤摇落，手采寒花酹墓门。"
        ], 
        "title": "展庄啸谷墓", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "三载浪游何所得，百篇诗卷压归舟。", 
            "昂头太华山低笑，濯足溟沧水倒流。", 
            "天以奇才锡忧患，我闻绮语散离愁。", 
            "今宵酒绿灯红畔，共倚阑干看斗牛。"
        ], 
        "title": "归家示少云", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "宁南春色梦中横，劫后登临气未平。", 
            "青草白沙乌鬼渡，绿天红雨赤嵌城。", 
            "豹文暂隐何曾变，龙性难驯或一鸣。", 
            "凄绝钓游旧时地，夕阳空下马兵营！"
        ], 
        "title": "宁南春望", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "五更推枕角声哀，搅起诗潮莽莽来。", 
            "百世功名馀断简，一生忧患况奇才。", 
            "莺啼燕语都无赖，月落星稀首重回。", 
            "十亩园花齐怒放，漫天春色手亲栽。"
        ], 
        "title": "五更", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "年来心事渐平奇，荡气回肠此一时。", 
            "眼底已无馀子在，镜中幸有美人知。", 
            "小山丛桂能招隐，远道芙蓉寄所思。", 
            "删尽风花三百首，鬓丝禅榻恰相宜。"
        ], 
        "title": "年来", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "柳颦花粲总天工，脉脉春人在眼中。", 
            "嘘气楼台喧晓日，销魂城郭漾东风。", 
            "中年对酒心先醉，劫后题诗句尚雄。", 
            "生恐霸才零落尽，万千哀乐系征鸿。"
        ], 
        "title": "春人", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "短衣跃马出关时，一笑归来鬓未丝。", 
            "两戒山河曾展览，百年日月任奔驰。", 
            "书生合具屠龙技，烈士空吟伏骥诗。", 
            "准拟闭门求寂静，禅心玄味远相期。"
        ], 
        "title": "寄王香禅女士津门", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "玉珰缄札孕来春，一段温馨字字真。", 
            "远道问梅花有信，閒庭咏絮雪无尘。", 
            "神仙历劫为名士，天帝胡然是美人。", 
            "多谢藐姑时女意，犹将尧舜入陶甄。"
        ], 
        "title": "答李如月女士赠诗", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "饯春声里唱吴讴，万点霏霏扑画楼。", 
            "三月烟花随去马，一堤晴雪逐浮鸥。", 
            "玉钩帘外人如梦，红板桥头水亦愁。", 
            "莫怨东风太零乱，他生能化绿萍不？"
        ], 
        "title": "柳絮限韵，同南社诸子", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "银河迢递隔红墙，耿耿星辰夜未央。", 
            "远道幸投青玉案，几□重上郁金堂。", 
            "九歌公子思南国，一笑佳人在北方。", 
            "莫怨秋蕖渐零乱，昵他红处护鸳鸯。"
        ], 
        "title": "得香禅书却寄", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "名山绝业足千年，犹有人间未了缘。", 
            "听水听风还听月，论诗论画复论禅。", 
            "家居鹿耳鲲身畔，春在寒梅弱柳边。", 
            "如此绮怀消不得，一箫一剑且流连。"
        ], 
        "title": "再寄香禅", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "来日大难君竟死，此时痛哭我何痴！", 
            "江山憔悴秋先老，风雨飘零梦亦疑。", 
            "胸有千秋唯纵酒，交从十载况论诗。", 
            "汴溪流水声呜咽，他日招魂拜子规。"
        ], 
        "title": "哭林痴仙", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "酒徒寥落今何世，词客飘零亦足哀。", 
            "搔首问天成独醉，狂歌斫地负奇才。", 
            "死生一瞬乾坤小，风雅千秋道义隤。", 
            "月黑枫青难再见，可能化鹤梦中来。"
        ], 
        "title": "哭赖悔之", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "草长鹃啼事渺茫，残山剩水更悲伤。", 
            "姓名未入遗民传，碑碣空留古寺旁。", 
            "梦蝶客归园月冷，骑鲸人去海波荒。", 
            "南无树下优昙畔，寸土犹能发异香。"
        ], 
        "title": "法华寺畔有閒散石虎之墓，余以为明之遗民也；将遭毁掘，乃为移葬梦蝶园中。为文祭之，复系一诗", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "频年漂泊未曾休，况是萧条海上秋。", 
            "曲渚断芦依浅水，故园丛菊忆孤舟。", 
            "檐前月出神虫叫，沙际潮平鬼蟹游。", 
            "赖有村翁能解事，剪灯閒话夜悠悠。"
        ], 
        "title": "海滨夜宿", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "莽莽星球又一旋，人间何处得春先？", 
            "新蒲细柳皆争长，冶燕痴莺亦可怜。", 
            "三海屠龙成浩劫，中原跃马待明年。", 
            "椒醑醉后婆娑舞，快读螣蛇烈士篇。"
        ], 
        "title": "丁巳元旦", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "海国扶馀霸业空，禅林寥廓又秋风。", 
            "万千劫后留真谛，二十年来證大雄。", 
            "池水有波分剑绿，天花无影著衣红。", 
            "鹃魂蝶梦寻常事，伫看银瓶掣毒龙。"
        ], 
        "title": "秋日偕少云游海会寺四首 其一", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "北郭荒凉吊古来，为搜诗碣剔苍苔。", 
            "草鸡已失英雄气，云狗难消佚荡才。", 
            "佛说有缘成世界，我闻弹指现楼台。", 
            "十分心事归平淡，不向空王话劫灰。"
        ], 
        "title": "秋日偕少云游海会寺四首 其二", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "他生福慧此生修，法界圆融悟得不？", 
            "但祝慈云长庇护，每逢吉日便邀游。", 
            "国中公子怀无忌，湖上佳人署莫愁。", 
            "红粉青山誓偕隐，及身早自定千秋。"
        ], 
        "title": "秋日偕少云游海会寺四首 其三", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "击剑吹箫意爽然，且抛尘事学逃禅。", 
            "林花淡淡经秋媚，水竹萧萧映日妍。", 
            "省识是空还是色，自然如帝又如天。", 
            "归车谩趁疏钟晚，遥指寒鸦几点烟。"
        ], 
        "title": "秋日偕少云游海会寺四首 其四", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "浩荡春愁昔昔来，枕边帘畔费疑猜。", 
            "星辰闪铄犹昨夜，云雨荒唐认旧台。", 
            "天上有蟾能捣药，人间无鸩可成媒。", 
            "蛾眉谣诼何须怨，终恐陈思是陋才。"
        ], 
        "title": "春愁", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "忍将大隐换粗官？笼鸟辕驹引去难。", 
            "一昔溪山除梦到，从今案牍当书看。", 
            "修途汲汲争馀晷，独树萧萧向冱寒。", 
            "寻辙太行愧前辈，卅年让我得潜盘。"
        ], 
        "title": "出抚山西忆张文襄行时三十年矣", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "横街诗梦卅年痕，又向王城话水村。", 
            "小草出山惭欲死，孤云恋日黯无言。", 
            "人间龟筴从何问，泉下韦弦定几存？", 
            "谁信相随衾影地，哀时长有独醒魂。"
        ], 
        "title": "净师别于鼓山二十馀年矣顷复相过抚今感旧赋呈", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "梦梦此醉视穹苍，去雁冲寒别旧行。", 
            "忍见衣冠同一劫，得安耕钓即吾乡。", 
            "相知兰臭宁伤晚，未死葵心总向阳。", 
            "终就岩泉分勺饮，不须清浊问沧浪。"
        ], 
        "title": "劳韧叟卜居涞水赋诗留别次韵奉和", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "停云西望郁苍苍，书至犹缄泪数行。", 
            "此局未输胡敛子，我心如醉莫知乡。", 
            "剧怜握玺只文母，痴想挥戈有鲁阳。", 
            "闻说耦耕邻约遂，山中残腊且聊浪。"
        ], 
        "title": "得韧叟涞水书叠前韵为答并柬小帆", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "嵇生魑魅耻争光，通介徐公不改常。", 
            "窗下羲皇能一卧，海滨邹鲁故吾乡。", 
            "梦争王室心宁死？归袝先茔骨亦香。", 
            "未必明夷容演范，淹留人海漫佯狂。"
        ], 
        "title": "述怀示子侄 其一", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "馀生乐命复奚疑？恋阙难酬最后知。", 
            "岂有鸡群堪鹤立，何曾狐腋胜羊皮？", 
            "残棋收局犹争劫，深井观瓶总近危。", 
            "霜月满庭对苍桧，相怜不及未寒时。"
        ], 
        "title": "述怀示子侄 其二", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "寒日无光雪不成，南鸿忽至涕纵横。", 
            "鸡凭禅力平孤愤，犹及尧年了一生。", 
            "书种吾乡忧遂绝，泪河他日向谁倾？", 
            "鳌峰合眼何曾烬，长觉微言总带醒。"
        ], 
        "title": "郑友其大舅挽诗", 
        "type": "律诗", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "晚被殊恩但益悲，章身何慕见尊师？", 
            "豹斑窥管难言学，鹈翼濡梁每讽诗。", 
            "抚事侍中惭劲悍，怀忧退食敢委蛇？", 
            "臣家世实玄狐赉，成庙当年正盛时。"
        ], 
        "title": "赏穿带嗉貂袿感赋", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "山向畿西自郁苍，看人襟泪一行行。", 
            "相从旷野伤吾道，差喜幽居近帝乡。", 
            "雾凇障天消夜雪，风沙捲地失春阳。", 
            "杜鹃臣甫容勤拜，东眺犹应胜乐浪。"
        ], 
        "title": "十二月二十八日同瑞臣楼樵访小帆韧叟于涞水再叠苍字韵", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "钟𥲤无惊鼎遂迁，故忧薪积火终然。", 
            "载花都入移春槛，失水俄成架壑船。", 
            "自断我生元有命，不知今夕是何年？", 
            "王孙隆准狙宜慎，莫学湘累苦问天。"
        ], 
        "title": "瑞臣见示守岁感赋用遗山甲午除夕韵次和", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "不是咸阳岂洛阳，九衢如沸切霄光。", 
            "自焚正作佳兵鉴，善将宁无禁暴方？", 
            "坊市周星供一閧，掖闱通夕备非常。", 
            "担囊揭箧臣何畏，睡足灯前自读庄。"
        ], 
        "title": "正月十二十三夜纪事（壬子，一九一二）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老病犹思拜杜鹃，矧陪经席筮蒙泉。", 
            "鹓行不整虚趋阙，龙德曾飞异见田。", 
            "空市夜来烦圣虑，深居天合佑遐年。", 
            "生逢尧舜人方幸，二典宁劳野史编？"
        ], 
        "title": "次韵楼樵正月十三日因兵乱止行礼感赋", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老更伤春滞帝城，海天南际是柴荆。", 
            "百花无主谁司命，一雨何悭急洗兵？", 
            "官道马骄新绿满，禁林鸦散暮烟横。", 
            "家家上冢知寒食，早晚山陵傥顾成。"
        ], 
        "title": "次韵瑞臣春望", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "与君衰飒鬓都苍，望古平生愧景行。", 
            "祇道王城堪大隐，那知春色是他乡。", 
            "世风无地容章甫，史例微闻病紫阳。", 
            "风鹤不惊尘不到，且从田父醉淋浪。"
        ], 
        "title": "答小帆用苍字韵见寄", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "孤臣无分再瞻天，晚直瀛台辄泫然。", 
            "复土何年稽一哭？紬书终老息诸缘。", 
            "看看兴庆班馀几，历历开元事满前。", 
            "他日梦华各成录，能忘此会玉堂仙？"
        ], 
        "title": "次韵和匏庵实录馆同人摄影偶志之作", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "五日唐宫例赐衣，人间节物奈全非。", 
            "夙忘宠辱空诸有，老阅寒炎审所依。", 
            "耕钓分难初服遂，章缝幸未素心违。", 
            "听钟犹共趋长乐，但觉晨星取次稀。"
        ], 
        "title": "天中节赐纱卷次温毅夫御史韵", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "足恨饶悲更送君，瞻乌谁屋况斯文。", 
            "三纲漠后看真绝，六籍秦馀恐卒焚。", 
            "累疏不回垂尽日，一楼且卧未归云。", 
            "坠驴开口何年事？差幸经帷远世纷。"
        ], 
        "title": "得幼云青岛书却寄", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "画师退笔已成邱，诗老清霜亦上头。", 
            "乱后田庐完自好，客中岁月去何遒！", 
            "发挥灵秀从人买，商略丛残为我留。", 
            "自笑情缘犹未断，溪山到处有吾楼。"
        ], 
        "title": "次韵畏庐石遗唱酬之作", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "连房共砚十三春，惯见官奴写洛神。", 
            "再过旧庐馀落日，坐怜东海几扬尘。", 
            "雕虫何损擎天手，乘鹤难留阅世身。", 
            "长有青箱珍片羽，忠廉三叶未为贫。"
        ], 
        "title": "题可庄楷书册子", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "病深始悟世无医，伤性残生悔已迟。", 
            "廿载未乾当室泪，一贫难塞倚闾悲。", 
            "庾尘不污归无忝，陶幕相依死有知。", 
            "槁木成灰犹汝恸，遥怜痴叔鬓如丝。"
        ], 
        "title": "哭司直", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "断肠花尽又霜天，心似寒灰不复然。", 
            "金马尚容充小隐，月泉何意结今缘？", 
            "史宬笔削关传信，社饭思量忍溯前？", 
            "欲藉门生询足疾，篮舆准抵地行仙。"
        ], 
        "title": "华卿协揆侨居天津感念去岁赏秋海棠用同馆天宇韵见寄依和", 
        "type": "律诗", 
        "yun": "先"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "忏绮心孤，题琼梦远，夭红蘦乱谁主。", 
            "弄香替写娇鬟，障影记闻细语。", 
            "亭亭露井，早占尽、春前幽绪。", 
            "料别来、罗袖偷携，避却绣帘鹦鹉。", 
            "香未散、画绡锦树。", 
            "愁欲绝、醉筵金缕。", 
            "旧题话著词龛，笛外暗尘怕数。", 
            "猩痕半涴，认几点、歌唇残雨。", 
            "算此情、休付秋风，说与断肠崔护。"
        ], 
        "title": "东风第一枝 怜卿见示旧题桃花画箑，为五年前词龛夜集联句。芳尘移轸，回眄怃然，为填是解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "蕉屏小枕初凉夜，羁魂为伊憔悴。", 
            "剔桂香残，然兰恨迸，别是新来滋味。", 
            "江郎老矣。", 
            "只冷烬孤花，暗留欢意。", 
            "一样竛竮，等閒墙角忍轻弃。", 
            "春枝曾分舞席，忆罗帱半掩，钗玉声腻。", 
            "雁后笼愁，蛩边伴影，多少伤心难记。", 
            "霜衾唤起。", 
            "怕剪碎柔红，梦痕俱坠。", 
            "瘦鬓凭看，一星星惹泪。"
        ], 
        "title": "齐天乐 社集旧赋秋灯，意有未尽，复成是解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "小劫龙华，吹散梦痕，恨碧愁红无数。", 
            "寒到凤城，十里珠香，剩有暗尘随步。", 
            "清角无端，蓦催起、泪铅如雨。", 
            "情苦。", 
            "剩怨蝶重招，瘦魂如缕。", 
            "偏是花叶殷勤，念沧海寒蓬，雁边倦旅。", 
            "前度画阑，涴尽垂杨，丝丝怎邀春住。", 
            "旧笑新颦，漫惹到、镜屏鹦妒。", 
            "轻去。", 
            "便断影、也随风絮。"
        ], 
        "title": "燕山亭 忆城南旧游，用彊村韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "雨萤影暗，露蛩声骤。", 
            "悄悄悽悽时候。", 
            "藕花风后豆花风，问凉到、阑干知否。", 
            "恩情纨扇，风情罗袖。", 
            "争得年光依旧。", 
            "镜波兜上一分愁，怕人比、桐阴先瘦。"
        ], 
        "title": "鹊桥仙 新秋", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "暗尘掩了筝床。", 
            "药烟凉。", 
            "悄指楼阴转过又斜阳。", 
            "新梦断。", 
            "旧愁乱。", 
            "漫思量。", 
            "只似貘屏春影巧迷藏。"
        ], 
        "title": "相见欢 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "剪风不断兰薰。", 
            "袅春云。", 
            "听到一声筝雁已销魂。", 
            "朱阁雨。", 
            "翠帷语。", 
            "几黄昏。", 
            "消得缕金衣上落花痕。"
        ], 
        "title": "相见欢 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "剪灯谁话。", 
            "香阁无聊夜。", 
            "花影阑干微月下。", 
            "碎叠徐熙残画。", 
            "坠阶萤火初明。", 
            "竹风凉到鹅笙。", 
            "换却仙韶旧谱，拍来字字都生。"
        ], 
        "title": "清平乐 凉夜，和韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "雨后鸥沙。", 
            "嫩阴低护，几树夭斜。", 
            "碎叠閒愁，颠风卷去，暗付飞花。", 
            "分明眼底天涯。", 
            "正凄黯、啼来断鸦。", 
            "帆远漂愁，帘深隔梦，春属谁家。"
        ], 
        "title": "柳梢青 李园春游，借少游韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "数閒昼、香泥飘断，梦到梅梁，者番悽绝。", 
            "泪尽兰巾，瘦吟慵检旧题叶。", 
            "冷鹃心事，料不共、年芳歇。", 
            "试与问雕阑，禁几度、狂花吹雪。", 
            "愁说。", 
            "乍朱楼曲罢，流水钿车催别。", 
            "虚帘夜悄，祗镫萼、春心偷结。", 
            "甚东风、揉碎丝杨，尚留得、梢头斜月。", 
            "尽万感尊前，分付丁帘残笛。"
        ], 
        "title": "长亭怨 用越缦韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦边凉雨。", 
            "梦觉秋何许。", 
            "南雁飞回烦寄语。", 
            "千万将愁捎去。", 
            "侧枝花压重帘。", 
            "花情似我恹恹。", 
            "閒却空房筝柱，嫩凉防到葱尖。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一行戍削。", 
            "认彩云乱叠，年时妆阁。", 
            "搭上阑干，花气馀熏玉葱掠。", 
            "还怕梅黄醭遍，悄移向、斜阳屏角。", 
            "尽暗绕、春外芳心，寒暖细商略。", 
            "鸳幄。", 
            "暗愁著。", 
            "妒锦衩卸初，麝温先觉。", 
            "红拢翠约。", 
            "偷眼檀奴奈轻薄。", 
            "多少香斑酒晕，轻付与、诸尘珠络。", 
            "误后夜、裙带影，楚腰瘦却。"
        ], 
        "title": "暗香 咏衣桁", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "倚丛台四望，渺苍烟、寥天挂琼钩。", 
            "指霞绡揭处，金凫飞舞，迢递镫楼。", 
            "一派瑶空，凤吹风峭夜珠愁。", 
            "疑有仙车过，隐见青虬。", 
            "暗惜吴霜鬓短，向烟波捎眼，身世轻鸥。", 
            "怨云峰幻影，残画黯沧洲。", 
            "尽安排、孤欢閒醉，怕春风、不为酒人留。", 
            "销凝意、倩红儿唱，恨咽箜篌。"
        ], 
        "title": "甘州 露台晚眺", 
        "type": "词", 
        "yun": "尤"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "卷西风、一行帆影，空濛秋在何许。", 
            "沧波更比前番阔，散尽冷鸥閒鹭。", 
            "漂梦去。", 
            "剩荻响萧骚，似学愁人语。", 
            "萍踪漫数。", 
            "奈废苑菰沈，空城潮打，总是断肠处。", 
            "悲凉意，暗付江湖倦旅。", 
            "苍茫休问今古。", 
            "浮家便趁莼香好，忍听断鸿啼苦。", 
            "君记取。", 
            "尽照鬓年年，添得吴霜缕。", 
            "归心易阻。", 
            "又兰佩香蘦，桂旗影没，淼淼碧云暮。"
        ], 
        "title": "买陂塘 水香簃秋集，赋秋水", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一奁秋净，正山鬟半掩，初回蛾绿。", 
            "影入丹林清胜水，两鬓霜华慵沐。", 
            "冷磬云沈，危阑露警，涧响淙淙玉。", 
            "睡龙呼起，抱珠来伴幽独。", 
            "犹忆春枕僧窗，风湍将梦，去流花难掬。", 
            "天上琼楼还此夜，草掩宫扉六六。", 
            "树暗乌啼，帷寒鹤怨，漫奏无愁曲。", 
            "佩鸾人远，旧题谁问岩竹。"
        ], 
        "title": "湘月 岫云寺延清阁月夜和息厂，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "曲廊阴。", 
            "乍珠帘暮卷，听雨卧斜簪。", 
            "柳发微匀，荷盘欲碎，倚云楼殿沈沈。", 
            "睇铜辇、香尘洗尽，剩寂历、烟语付青禽。", 
            "夕榭鸿欹，秋厓碧老，倦眼重临。", 
            "一霎池灰劫换，说霓旌往事，阿监伤心。", 
            "凤艒浮蓑，鸾扉涴藓，邀梦空记幽寻。", 
            "漫重谱、淋铃怨曲，冷丛泪、犹颤蕊头金。", 
            "为问翠瀛浅后，怎抵愁深。"
        ], 
        "title": "一萼红 瓮山赏雨，和息厂，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "磴深草掩，楼迥花沈，星鬓伤晚。", 
            "荡影银塘，多少梦云飞散。", 
            "孤篴愁听流水诉，瘦筇閒写斜阳怨。", 
            "睇烟林、似湘皋曲罢，数峰青远。", 
            "剩一片、荒亭残柳，皱尽诗心，凄怨难展。", 
            "踠径春丝，记拂旧时歌扇。", 
            "冷榭呼鸥人意懒，寒畦招蝶风光贱。", 
            "好楼台，更安排、几番肠断。"
        ], 
        "title": "倦寻芳 秋日重过莹园，借彊村韵写感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一觞秋满，向姮娥预借，明朝佳节。", 
            "红萼吹香春后梦，重觅苔廊心怯，检点閒愁，销磨薄醉，偏又尊前别。", 
            "凭阑孤绪，眼中凭向谁说。", 
            "因念碧宇茫茫，秋心终古，同付凄凉月。", 
            "后夜团圞应有待，今夜云罗千叠。", 
            "挽住流光，已非年少，万感催风叶。", 
            "杯痕须记，晚来还照华发。"
        ], 
        "title": "念奴娇 中秋前一夕集冰丝盦对月", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绮阁笼阴，罗屏掩雨，梦随秋瘦。", 
            "琴囊画㡧，半被药香熏透。", 
            "黯关河、暝笳渐沈，雁笺盼断新霜后。", 
            "问病怀几许，危阑凭处，发疏于柳。", 
            "辜负黄花酒。", 
            "记小榼江亭，那回携手。", 
            "词人散尽，算只西山依旧。", 
            "想豪情、恣写醉绫，紫萸采罢香满袖。", 
            "怕斜阳、照到琼华，又是销魂候。"
        ], 
        "title": "琐窗寒 答樊山丈见讯", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "铜街夜迥。", 
            "踏遍金凫影。", 
            "摇梦红莲风不定。", 
            "一枕春酲吹醒。", 
            "白头还对鳌山。", 
            "人间换尽雕阑。", 
            "片片粉蛾飞断，十三楼上新寒。"
        ], 
        "title": "清平乐 上元灯词", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "疏唇半坼。", 
            "妆影冰奁，认兰香新谪。", 
            "宫黄深染残梦后，谁问琼台消息。", 
            "竛竮离佩，倚幽恨、啼绡都湿。", 
            "待翠虬冲雪，归时目断，几番烟汐。", 
            "辞宸旧事凄迷，记醉舞缃裘，香坠歌席。", 
            "湘波暮黯风鬓瘦，羞斗玉奴颜色。", 
            "寒泉漫荐，早怨咽、空江瑶瑟。", 
            "祗葳蕤、冷抱冰心，可有春人知得。"
        ], 
        "title": "瑶花慢 咏水仙", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦觉添痴，愁来疑醉。", 
            "空房半晌惺忪睡。", 
            "相逢却似路旁尘，争知去后还相忆。", 
            "镜槛诗痕，钗屏禅味。", 
            "琼枝那管人憔悴。", 
            "絮飞莺老百思量，苣盘夜夜啼珠坠。"
        ], 
        "title": "踏莎行 其一 和云盦韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "窥镜眉低，停筝语软。", 
            "樊川梦后重相见。", 
            "小屏红烛夜寒多，未春已被春愁染。", 
            "心上鸾篦，手中鸳线。", 
            "闻声对影愁天远。", 
            "谢桥流水梦迢迢，杨花犹欠东风管。"
        ], 
        "title": "踏莎行 其二 用石帚韵有赠", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "吟鞭黦尽，征尘冷落相思句。", 
            "漫念损、小舟乘浪，深巷冲雨。", 
            "啼螀催坠叶，便搅破、寂寞梧桐院宇。", 
            "怕料理、支离锦瑟，黯澹罗囊，多少是，愁无据。", 
            "怨咽回潮，似说人何许。", 
            "待检点、断魂零梦，分付流去。", 
            "遮灯向壁，枉凝想、当日听歌伴侣。", 
            "但赢得、眠都未稳，醉也无憀，浑没个，安排处。"
        ], 
        "title": "情久长", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "一撇帘波桂魄凉。", 
            "离魂何处觅鸳鸯。", 
            "了知到底能无悔，曾是当初不敢狂。", 
            "秋瑟瑟，思茫茫。", 
            "碧绡珍重雨时香。", 
            "晴空镇有南飞雁，排就人人与断肠。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "飘零天不管，断红浪迹，看取两眉秋。", 
            "朔风凄鬓影，一桁帘衣，似水漾银钩。", 
            "柔肠自怯，倚倦笛、欲诉还休。", 
            "将向时、蝶恩莺怨，悄倩泪痕收。", 
            "欢游。", 
            "云帘香腻，月榭灯昏酣，尽平生禁受。", 
            "争奈自、明朝须去，今夕难留。", 
            "匆匆聚散成哀乐，引翠觞、拚却扶头。", 
            "流恋处，遥更催彻鸡筹。"
        ], 
        "title": "渡江云·津沽燕游，次病树丈元韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "珠阁灯昏画幕垂。", 
            "夜寒初凝碧琉璃。", 
            "比翼鸳鸯盘锦带。", 
            "无奈。", 
            "枉教人羡说双飞。", 
            "未死冰蚕丝不尽。", 
            "谁信。", 
            "几时能上合欢机。", 
            "容易相思红泪泫。", 
            "休怨。", 
            "他年犹有泪枯时。"
        ], 
        "title": "定风波", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "前生姑射山头住。环佩生香雾。", 
            "偶然游戏到人间。只许碧天明月伴幽閒。", 
            "冰肌玉骨清无比。绰约真仙子。", 
            "惯持孤抱雪霜中。不似春花惟解媚东风。"
        ], 
        "title": "虞美人·梅", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "珠箔袅丁当。", 
            "细细东风上枕囊。", 
            "杨柳娇柔桃叶嫩，颠狂。", 
            "自引春醪祓旧肠。", 
            "佳节逞年芳。", 
            "熨贴轻衫几摺香。", 
            "昨日溅裙人去后，思量。", 
            "水面余情怨夕阳。"
        ], 
        "title": "南乡子·丙子上巳分韵，得当字", 
        "type": "词", 
        "yun": "阳"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "今日复何日，且尽手中杯。", 
            "吾生惟愿长此，三万六千回。", 
            "莫问当年王气，但向秦淮佳处，容我一徘徊。", 
            "明月无消息，天际有惊雷。", 
            "我击节，君起舞，歌莫哀。", 
            "相看头上种种，华发暗中催。", 
            "毕竟兜鍪金印，不是诗书中物，造化为安排。", 
            "大笑出门去，我辈讵蒿莱。"
        ], 
        "title": "水调歌头·丙子六月冀野招饮秦淮酒家，大醉，赋此", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "藕花风，荷叶雨。", 
            "前客又羁旅。", 
            "十里秦淮，歌吹断肠语。", 
            "隔帘月色飞来，烘愁匀恨，更不似、旧家眉妩。", 
            "漫凝伫。", 
            "楼角初燕窥人，浑欲赋情与。", 
            "却恐天涯，芳草正迟暮。", 
            "眼前一寸横波，凭谁分付。", 
            "待日日、醉扶归去。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "隐约星桥驾未安。", 
            "不成银汉也波澜。", 
            "从教所负偿难尽，但得相逢别亦甘。", 
            "天渐曙，月将阑。", 
            "芸芸儿女有悲欢。", 
            "一年前事思量遍，不是人间是梦间。"
        ], 
        "title": "鹧鸪天·七夕冥晦", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "蘼芜遮断天涯路。", 
            "怎还留、宛宛离愁来处。", 
            "疏柳抹斜阳，尽怨虫庭宇。", 
            "最念红衣凉露重，渐瘦损、无人为主。", 
            "凝伫。", 
            "堕蟾月孤辉，一般清苦。", 
            "休仗酒浇相思，总相思气味，浓于清醑。", 
            "掐遍碧琅玕，想临分言语。", 
            "绣阁沉沉凉夜永，便梦也、不由人做。", 
            "谁诉。", 
            "早料理今生，尽成辜负。"
        ], 
        "title": "珍珠帘", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "连箱帷幕低垂。", 
            "枕函欹。", 
            "窗外一丸凉月镇相随。", 
            "飙轮控。", 
            "惊残梦。", 
            "背灯枝。", 
            "安顿今宵都作忆人时。"
        ], 
        "title": "相见欢·入都夜车无寐", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "破梦江山历历，回身星月傞傞。", 
            "白云飘毂去如梭。", 
            "欲叩灵修青璅。", 
            "镇有胸中块垒，来收眼底嵯峨。", 
            "天风吹起洞庭波。", 
            "容我朗吟飞过。"
        ], 
        "title": "西江月·丙子十月既望，拂晓乘飞机还湘", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "飘荡我如杨柳树。", 
            "直到而今。", 
            "南北东西离别路。", 
            "送人一样斜阳暮。", 
            "三尺碎琴沉断谱。", 
            "刻意伤春。", 
            "燕子不来春又去。", 
            "流莺絮尽缠绵语。"
        ], 
        "title": "蝶恋花·偶读湘雨楼词，戏集集中句，得三解（丁丑春尽日） 其一", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "铁指频将花历数。", 
            "悔也无端。", 
            "此际故山啼杜宇。", 
            "明知春色都迟暮。", 
            "晓夜问春春不语。", 
            "怅暖惆寒。", 
            "整整斜斜青草渡。", 
            "于今都是销魂处。"
        ], 
        "title": "蝶恋花·偶读湘雨楼词，戏集集中句，得三解（丁丑春尽日） 其二", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "商略琴边新乐府。", 
            "事事都妨。", 
            "信手琵琶弹旧谱。", 
            "分明诉出伤心语。", 
            "欲种相思千万树。", 
            "说与伊知。", 
            "亭短亭长芳草渡。", 
            "愁风愁雨天涯路。"
        ], 
        "title": "蝶恋花·偶读湘雨楼词，戏集集中句，得三解（丁丑春尽日） 其三", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "撼户狂飙变徵声。", 
            "梦回刁斗动连营。", 
            "山河破碎人千里，霜月模糊夜五更。", 
            "灯炯炯，漏丁丁。", 
            "乱离谁信此身轻。", 
            "人生天道那堪问，止向梅花索旧盟。"
        ], 
        "title": "鹧鸪天·倭人寇我三月矣，寒宵凄惊，怆然有思", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "秋水已荒池馆，墨巢拚贮风流。", 
            "二分明月记扬州。", 
            "亦是文章太守。", 
            "未放千灯照眼，先教一醉扶头。", 
            "蜀冈高韵好赓酬。", 
            "曾拜生朝欧九。"
        ], 
        "title": "西江月·戊寅正月十一日拔可丈招集墨巢，作墨卿太守生日", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "东风乍染庭前柳。", 
            "远近草芽醺欲透。", 
            "韶华整整似年时，浑不信、客情非旧。", 
            "玉阑干畔沉吟久。", 
            "怎此生、多半辜负。", 
            "酒觞莫为惜春衫，拚愁痕、渍损双袖。"
        ], 
        "title": "玉阑干", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "薄暝笼晴，恰是酿愁时节。", 
            "画堂香悄，绕屏山几叠。", 
            "幽梦渐远，一片相思难灭。", 
            "秦淮脂水，蒋山眉月。", 
            "伫立楼阴，对春波、泪映睫。", 
            "旧家声价，向何人细说。", 
            "东风到时，只有绿鬟痴绝。", 
            "逢人还唱，后庭遗阕。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "芳尘动绣陌。", 
            "淡薄庭阴生暮色，肠断玉箫信息。", 
            "正津堠路歧，河桥波急。", 
            "年华浪掷。", 
            "共坠香、无处重拾。", 
            "空频向、月帘雾阁，把烛恨遥夕。", 
            "悽恻。", 
            "燕踪莺迹。", 
            "算只被、蓬山间隔。", 
            "欢游如梦，自惜一舸春红，两袖云碧。", 
            "诉情沉去翼。", 
            "但泪锦、千丝怨湿。", 
            "销凝久、东风何意，送过倚楼笛。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "分却琼窗几绣工。", 
            "滴朱匀黛出纤秾。", 
            "浑似瑶光新粉本。", 
            "教认。", 
            "长眉依旧妒遥峰。", 
            "翻恐凌波微步去。", 
            "回顾。", 
            "钗梁珠重绿云松。", 
            "应是画中人不老。", 
            "知道。", 
            "年年含笑过春风。"
        ], 
        "title": "定风波·瓶斋太姻丈命题林今学词史摹周丈矩玉步摇图。图为寿太姻丈五十生日之作", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "巀嶭梌山嶂，百里势纵横。", 
            "中间千载奇气，盘薄出斯人。", 
            "不屑攒眉故纸，浑似仲升投笔，壮志奋凌云。", 
            "挥手却红日，含笑破妖氛。", 
            "成大节，敦薄俗，砺吾军。", 
            "彭殇等耳死重，能使泰山轻。", 
            "从此小军山畔，相对睢阳祠宇，碧血夜燐燐。", 
            "精魄终不泯，看复旧乾坤。"
        ], 
        "title": "水调歌头·永定张效桓少尉若翼，海楼丈之子也。与倭寇战，堕机死汉阳。即葬所殉地，词以吊之", 
        "type": "词", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "狼狈沉绵二十秋，忽惊傅翮落岩幽。", 
            "温燖积雪千峰底，刻画穷山二鸟囚。", 
            "黑夜熊啼通謦欬，晴天木甲散鋋矛。", 
            "此身何得同沟断，化石当前恨即休。"
        ], 
        "title": "奉和散原先生二首 其一", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "万窍呼号声合时，孤怀起灭入支颐。", 
            "苦言世械深妨道，未绝天黥尚有诗。", 
            "挟刃风威疑割席，翳灯岚气巧通帷。", 
            "冰霜剥尽求真面，正要先生作导师。"
        ], 
        "title": "奉和散原先生二首 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "残生万兀愁相见，未合寒山照独吁。", 
            "敢望乖崖分洞壑，聊殊绛县在泥涂。", 
            "云封狮口樵初断，冰薄龙潭涧欲枯。", 
            "剩得微吟安乐法，多时雪桧已模糊。"
        ], 
        "title": "来山中不得往游诸胜闷坐简散原先生", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "忽误泉声是雨声，夜灯小阁不胜清。", 
            "暗滋净几流云气，微白遥峰漏月明。", 
            "好梦直疑身再至，劳心涩与静相迎。", 
            "人心苦相良多负，閒话前踪感易成。"
        ], 
        "title": "同君颖宿圣华精舍", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "雪闭巉岩石屋深，荒山岁月益骎骎。", 
            "枉旋蚁磨人间世，难淬龙场死后心。", 
            "泄雾飞云轻变灭，寒莎衰笛共销沉。", 
            "易堂一去焦团老，愁绝昆山老鹤吟。"
        ], 
        "title": "夜坐二首 其一", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "此身何分万峰藏，饱饭藜羹傲子桑。", 
            "眼净烟霏山寂定，心降泉滴夜清凉。", 
            "果堪空谷了身世，愿就非人为道场。", 
            "落月寒躔低欲尽，海天回首恨茫茫。"
        ], 
        "title": "夜坐二首 其二", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "天鉴疏慵不世情，忽辞漫诞入峥嵘。", 
            "居然许掾全家住，欲学庞公采药行。", 
            "煮茗偶参高士座，开云晚霁女儿城。", 
            "我无住岳圭师力，但吁神君转死生。"
        ], 
        "title": "晚霁", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "狐搰狐埋亦苦辛，濡须何罪共成尘。", 
            "长看野战龙无首，信有天骄恙噬人。", 
            "缟夜霾晨移寤寐，冰天雪窟作清新。", 
            "此中公道殊人世，终郁前头万木春。"
        ], 
        "title": "闻近事偶作", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "东林香火散秋烟，淡薄儒门更可怜。", 
            "问道不曾逢总老，结庐何处访穷禅。", 
            "山空疏把文公盏，潮落都无子静船。", 
            "欲扫斋坛寻旧约，洞门云锁已千年。"
        ], 
        "title": "拟游白鹿洞未果", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "深愧麻鞋杜拾遗，逡巡赴召屡愆期。", 
            "缉熙始荷维新命，辛螫谁陈小毖诗。", 
            "居洛望尊宁独乐，渡江失志欲何之。", 
            "重来影静心苏处，傥柱天穿地朽时。"
        ], 
        "title": "奉召赴天津行在所余倦知先生赠别次韵", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "侍坐楼中每泫然，弥天孤疢渺秋烟。", 
            "犹闻大满围裟语，忽隔威音亿劫前。", 
            "莽荡横流真到海，凄迷残夜尚如年。", 
            "北征今后从谁别，少主惭牵数世缘。"
        ], 
        "title": "题海日楼图", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "传闻群盗近匡山，一老栖迟久未还。", 
            "噩梦千端拚历试，寥天一念独相关。", 
            "居深云窟径中径，睡起晴窗閒复閒。", 
            "促驾何时返溟渤，暖尊京酒得开颜。"
        ], 
        "title": "寄散原先生", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "摸金遗孽尚纵横，惆怅偏师捲旆旌。", 
            "回马山陵犹在望，缘边鼓角亦多情。", 
            "冬青留恨天心醉，杨柳为官佛劫轻。", 
            "末世最难明大义，赞扬非是重时英。"
        ], 
        "title": "题陈向元泰宁镇去思图", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "羁緤相从一举觞，风天凄黯作重阳。", 
            "飘萧寒气争摇落，冷澹秋容有故常。", 
            "江寺寻僧惊旧梦，天涯有弟即吾乡。", 
            "尊前诸老看犹健，还起疏慵引兴长。"
        ], 
        "title": "重九邀韬庵太傅定园少保苏堪愔仲子申君任及强志弟集苍虬阁", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "燕市衣单遂却回，苍凉孤抱与谁开。", 
            "未应不遇伤兹世，转为能閒惜此才。", 
            "岁月滔滔双鬓影，神州莽莽一堆灰。", 
            "江东有笔今谁妒，一例飘零更可哀。"
        ], 
        "title": "寄怀君任", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "雄姿郁郁见人豪，万里归来秘六韬。", 
            "两戒蟠胸恢地志，三明俪绩荷天褒。", 
            "已跻吕尚投竿岁，未改陶公运甓劳。", 
            "从古耆英关运会，开筵犹傍日华高。"
        ], 
        "title": "袁行南中丞八十赐寿", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "烟染寒柯气已新，废垣高下接田畇。", 
            "半篙初动鳞鳞水，一簇遥看淡淡春。", 
            "曾悔流连偿永忆，难移寥泬现前尘。", 
            "俗缘重后违仙隐，漫效渔人更问津。"
        ], 
        "title": "辛未二月李氏园看桃花同啸麓作", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "景物西郊并恨新，绿杨曾拂属车尘。", 
            "萧晨古寺喧游屐，衰鬓寒山及闹春。", 
            "风色微添空黯澹，粉光遥拥碧峋嶙。", 
            "劳驰半日酬芳节，甘愧云栖独往人。"
        ], 
        "title": "二月二十三日同愔仲啸麓出西直门至西山大觉寺看杏花立之前二日候寺中", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "谁筑一亭当削峰，全收境胜引游踪。", 
            "能如我意松八九，不断花光山万重。", 
            "佳处留庵馀梦想，良辰蜡屐苦疏慵。", 
            "翻然落翼羡飞鸟，回首云涛沉暮钟。"
        ], 
        "title": "傅松亭", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "择栖何处觅千官，无语西山故屈盘。", 
            "独客来时惟偃卧，杏花残后更春寒。", 
            "乌衣门巷斜阳满，白发梨园旧雨看。", 
            "振旅收京馀愤慨，始悲才似寄奴难。"
        ], 
        "title": "旧京", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "风信番番付谬悠，閒庭开谢只供愁。", 
            "亦知轻命难酬顾，可奈同心不自由。", 
            "梦里楼台存息壤，尊前涕笑此鸿沟。", 
            "落红一片犹难惜，才尽蓬山第一流。"
        ], 
        "title": "落花简自玉", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "因循果决失原齐，惭愧钧天梦未迷。", 
            "万有一疏诚死罪，本难自信况天懠。", 
            "贯轮终欲师飞卫，守树何曾负跛奚。", 
            "岁月惊心三五过，衔杯安得醉如泥。"
        ], 
        "title": "五月十三日同韬庵年丈苏堪愔仲酒集", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "能仁为教一于慈，爱物要自亲亲基。", 
            "母贤子孝神所劳，况以大耋勤修持。", 
            "既多福德心上净，生彼极乐夫何疑？", 
            "仙耶鬼耶忽双至，栩栩若与魂气期。", 
            "我闻李铎卒官日，有蝶万数绕殡飞。", 
            "又闻杨妻谢未殓，紫褐如扇翔房帷。", 
            "隆冬北地胡有此？得非接引真西归。", 
            "善心肖翘视平等，戒杀功絜持名齐。", 
            "孤忠昔可致大鸟，史载鹤吊宁无稽？", 
            "援儒入释近语怪，表懿兼塞诸孤悲。"
        ], 
        "title": "孙生庆泽以母状求诗", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "清白儿孙有寿母，孙又生子为母娱。", 
            "课孙娱母自忘老，有婴儿色弥婉愉。", 
            "母虽不言已身教，胸无所战何肥臞？", 
            "善心入人积元气，还以自养妙且殊。", 
            "继今聪强八九十，迭看龙凤生驹雏。", 
            "清门贻厥食旧德，人纪能废邹鲁儒？", 
            "生朝诗讽新安朱，一庭皞皞犹黄虞，豪家亦有此乐无？"
        ], 
        "title": "叶浦荪课孙娱母图", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "光绪三载君始生，仲冬壬戌微雨晴。", 
            "若翁草疏昼闭閤，我来小坐闻啼声。", 
            "悬弧出告一笑乐，曰陈曰潜咳而名。", 
            "前尘历历君已艾，乞画使我百感并。", 
            "敬舆王佐斥不用，唐祚陵替风先萌。", 
            "朱三崔胤厚相结，纵百韩偓焉扶倾。", 
            "君编奏议昨进御，辨奸两札声铿宏。", 
            "行朝拊髀惜忠谠，嘉汝风矩书以旌。", 
            "丝纷幅裂类五季，国维垂绝需交撑。", 
            "生三事一本童习，橐饘包贡惟其诚。", 
            "钓台有松干离立，图此敢与双栝衡？", 
            "廿年苦语倘未忘，相勖晚节仍坚贞。"
        ], 
        "title": "为仲昭画松感赋", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "放庵閒放学放翁，得画神貌适与同。", 
            "平生任天无宿物，不假战胜颜常丰。", 
            "年时比舍聚姻娅，我甫逾冠君方童。", 
            "何期垂暮挈子侄，还与割宅居西东。", 
            "顾予扈从滞渤碣，君尽日饮看霜枫。", 
            "杞忧屈问亦自哂，天纵不坠终梦梦。", 
            "昨来瞻觐退就我，积雪璀璀继以风。", 
            "围炉话旧间星相，寿夭齐视何穷通？", 
            "家山兵火勿复问，藏酝开瓮留一中。", 
            "从游邓尉恐无分，且共酒面灯前红。"
        ], 
        "title": "贻书自号放庵而得改七芗画一树梅花一放翁便面宛肖其貌索题", 
        "type": "古风", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "纪陂之荷高逾丈，叶大如伞柄成杖。", 
            "幽姿远世不著尘，清馥入秋已添爽。", 
            "红衣左亸迭迎艇，缟袂右回似避桨。", 
            "主人筑室中花立，花外苍苍尽苇荡。", 
            "昔贤以莲比君子，有分吾及见消长。", 
            "刺船北泊俱盛颜，卌载回风等反掌。", 
            "金鳘旦旦香满载，此福故知难卒享。", 
            "营田二淀莫复问，野获慰情且恣赏。", 
            "万善殿西两侍臣，擘菂拗筒话畴曩。"
        ], 
        "title": "同艾卿珏生观荷胜芳", 
        "type": "古风", 
        "yun": "养"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "双松代以三，顷来已一枯。", 
            "虽非元明旧，挺立仍不孤。", 
            "我昔见松始，中兴正多娱。", 
            "刹那五星终，寺燬祠亦芜。", 
            "朝市不自保，况此曲瘁株。", 
            "澹庵欲留真，岁寒趣为图。", 
            "缅怀乾隆世，七庙雨露濡。", 
            "孑遗幸相守，冰雪何岁无。", 
            "还复成双松，后先焉可诬？", 
            "勿袭广雅误，谓与渔洋符。", 
            "丁髯熟旧闻，考證能辞劬。"
        ], 
        "title": "同澹庵闇公访松旧慈仁寺三松萎其一矣", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "咄哉凶虿尔何物？大地清光坐阏郁。", 
            "诗人愤视天偏盲，痴想嫦娥与洗熨。", 
            "浇愁我辈聊饮醇，琼楼高处滋苦辛。", 
            "沈沈八万三千户，不减下界流民贫。", 
            "交会由来盈则食，欲放光明例昏黑。", 
            "太阴弓矢久不供，剩共保章志侧匿。", 
            "私忧荧惑危欃枪，士女击鉴徒尔忙。", 
            "搥环破璧须臾耳，还汝当头明镜水。"
        ], 
        "title": "次韵愔仲十一月十五夕月蚀同子申饮市楼", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "读书贵大义，母教养以蒙。", 
            "先入圣贤言，终身得所宗。", 
            "赵子早掌制，望实曹司隆。", 
            "不远元规尘，归卧北窗风。", 
            "未忘儿时味，为图拟钱洪。", 
            "两贤生全盛，扬显随遭逢。", 
            "而子际桑海，偕隐黄同。", 
            "拳拳教忠训，养志亦已丰。", 
            "图成阅五稘，徵题及衰翁。", 
            "因思试院夜，官烛同摇红。", 
            "遗羹我不逮，戏綵君犹童。", 
            "永言树背萱，视此岁寒松。"
        ], 
        "title": "为赵孝陆录绩题夜纺授经图", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "同是寄公孰主客，九九翁参重九席。", 
            "四秋縻此习兹园，槐柳变黄芦戴白。", 
            "健者登坡恣吟眺，吾衰后至但饮食。", 
            "锦囊蛮榼各自携，俊味迭尝杂南北。", 
            "明年今日定何许？凉月留人乐既夕。", 
            "周侯恋山期不来。"
        ], 
        "title": "九日集莹园分韵得客字", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "毅庙中兴祚不永，国脉潜斲天实为。", 
            "圣功蒙养始以渐，邪正消长争危微。", 
            "嗟公直讲甫三稔，弃外长与重阍辞。", 
            "师臣恩礼报匪易，直道难合徒心摧。", 
            "我时未壮齿僚末，送别旋痛轩弓遗。", 
            "垂帘负扆一再嬗，衰朽乃亦陪经帷。", 
            "朝衣幸免葬厓海，鲁羁明济能辞疲？", 
            "回思比屋侍坐日，往者足惜来焉追。", 
            "垂髫叔子亦头白，苦抱画像兵间归。", 
            "乌虖九京其可作，欲语平昔今馀谁？"
        ], 
        "title": "林文恭公遗像为公子贻书提学题", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "君昔避世淞江边，我寿以文今十年。", 
            "遗黎倒悬难未已，荧惑犯斗还播迁。", 
            "楼居感愤起赴阙，五载羁绁渤海壖。", 
            "朝婴夕侧命启沃，分我讲舌随之肩。", 
            "未明待漏午始退，挥洒百纸神逾间。", 
            "春花秋月肯放过，健步速嘱颜渥丹。", 
            "昨者渡海观日出，诗笔涤向华严湍。", 
            "高吟宣郁动三岛，六钧传视谁能弯？", 
            "我惭弟畜越周甲，晚及酬唱终力孱。", 
            "夙闻翁山论臣靡，造物报人报其天。", 
            "靡也胸中宇泰定，虽极耄老其天全。", 
            "报以寿耇岂偶尔，此理取證蒙庄言。", 
            "君曰吾自师邹峄，善养吾气常浩然。", 
            "斯语君尝以期我，集义无馁同勉旃。"
        ], 
        "title": "赠郑苏盦", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "柴桑掇露英，满意诩佳色。", 
            "宁知千载下，粲烂至此极。", 
            "迟暮造物怜，区别与装饰。", 
            "虽穷变化巧，未失幽静德。", 
            "惜无钱画传，谁补范谱摭？", 
            "是翁习抱瓮，忧潦那望泽？", 
            "挼种逮观成，岁岁有新获。", 
            "世尘了不关，相忘孰主客？"
        ], 
        "title": "同闇公愔仲观菊罗氏园", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "清明初过春弄色，柳黄转绿杏红白。", 
            "廿年五度旸台游，屡失花时晚乃得。", 
            "萦冈匝野若烟雾，数十百里树万亿。", 
            "无风芳华自矜宠，向日光艳相映射。", 
            "比香雪海差少香，东瀛樱花岂其敌？", 
            "居人种树取落实，却办诗料供游客。", 
            "烂漫最数管家岭，层沓周围望无极。", 
            "山南大工亦擅胜，敢尽天欢穷日力？", 
            "风光有此不留待，垫巾重为逝者惜。", 
            "王孙草绿胡末归？欠上秀峰永朝夕。"
        ], 
        "title": "清明后三日同季友栗斋熙民梅生子有宰平策六次贡幼实述勤吉庐看杏花旸台纮孙从", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "行园持橐人两三，板屋寻丈如僧龛。", 
            "景翁老健癖茗饮，亲点分啜资雄谈。", 
            "再期肝脾尚此味，坐处形影成优昙。", 
            "手临真草忍检视，尘积能免供饥蟫。", 
            "吾宗思旧宝残剩，发匮旦旦勤搜探。", 
            "闻香无意得龙焙，汲戆盖猛随咀含。", 
            "吾曹赋性习茶蓼，敢说苦硬终回甘？", 
            "故人精爽俨临上，饮此后死容无惭。", 
            "君诗沉哀积百感，三复脸泫吾何堪。", 
            "此茶隔海谁所致？七鲲身近闽东南。"
        ], 
        "title": "仁先于直庐检得景文诚遗茗分啜同人有诗纪事感痛辄和", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "江都画马独神妙，龙种今乃并二难。", 
            "夙娴骑射本家法，爱骏癖亦伯仲间。", 
            "阿兄据鞍老益壮，扫秃千颖追曹韩。", 
            "弟初弄翰已人室，通习马语逾奚官。", 
            "紫骝黄骢左右控，如扈法从蒐木兰。", 
            "承平郎艾海西至，封臂供奉荣缨鞶。", 
            "至今秘殿庋百帧，光价直欲齐荆关。", 
            "写生况出睦亲宅，连璧进御开天颜。", 
            "求之画史罕与匹，彝斋松雪终殊班。", 
            "入秋玉叶惜一陨，火传薪尽滋汍澜。", 
            "成蓝谢青古有语，请师厩驷佶且闲。"
        ], 
        "title": "野云贝勒舆春园贝勒各画一马写真其侧图成而春园遽逝感题", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "我家积厚笃汝父，有官不就耕经畬。", 
            "手培双玉作书种，及预乡举宾皇都。", 
            "制科既停趣读律，致泽望断桑海枯。", 
            "苟全性命垂廿载，兄处弟出饥所驱。", 
            "文诚世盛掌邦禁，四传及汝食庆馀。", 
            "出礼人刑取弼教，决狱自古需通儒。", 
            "今虽悬象间新旧，审克哀敬能忘诸？", 
            "往来南北顷已艾，澄虑玩易知盈虚。", 
            "兵休道通远见省，我耄负绁犹海隅。", 
            "王城降风总堪恋，未忍尽室离吾居。", 
            "妇贤子才旧德在，藜藿可饱常恬愉。", 
            "愿若昆友并耆耇，长与群从为楷模。"
        ], 
        "title": "咸侄自江宁来省感作并视豫侄", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "马生私淑郎世宁，曾得百骏旧画稿。", 
            "及对真图诧神妙，晨摹暝追技进道。", 
            "想见从猎乌梁海，遍睹牧群逐水草。", 
            "传神绘影尽殊相，复起曹韩且倾倒。", 
            "此卷缩临仅太半，买玉得羊亦自好。", 
            "懋勤殿厨犹梦中，可能再见吾已老。"
        ], 
        "title": "题马晋百骏图", 
        "type": "古风", 
        "yun": "皓"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "画禅榜室咸福宫，名迹精鉴罗思翁。", 
            "潇湘图出虎儿笔，阴霁昏晓交溟濛。", 
            "裕陵题识至四五，谓与老米家法同。", 
            "云山卷在喜璧合，辉映羲献宝笈中。", 
            "通灵转劫七十载，滇徼万里谁能踪？", 
            "宁知吴船已收载，夜窗贯月光腾虹。", 
            "主人名斋准宝晋，摊卷云海空复空。", 
            "三湘九疑落几席，胸次岂直吞云梦？", 
            "此图南渡推第一，紫阳两跋魁群公。", 
            "石田垂老渴一睹，况我旅寄尤衰癃。", 
            "石渠校秘总泡影，昔恨相失今容逢。", 
            "寒具不设傥弗吝，挂帆早晚江南东。"
        ], 
        "title": "寄题米元晖潇湘图", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "元宵既过庙市收，燕九空巷为郊游。", 
            "诗人渊居念气类，广坐设食勤命俦。", 
            "酒家逐时有代谢，风味依旧宣南留。", 
            "潘鱼江豉虽晚出，例以陶菜美可羞。", 
            "曩时何翁接衡宇，诸孙捧杖勤相酬。", 
            "冷官遗閒但文酒，入林矧尽嵇阮流。", 
            "再来孤星已向曙，炉下岁纪周复周。", 
            "孑遗樊亦舍去，忍更扶路吟山邱？", 
            "使君新归主风雅，喜挈曹邺传觥筹。", 
            "陵迁谷变况细琐，一醉倘可忘千忧。", 
            "诗肠搜枯讵胜酒，幸君举白毋吾浮。"
        ], 
        "title": "衮甫纕蘅正月十九日招集西长安街广和饭庄广和居旧庖也", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "閒云不归无定栖，芳辰无复寻故蹊。", 
            "东风吹柳作新绿，玉泉放闸莹玻瓈。", 
            "廿年禊集无此盛，觞咏数突过会稽。", 
            "冷人怀旧藉存古，凭槛且喜春光齐。", 
            "永和诸贤何可望，相对如醉周馀黎。", 
            "视今犹昔后敢必，望里宫树终凄迷。", 
            "题名鉴形愧糠枇，转眼陈迹鸿留泥。", 
            "南天兵尘幸净祓，准拟明岁陪桑溪。"
        ], 
        "title": "壬申上巳十刹海禊集分韵得栖字", 
        "type": "古风", 
        "yun": "齐"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "统兵持节镇南中，典午河山道不通。", 
            "万里孤臣挥血泪，一军娘子扇雄风。", 
            "岘山惠泽思羊祜，越隽声威服马忠。", 
            "天女城边馀战迹，荒原秋草夕阳红。"
        ], 
        "title": "滇南怀古六首选三 其一 宁州李刺史毅", 
        "type": "律诗", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "兵渡金沙跨革囊，天南重镇赖平章。", 
            "才高张辅绥交址，勋迈唐蒙诏夜郎。", 
            "盛代君臣同骨肉，世家父子耀旂常。", 
            "桃花春涨六河水，遗泽年年卜岁穰。"
        ], 
        "title": "滇南怀古六首选三 其二 忠惠公赡思丁", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "残元正朔拥边城，上将貔貅万里征。", 
            "白石奇功成背水，苍山险道袭阴平。", 
            "世家结局金蝉寺，异姓封王白马盟。", 
            "莫叹付蓝功狗死，开滇三杰是人英。"
        ], 
        "title": "滇南怀古六首选三 其三 沐昭靖公英", 
        "type": "律诗", 
        "yun": "庚"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "寒云飞翠落重重，深锁岩前古梵钟。", 
            "咫尺盘旋金马势，阴晴变化石羊踪。", 
            "天凝紫雾开双境，山吐苍烟峙一峰。", 
            "雉堞嶙峋枕岗脊，休将地险让居庸。"
        ], 
        "title": "螺峰叠翠", 
        "type": "律诗", 
        "yun": "冬"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "璿宫玉殿说皇家，九五龙云捧月华。", 
            "市地星光争拱极，弥天海气散成霞。", 
            "小人有母长生日，天子徵才及第花。", 
            "笔下万言规谏少，敢将献策比长沙。"
        ], 
        "title": "五月十七日应保和殿覆试", 
        "type": "律诗", 
        "yun": "麻"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "东溟俯眺势雄哉，四月天津驾舶来。", 
            "水逆九河星野混，风乘万里浪花开。", 
            "旌旗直达地中海，砥柱谁当天下才。", 
            "高坐船头迎夕照，计程今夜泊烟台。"
        ], 
        "title": "航海八首选三 其一", 
        "type": "律诗", 
        "yun": "灰"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "烟台商旅夜喧哗，龙旆飘飘映紫霞。", 
            "横插波心绵泰岱，曲伸山臂拱京华。", 
            "海风腥恶鱼虾市，水怪纷争凫雁家。", 
            "最可怜时老渔父，轻航柔橹旧生涯。"
        ], 
        "title": "航海八首选三 其二", 
        "type": "律诗", 
        "yun": "麻"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "天生群岛锁番船，仙窟荒凉太古年。", 
            "重敛海琛愧丹马，贡输賨布杳朱鸢。", 
            "灯防礁石电明灭，水泛沧溟云断连。", 
            "为问田横何处死，毅魂犹在怒涛边。"
        ], 
        "title": "航海八首选三 其三", 
        "type": "律诗", 
        "yun": "先"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "最好文章少壮时，翰林嘉话慧兼痴。", 
            "八州都督晋陶侃，一代宗工唐退之。", 
            "王路大通新政策，名臣馀事旧风诗。", 
            "毅夫忠孝平生志，珍重濡毫太液池。"
        ], 
        "title": "上张南皮师", 
        "type": "律诗", 
        "yun": "支"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "太平洋岸古离宫，多少冠裳远会同。", 
            "芳草绿添春雨后，樱花红滴酒杯中。", 
            "乐声互答枝头鸟，醉态争驰陌上骢。", 
            "我忆琼林开宴日，正阳门外日华隆。"
        ], 
        "title": "赴滨离宫樱花会", 
        "type": "律诗", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "为谋雪耻筑金台，旷古科名一日开。", 
            "鲍叔谏君不忘莒，燕王招士始从隗。", 
            "中兴建永期功首，朋党熙丰隐祸胎。", 
            "三十年华须努力，横流方见济川才。"
        ], 
        "title": "六月二日召见仁寿殿恭纪二首 其一", 
        "type": "律诗", 
        "yun": "灰"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "三旬两度觐天阊，仁寿阶前玉露凉。", 
            "杨柳晴烟龙沛泽，梧桐朝日凤鸣冈。", 
            "愧闻天语精神健，浪说殊方姓氏详。", 
            "鞭执彭刘先自勉，十年风雨事文章。"
        ], 
        "title": "六月二日召见仁寿殿恭纪二首 其二", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "刘向传经事已违，说难更欲哭韩非。", 
            "达人休问文章命，天子欣瞻咫尺威。", 
            "秋水一川鱼得意，丰林千树鸟忘机。", 
            "西南道路通秦使，待我联翩衣锦归。"
        ], 
        "title": "送姊丈许峨轩孝廉韵璋之任蜀中，即和留别原韵", 
        "type": "律诗", 
        "yun": "微"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "威楚城头泣夜乌，昆明池上惨飞狐。", 
            "三年屡哭新诗友，万里长怀旧酒徒。", 
            "海市秋风今雨集，津门凉月晚灯孤。", 
            "仓皇不忍求遗稿，知有吟魂伴狗屠。"
        ], 
        "title": "挽杨小亭明府恩第", 
        "type": "律诗", 
        "yun": "虞"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "芰荷亭北竹窗东，独访征君厉太鸿。", 
            "辽史宋诗两著作，吴山越水几英雄。", 
            "龛前栗主伴秋月，门外芦花吟晚风。", 
            "鸦与夕阳争宿树，才人自古叹途穷。"
        ], 
        "title": "谒樊榭木主", 
        "type": "律诗", 
        "yun": "东"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "且喜黄梅雨乍晴，深山四月好听莺。", 
            "愧闻国计搜僧饭，懒向山灵说宦情。", 
            "到眼只馀江一尺，證心应有石三生。", 
            "斜阳西挂雷峰塔，缓缓归吟陌上声。"
        ], 
        "title": "汤蛰仙前辈招饮烟霞洞", 
        "type": "律诗", 
        "yun": "庚"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "本无幽思作离骚，岂有归魂赋大招。", 
            "花鸟笑人新宇宙，湖山迎我老渔樵。", 
            "欢承彩服躬烹菽，怕惹红尘补种蕉。", 
            "往古来今一瞬耳，林泉书史自逍遥。"
        ], 
        "title": "本无", 
        "type": "律诗", 
        "yun": "萧"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "为探花信返燕都，笑问花王记得无。", 
            "九十韶光诗梦老，三千世界佛灯孤。", 
            "黄姚紫魏争春色，红杏青松寄画图。", 
            "斗酒酹天天已醉，鸟声犹自劝提壶。"
        ], 
        "title": "癸丑三月晦，徐花农前辈招饮崇效寺饯春", 
        "type": "律诗", 
        "yun": "虞"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "朝眠楼角迎霞起，夕步溪边听月流。", 
            "文事我惭袁彦伯，松居人羡廖柴舟。", 
            "龙归沧海无凡侣，鹃击天池寄远游。", 
            "四顾茫茫谁和汝，碧鸡山外五云稠。"
        ], 
        "title": "答粤东廖叔度先生见赠", 
        "type": "律诗", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "湖山深处喜勾留，偶遇良朋便买舟。", 
            "僧塔红烧千岁劫，佛楼青拥一林秋。", 
            "高眠云上听铃语，新漉杯中醉石头。", 
            "何似山东李白好，六龙飞驾泰山游。"
        ], 
        "title": "与济西李主政游高峣", 
        "type": "律诗", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "虬龙汉柏五云开，下有荒台剥古苔。", 
            "羽扇决机千里外，金刀扶运百蛮来。", 
            "朱鸢帖耳输賨布，白马盟心奠酒杯。", 
            "丞相天威传异代，岂徒军垒见奇才。"
        ], 
        "title": "滇中怀古三首选一 盟蛮台", 
        "type": "律诗", 
        "yun": "灰"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "最难短别作长愁，话到将离又暂留。", 
            "经史文章期后会，江湖诗酒记前游。", 
            "滇山明月三更梦，沅水轻风一叶舟。", 
            "我亦速君归去好，桃花源里有人不。"
        ], 
        "title": "舟发武陵留别张益诚孝廉即次其见赠原韵", 
        "type": "律诗", 
        "yun": "尤"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "巍巍节钺五云边，收敛神功竟寂然。", 
            "小范藏胸兵十万，少陵广厦士三千。", 
            "两朝宰辅君臣契，四海儿童姓氏传。", 
            "高尹联镳济王业，太平何幸戴尧天。"
        ], 
        "title": "滇南怀贤六首选二 其一 文端公鄂尔泰", 
        "type": "律诗", 
        "yun": "先"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "龙蛇杀运塞云黄，愁雪阴风黯点苍。", 
            "草泽奋兴杨正则，花门罗拜郭汾阳。", 
            "生擒首虏平蒙舍，死恨和戎弃越裳。", 
            "卫我枌榆报君国，忧天那复泪浪浪。"
        ], 
        "title": "滇南怀贤六首选二 其二 岑襄勤公毓英", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "莲花秋老定香亭，三五良朋聚德星。", 
            "柱下我惭周代史，侍中君解汉儒经。", 
            "烟尘大地头俱白，肝胆平生眼最青。", 
            "幸谢故人吟故事，完书二酉继双丁。"
        ], 
        "title": "戴鹤皋大令振声，南徐儒宗，西湖宦侣，寄诗两首，并称我在浙补钞文澜阁书事，诗以答之", 
        "type": "律诗", 
        "yun": "青"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "悲风吹冷月横天，鸡已三号人未眠。", 
            "老友谦称门下士，真儒穷作地行仙。", 
            "灵旗怒马一千里，沧海闲鸥二十年。", 
            "惆怅云端青鸟使，望空咄咄断吟笺。"
        ], 
        "title": "挽北平杨柏忱文部赓瀛", 
        "type": "律诗", 
        "yun": "先"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "掷帽赌身轻，裁锦怜腰削。", 
            "时把菱花砑粉妆，睡眼妨人觉。", 
            "皓腕约轻黄，光映金跳脱。", 
            "为有怀人十二时，刻刻思量著。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "雨初歇，凉云叶叶弄新晴。", 
            "傍高楼凝望，郊园万绿冥冥。", 
            "花气如潮上衣湿，柳绵和泪入帘轻。", 
            "暝烟合，黯淡斜阳，愁满江城。", 
            "伶俜。", 
            "叹时序，劫后江湖，又几清明。", 
            "往日风流，忍看画烛银屏。", 
            "双燕归来似相识，一池吹皱底干卿。", 
            "知无益，可奈柔肠，枉自牵萦。"
        ], 
        "title": "雪梅香·春感", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "天遣多情不自持。", 
            "廿年愁病负芳时。", 
            "东风赢得鬓丝丝。", 
            "未必好花能解语，惯拈幽恨与填词。", 
            "断肠原不要春知。"
        ], 
        "title": "浣溪沙·示礨空", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "碧玉刘家窈窕娘。", 
            "能歌不怕断人肠。", 
            "惯抛风月与评量。", 
            "不惜兼金酬一笑，爱亲密座接余香。", 
            "为伊重理少年狂。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "一曲伊凉唱未终。", 
            "何因懊恼损情悰。", 
            "拂衣归去太匆匆。", 
            "镜槛秋烟摧鬓绿，枕函春雨涴啼红。", 
            "岭云封恨一千重。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "冷艳恰宜嗔，幽恨长盈抱。", 
            "便感多情也自伤，况被无情恼。", 
            "心窄不藏愁，歌咽难成调。", 
            "却向空房悄悄归，揾泪罗巾小。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "愁黛锁遥山，泪脸融晴雪。", 
            "懒惰无心弄晚妆，零落钿花匣。", 
            "躞蹀玉衔头，飘举怜风叶。", 
            "坠珥遗簪了不知，独自成凄绝。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "著意与温存，无计传消息。", 
            "青鸟殷勤为探看，道个真怜惜。", 
            "怜惜也无聊，轻薄东风力。", 
            "万一飘零减却春，忍向天涯觅。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "隔影却闻声，辛苦为侬热。", 
            "听不分明语渐低，字字成呜咽。", 
            "命薄本天生，魔苦将人劫。", 
            "一语还伊慰藉难，空自肠千结。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "有情天老。", 
            "一枕屏山晓。", 
            "选梦无端成懊恼。", 
            "惆怅美人芳草。", 
            "飘零燕子无家。", 
            "东风不管年华。", 
            "便道绿阴成也，醒来依旧天涯。"
        ], 
        "title": "清平乐·为天随居士纪所梦", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "虎仆毫尖，麋隃香冷。", 
            "聚头小扇亲装整。", 
            "洛神细字写官奴，断肠诗是缠头锦。", 
            "入握葱柔，遮唇脂晕。", 
            "新凉黯黯惊秋讯。", 
            "殷勤怀袖已恩多，他时留取鸿泥认。"
        ], 
        "title": "踏莎行·瓶丈以摺扇自书所为春江杨枝曲赠伊人，极工致", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "一夜朔风凄冽。", 
            "去舟冲雪。", 
            "客衾如铁梦难温，冰不了、离肠热。", 
            "遥想翠楼寒怯。", 
            "怨歌谁答。", 
            "歌声莫道似涛声，怕还比、涛声咽。"
        ], 
        "title": "一落索·扬子舟中", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "云外迢迢一雁飞。", 
            "为伊双泪到江湄。", 
            "断肠心事有谁知。", 
            "独抱吟魂温旧梦，更拈醉笔写新词。", 
            "黄昏长是忆人时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "离乱不成归，依旧相逢为客。", 
            "来共梅花一笑，浣羁愁千百。", 
            "石巢无恙柳毵毵，回首总陈迹。", 
            "减却青青双鬓，只刚肠如昔。"
        ], 
        "title": "好事近·己未孟冬薄游汉上。十发丈招同梅郎饮于寓楼，出示灵岩垂柳图，话石巢旧事，赋此为赠", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "炉拨劫灰红，酒涴征衫碧。", 
            "费泪河山几夕阳，老却填词客。", 
            "衡雁不堪闻，归梦和愁觅。", 
            "弹入湘灵廿五弦，应有鲛人泣。"
        ], 
        "title": "卜算子·与十发丈话湘事", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "泛槎曾见支机，罗胸灿烂皆星斗。", 
            "吟边醉墨，兴酣摇岳，六丁奔走。", 
            "松骨鳞枯，云根发腻，苔皴烟皱。", 
            "笑郁林一舸，仇池片玉，凭携取，君衫袖。", 
            "攻错它山为友。", 
            "仗刚肠、容伊坚瘦。", 
            "高歌雪浪，心存故国，可堪回首。", 
            "荆璞终完，秦鞭不到，白头相守。", 
            "问平生块垒，此中都尽，更须浇否。"
        ], 
        "title": "水龙吟·十发丈工画石，赋此为赠", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "吹息兰薰，递香檀颗。", 
            "比肩私语凭阑坐。", 
            "漫惊罗帕有烧痕，都缘特地燃心火。", 
            "惜别怜伊，催归误我。", 
            "载舟明日江头舸。", 
            "海绡六幅抵湘波，遥天共汝相思裹。"
        ], 
        "title": "踏莎行·为天随居士纪本事", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "倦不成眠，醒还似醉。", 
            "轻阴薄暝恹恹地。", 
            "东风吹老有情天，和天也学人憔悴。", 
            "影妒花肥，歌嫌莺碎。", 
            "一春尝遍愁滋味。", 
            "小楼昨夜卷珠帘，杏梢偷传燕支泪。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "驾得云軿日日来。", 
            "横波一笑被人猜。", 
            "黄姑尚恨银河隔，素女翻疑镜殿开。", 
            "携酒去，按歌回。", 
            "筹花斗草不须催。", 
            "无端乞取乌龙去，赠与空房作妒媒。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "璧月圆姿照座明。", 
            "瑶池一夜奏新声。", 
            "人间岂有金为屋，海上空闻玉作城。", 
            "歌管罢，已三更。", 
            "天寒袖薄可怜生。", 
            "廿年我已风尘误，忍见风尘更误卿。"
        ], 
        "title": "鹧鸪天·孙侯寿筵，即席有赠", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "飞花落絮最消魂，海燕归来日又昏。", 
            "王谢堂前今已改，衔泥何处认巢痕。"
        ], 
        "title": "海燕", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "笼中鹦鹉太憨生，红豆抛残舌本轻。", 
            "不诵心经修福慧，但闻帘底骂人声。"
        ], 
        "title": "鹦鹉", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "杜牧清狂气未驯，年来琴剑困风尘。", 
            "欲留姓氏千秋后，不作英雄作美人。"
        ], 
        "title": "自题小照", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "海门风涌起鲸波，舟子迢迢击楫歌。", 
            "欲把蓑衣残照曝，钓竿挥作鲁阳戈。"
        ], 
        "title": "渔父", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "匹马如龙去海东，中原无地处英雄。", 
            "先机已破枯棋局，遍在红颜赏识中。"
        ], 
        "title": "题扇中画虬髯公之图", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "霸气消沈冷夕阳，美人歌舞泣红妆。", 
            "而今寂寂山空寺，留得花王伴法王。"
        ], 
        "title": "咏海会寺牡丹", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一钩新月淡黄昏，环佩声残冷墓门。", 
            "行过桂山山下路，落花无数美人魂。"
        ], 
        "title": "桂子山", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "山色苍濛断翠霞，一池秋水落荷花。", 
            "风流太守今何在，半月楼空噪暮鸦。"
        ], 
        "title": "半月楼", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "石头城畔几东风，堤柳萧萧又落红。", 
            "十里湖山谁管领，半归儿女半英雄。"
        ], 
        "title": "题莫愁湖图", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "艳阳天气试新衣，小立帘前日渐迟。", 
            "燕子不归花不落，春风长在手中吹。"
        ], 
        "title": "题杏林春燕画扇", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "笙歌初罢酒盈卮，憔悴秋江杜牧之。", 
            "醉倚花丛看明月，有人持扇乞题诗。"
        ], 
        "title": "题扇", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "满腔热血半消磨，壮志犹存夜枕戈。", 
            "如此江心如此月，倚楼无赖独闻歌。"
        ], 
        "title": "闻歌", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "看花时节过清明，小立庭前雨又晴。", 
            "春色十分今已半，绿阴深处去听莺。"
        ], 
        "title": "初晴", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "秋水微波漾碧池，柳边残月五更时。", 
            "昨宵梦入芙蓉路，晓起看花尚觉迟。"
        ], 
        "title": "晓起", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "东风十里草如毡，乘兴遨游水竹边。", 
            "马上诗情村店酒，买春不吝杖头钱。"
        ], 
        "title": "春郊散策", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "平生最爱卢梭子，民约思潮涌大球。", 
            "革命已成专制死，文人笔战胜王侯。"
        ], 
        "title": "读卢梭民约论", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "赤嵌城外柳条青，欲泊扁舟趁晓行。", 
            "知否春潮今夜至，榜人欹坐话延平。"
        ], 
        "title": "安平", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "碧荷筒里暗香浮，宿酒初醒撩睡眸。", 
            "花气薰人知昼暖，枇杷帘畔看梳头。"
        ], 
        "title": "消夏杂咏四首 其一", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十里芙蓉出水鲜，池塘雨过试新泉。", 
            "侍儿瀹取钗头茗，一盏琼浆浸碧涟。"
        ], 
        "title": "消夏杂咏四首 其二", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "八面亭窗面面开，芭蕉摇绿上妆台。", 
            "夜深雨过微生润，知有兰香入座来。"
        ], 
        "title": "消夏杂咏四首 其三", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "贪凉爱看砑光罗，风过回廊涌碧波。", 
            "浴罢兰汤回午梦，隔墙闲唱采莲歌。"
        ], 
        "title": "消夏杂咏四首 其四", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "可能十五嫁王昌，愿乞春阴上绿章。", 
            "一掬流离香草泪，者番清梦落潇湘。"
        ], 
        "title": "绮怀四首 其一", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "团圆秋月照窗南，髻乱钗横睡未酣。", 
            "侥倖书生称艳福，半宵茗战助清谈。"
        ], 
        "title": "绮怀四首 其二", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "东西沟水两分流，不解欢娱不解愁。", 
            "一转秋波无限思，撩人春睡尚迎眸。"
        ], 
        "title": "绮怀四首 其三", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "题罢蛮笺墨浪匀，娇声宛转动歌唇。", 
            "怀中剩有生花管，也作缠头赠美人。"
        ], 
        "title": "绮怀四首 其四", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "无端花事太凌迟，合作金铃好护持。", 
            "我欲替伊求解脱，可怜剩蕊怪风吹。"
        ], 
        "title": "无题五首 其一", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "烟月漂零恨亦多，买春无计奈春何。", 
            "新愁旧恨浑难说，泪洒风前子夜歌。"
        ], 
        "title": "无题五首 其二", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "琵琶一曲感新秋，不写相思浑写愁。", 
            "何处江州白司马，伤心为尔暗低头。"
        ], 
        "title": "无题五首 其三", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "萍水遭逢露水线，依依顾影两堪怜。", 
            "爱河十丈难飞渡，恨不同生离恨天。"
        ], 
        "title": "无题五首 其四", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "我亦天涯气未伸，相逢何必感情真。", 
            "押衙长剑昆崙胆，誓挟双龙护美人。"
        ], 
        "title": "无题五首 其五", 
        "type": "绝句", 
        "yun": "真"
    }, 
    {
        "author": "袁思永", 
        "era": "近现代", 
        "subtype": null, 
        "text": [
            "一层楼更上，趁薄醉，倚危阑。", 
            "望险堑龙蟠，雄关虎踞，大好江山。", 
            "神州陆沉，岂忍待，凭谁横海挽危澜。", 
            "记否六朝金粉，南都此地偏安。", 
            "朱轮翠盖自班班，几辈济时艰。", 
            "把纸上经纶，刀头策略，冷眼偷看。", 
            "浮云尚笼暗影，在乱鸦残柳夕阳间。", 
            "剩取秋光可爱，栾花红照愁颜。"
        ], 
        "title": "木兰花慢·登豁蒙楼远眺", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "风怀销未尽。", 
            "又帘栊新妆，漫吟花信。", 
            "静日闲门，驻风华依旧，好春宜趁。", 
            "唤起娉婷，应为斗、新词娇韵。", 
            "自照溪奁，重拂燕支，翠尊潜近。", 
            "心事黄昏牵引。", 
            "写艳曲江南，故宫遗恨。", 
            "淡泊重来，算自然孤寐，寤歌随分。", 
            "掩抑红情，谁更念、玉箫凄损。", 
            "料东风不管，清寒拼忍。"
        ], 
        "title": "三姝媚 午窗假寐，姬人为供给红梅枝，既觉始见之，时得彊村翁寄词，有“风怀销尽”语，遂下一转语作我发端", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "王风委草，骚赋怨兰，危弦思苦谁说。", 
            "坐对素秋摇落。", 
            "芳菲与鹈鴂。", 
            "吟壶永、双练发。", 
            "悄未觉，翠销红歇。", 
            "镇闲写，解带披襟，满座香发。", 
            "长恨付梨园，似锦湖山，南渡最凄咽。", 
            "况是泪枯啼宇，冬青更愁绝。", 
            "斜阳事，人世别。", 
            "怎料理、此间情切。", 
            "画图展、后视如今，何处风月。"
        ], 
        "title": "应天长 庚午秋，谒彊村翁沪上，日坐思悲阁谈词，吴湖帆为图以张之。赋此报湖帆，并索翁和", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "闲梦东篱，凄绝素心，暝色相携高处。", 
            "残照翠微，旧月黄昏，佳约有时风雨。", 
            "漫惜多阴，知道是、秋光谁主。", 
            "凝伫。", 
            "曾旧识江山，看人无语。", 
            "还喜身健登临，且随分清尊，慰秋良苦。", 
            "漉巾爱酒，岸帻簪花，商略较谁风度。", 
            "尽日停云，休更忆、昔年亲故。", 
            "迟暮。", 
            "须料理、幽居词赋。"
        ], 
        "title": "宴山亭 辛未九日，与风余诸子风雨登高", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "看人如此溪山，等闲消与填词老。", 
            "流尘换镜，天风吹籁，危阑自好。", 
            "南渡斜阳，东篱旧月，古今怀抱。", 
            "算承平去尽，笙歌梦里，浑昨日、非年少。", 
            "金粉旗亭谢了。", 
            "剩伤心、紫霞凄调。", 
            "新绡故素，啼红泫碧，不成春笑。", 
            "湖水湖烟，余情分付，又随风渺。", 
            "望千秋、洒泪同时，怅断掩霜花稿。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "水楼闲事了。", 
            "忍回睇，问斜阳。", 
            "但烟柳危阑，山芜故径，阅尽繁霜。", 
            "沧江悄然卧晚，听中兴、琶笛换伊凉。", 
            "一瞑随尘万古，白云今是何乡。", 
            "相望。", 
            "天海共苔苍。", 
            "弦敛赏音亡。", 
            "剩岁寒心素，方怜同抱，遽泣孤芳。", 
            "难忘。", 
            "语秋雁旅，泊哀弦危柱暂成行。", 
            "泪尽江湖断眼，马塍花为谁香。"
        ], 
        "title": "木兰花慢 岁暮闻彊村翁即世，赋此寄哀", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "野亭惯为寻春到。", 
            "刻意怜春春太早。", 
            "今年方喜见春迟，往事悠悠来暗抱。", 
            "酒阑无奈花仍好。", 
            "醉里不知人已老。", 
            "尊前日日愿花娇，花若长红人合少。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "仄径花余，融泥燕后。", 
            "佳期绿草仍携手。", 
            "楼台梦迹尽分明，朝朝暮暮添时候。", 
            "美酒千钟，新诗几首。", 
            "寻思此外都无有。", 
            "浮生若只要春欢，春愁却遣谁消受。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "飞花似梦。", 
            "恰趁清歌送。", 
            "蜡炬灰枯流泪冻。", 
            "长是玉箫珍重。", 
            "归来依旧安眠。", 
            "有情分付尊前。", 
            "小小占人怀抱，念奴不识开元。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "一春闲过。", 
            "茂苑深深锁。", 
            "白石清泉容伴我。", 
            "料理睡余茶课。", 
            "清晨谢了遨头。", 
            "斜阳离梦中洲。", 
            "应为老来筋力，不成故国登楼。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "柳色西风，荷声伏雨。", 
            "清秋潇洒催阑暑。", 
            "回廊曲槛自逡巡，良辰美景从来去。", 
            "旧宿鸥飞，新巢燕语。", 
            "楼台深锁疑无主。", 
            "人间衰谢正关情，一声邻笛山川暮。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "千村荆杞，待看春何处。", 
            "一笑相逢去无语。", 
            "爱东皋数亩栽点桑麻，花更好、只合将家且住。", 
            "对花三叹息，开谢无端，过眼红芳竟谁主。", 
            "未要似仙源，流水东风，人间事、年年来去。", 
            "但唤取、娇莺与流连，便不是比邻，也成知故。"
        ], 
        "title": "洞仙歌 下茅乡看桃花，课有拟卜居者", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "人生离合似萍蓬。", 
            "时节苦匆匆。", 
            "年年寒食空相忆，今年见、蜡烛光融。", 
            "往事山河梦里，高谈风雨声中。", 
            "承平冉冉逐孤鸿。", 
            "天阔更无踪。", 
            "相携便作佳期看，亲知面、也算遭逢。", 
            "几点飞花门巷，依然故国东风。"
        ], 
        "title": "风入松", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "金粉南朝，楚香衰谢无人赋。", 
            "等闲一顾。", 
            "怎与论心素。", 
            "小小眉楼，不解离忧古。", 
            "轻烟傅。", 
            "细风斜露。", 
            "欲托微波语。"
        ], 
        "title": "点绛唇 顾横波画兰卷", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "画里相逢，可能似我填词处。", 
            "故人先许。", 
            "兼要新题句。", 
            "便理闲身，怎理闲心绪。", 
            "因循误。", 
            "岁来年去。", 
            "不是当时语。"
        ], 
        "title": "点绛唇 潘致中为余作填词图便面，云以博海绡一小词。迨词成，去致中之没五年矣", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "江山如此。", 
            "多少人间事。", 
            "绿酒高堂欢彩戏。", 
            "以外般般无味。", 
            "闲居即目多佳。", 
            "良辰尽入余怀。", 
            "看取四时图画，天然不用安排。"
        ], 
        "title": "清平乐 为余越园题归砚娱亲图", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "腊鼓年年，旧家乐事宜朋酒。", 
            "放梅舒柳。", 
            "尽与闲消受。", 
            "斟酌良辰，又说坡仙寿。", 
            "天长久。", 
            "画中携手。", 
            "多少平生旧。"
        ], 
        "title": "点绛唇 题准园寿苏图", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "西风初劝新凉味，人情故乡先好。", 
            "俊赏山泉，清斋露蔌，差拟吴莼同调。", 
            "花间梦晓。", 
            "尚依约平生，旧时啼鸟。", 
            "笑语相携，共承平世两年少。", 
            "春华容易过眼，畅秋随分赏，心素才表。", 
            "暮雨留尊，重阳趁菊，须觅宜霜林沼。", 
            "江流未了。", 
            "更休说关河，去来残照。", 
            "但有垆边，岁寒堪共保。"
        ], 
        "title": "齐天乐 瑑青归自旧京，过从甚欢，秋原联步，极意吟赏，垆边得句，聊写余情", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "所思何极。", 
            "嗟佳人误约，更无消息。", 
            "待寄陇、亲折庭梅，怕凄断管春，未禁遥驿。", 
            "暮雪归鸿，暗愁尽、玉关行色。", 
            "又高寒望彻。", 
            "把酒问天，是何年夕。", 
            "花边记吟短笛。", 
            "间铮琮韵玉，歌和泉石。", 
            "信自有、相赏生平，但一壑一丘，怎论胸臆。", 
            "梦里佳期，拼旧日、风流无觅。", 
            "算从来、念君念我，也应鬓白。"
        ], 
        "title": "解连环 读庞德公、司马德操传记，眷然有怀。时庭梅盛开，寒香袭人，绕树激吟，切声依黯，词成，亦不知所言何谓也", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "岁来年去匆匆，闭门我只如常过。", 
            "琴书送日，壶觞趁夕，有时闲坐。", 
            "遐想羲农，偶题甲子，自歌谁和。", 
            "算风怀未减，芳菲一点，撩人又、钗头朵。", 
            "经眼物华依旧，恁看看、尽情无那。", 
            "朦胧心事，丁东漏瑟，迷离灯火。", 
            "明日新年，春须还我。", 
            "待从头、细把欢悰重理，怕佳期左。"
        ], 
        "title": "水龙吟 丁丑除夕", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "承平旧馆。", 
            "少日和天远。", 
            "欢梦匆匆容易断。", 
            "芳草夕阳寻遍。", 
            "几回说与登临。", 
            "朅来不绝余心。", 
            "故国百年人事，当时直到如今。"
        ], 
        "title": "清平乐 题珠湄尘影图", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "一电传来复辟文，道傍争说莽张勋。", 
            "岂真丹穴求明主，也学朱虚夺北军。", 
            "祸水瀰漫通皖水，妖云惨憺蔽燕云。", 
            "共和两度遭摧折，国本飘摇未忍论。"
        ], 
        "title": "一电四首 其一", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "长白山头水倒流，冥冥王气已全收。", 
            "虞宾幸免遭衔璧，周主犹闻拥缀旒。", 
            "落日昆池灰早死，秋风故国发长留。", 
            "东华门外垂杨老，忽见龙旗在上头。"
        ], 
        "title": "一电四首 其二", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "马厂仓皇起誓师，纷纷直北羽书驰。", 
            "可知玉弩惊天日，正是金瓯坠地时。", 
            "十道新军齐敌忾，两朝危局赖扶持。", 
            "段公慷慨饶忠勇，驱遣貔貅逐魍魑。"
        ], 
        "title": "一电四首 其三", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "捭閤纵横说异同，那堪一国实三公。", 
            "十年豹变藏妖雾，万里鹏抟待好风。", 
            "功首罪魁今已定，圣人大盗本相通。", 
            "白鱼朱鸟荒唐事，莫再吹来劫火红。"
        ], 
        "title": "一电四首 其四", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "东风剪剪漾微波，肠断江南旧恨多。", 
            "草长红桥寻故垒，花飞香径定新窠。", 
            "六朝才子乌衣巷，一代佳人白纻歌。", 
            "羡煞卢家饶艳福，玳梁双宿影婆娑。"
        ], 
        "title": "春燕限韵，同瀛社诸子", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "词人竞说胡天地，痛饮狂歌世莫知。", 
            "岁月骎骎成老大，文章落落负雄奇。", 
            "西风愁入黄河曲，南吼声沈赤嵌诗。", 
            "记取澄台共观海，栽桑何日慰襟期。"
        ], 
        "title": "寄怀胡南溟", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "物外虫虫别有天，著书还恨少华年。", 
            "人间蝶梦谁长短？世上蜗争剧变迁。", 
            "坑士劫灰秦已冷，迎宾腊酒汉犹延。", 
            "他时尸祝吾何敢，畏垒穷居即是仙。"
        ], 
        "title": "著书", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "人生哀乐寻常事，其奈光阴昔昔过。", 
            "忙里著书聊习静，有时对酒亦狂歌。", 
            "庭花烂熳秋容好，山影低徊画意多。", 
            "便与荆妻相瀹茗，起看新月漾帘波。"
        ], 
        "title": "家居", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "如此江山亦足雄，眼前鲲鹿拥南东。", 
            "百年王气消磨尽，一代人才侘傺空。", 
            "醉把酒杯看浩劫，独携诗卷对秋风。", 
            "登楼尽有无穷感，万木萧萧落照中。"
        ], 
        "title": "江山楼题壁", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "卜宅江漘岁两更，侧身天地一浮萍。", 
            "狗屠几辈知朱亥，鸿馆无人笑白丁。", 
            "落日放船秋载酒，西风闭户夜谈经。", 
            "生涯差喜稻粱足，何用劳劳过野亭。"
        ], 
        "title": "卜宅", 
        "type": "律诗", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "百仞宫墙迹已沈，鸱鸮纷集泮池林。", 
            "堂前礼乐伤崩坏，劫后诗书共探寻。", 
            "道大未堪歌凤叹，时艰难遣获麟心。", 
            "春秋据乱今何世，我欲因之溉釜鬵。"
        ], 
        "title": "八月二十七日观台北祀孔，有感", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "我依北斗思南斗，每觉春声杂夏声。", 
            "天上楼台原是梦，人间草木岂无情？", 
            "中年荡荡多哀乐，故旧寥寥感死生。", 
            "差喜固园今夜月，酒筹诗笔互纵横。"
        ], 
        "title": "寄南社诸子", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "天上威弧且莫张，万方争集太平洋。", 
            "可能玉帛修盟府，自免干戈启战场。", 
            "兄弟比邻亲鲁卫，提封绝域失江黄。", 
            "春秋据乱谁称霸，秦穆齐桓在一匡。"
        ], 
        "title": "感事四首 其一", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "拒楚宾秦计早成，竞传韩魏是同盟。", 
            "已闻古佛生天竺，复见蚩尤出汉城。", 
            "南极一星朝北斗，东风万里接西溟。", 
            "烂柯山上傍观懒，胜负纷纷判此枰。"
        ], 
        "title": "感事四首 其二", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "横海楼船壮伏波，且骑天驷渡天河。", 
            "弭兵有客疑衷甲，耀武何人肯止戈！", 
            "侵略雄心排彼得，平和遗训守门罗。", 
            "鱼龙寂寞江湖冷，愁听阴山敕勒歌。"
        ], 
        "title": "感事四首 其三", 
        "type": "律诗", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "雄关百二郁崔嵬，越水燕云眼倦开。", 
            "同室称戈争割据，登台杖剑且徘徊。", 
            "可怜苦雨凄风夜，谁是经天纬地才？", 
            "莽莽中原秋欲暮，伤心忍对菊花杯！"
        ], 
        "title": "感事四首 其四", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "莲社风流久不闻，芒鞋踏破岭头云。", 
            "看山他日曾留约，病酒于今且绝荤。", 
            "尘海琴樽伤寂寞，禅房花木苾清芬。", 
            "我来别有谈空处，欲借泉灵洗俗氛。"
        ], 
        "title": "游灵泉寺", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "寥落吾徒未有奇，孤芳独抱一编诗。", 
            "廿年旧泪伤锄蕙，千古高风继采薇。", 
            "裙屐渐欣乡国盛，文章足起劫尘衰。", 
            "莫谈栎社终无用，伫看轮囷拔地时。"
        ], 
        "title": "栎社大会，示同社诸子", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "劫火图书共陆沈，清秋风雨苦相侵。", 
            "周秦以下无奇气，山水之间有正音。", 
            "举盏或怜春酒薄，敲诗每觉夜钟深。", 
            "年来事事伤哀乐，又向莱园一怅吟。"
        ], 
        "title": "栎社席上有怀林痴仙、赖悔之二兄", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "悔之既没痴仙逝，寥落骚坛又失君。", 
            "廿载知交肝胆在，一朝大化死生分。", 
            "杯停夜雨莱园酒，笔绝秋风栎社文。", 
            "他日枕山山下过，落花衰草哭斜曛。"
        ], 
        "title": "哭陈沧玉", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "惘惘屏风夜触头，谈诗亦可解穷愁。", 
            "琴书自占中年乐，风月难销百岁忧。", 
            "桑海日昏喧鬼市，蓬山浪恶阻仙舟。", 
            "夔蚿身世相怜惜，破涕尊前一笑酬。"
        ], 
        "title": "次韵和林文访冬日感事", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "把臂何时共入林，大千世界正沈沈。", 
            "破魔愿具神通力，救苦先存菩萨心。", 
            "故国凄凉闻鹤唳，秋江寂寞起龙吟。", 
            "梅花我亦称知己，流水高山有赏音。"
        ], 
        "title": "次韵和志圆法师", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "化雨长沾紫竹林，谈禅不觉夜钟沈。", 
            "一帆明月催归意，百首梅花写素心。", 
            "尘劫未销惟有法，海天无际且孤吟。", 
            "他年鼓棹滃洲过，共倚潮头听梵音。"
        ], 
        "title": "送志圆法师归南海，即用前韵", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "九十韶光一梦非，飘零犹自恋春晖。", 
            "沈沈风雨狂相妒，寂寂江山落复飞。", 
            "此日丹心甘历劫，他年红粉尚扬菲。", 
            "天涯谩说无芳草，故国鹃啼未忍归。"
        ], 
        "title": "次韵和南强狱中落花", 
        "type": "律诗", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春来便欲看花去，忽忆城西魏润庵。", 
            "举世纷纷争剩利，有时娓娓入清谈。", 
            "拥书万卷吾能富，饮酒三升汝岂贪？", 
            "惜取韶光莫经过，满堤飞雨正红酣。"
        ], 
        "title": "寄魏润庵", 
        "type": "律诗", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "绣旗大鼓沸城隅，百鬼狰狞白昼趋。", 
            "却恨炎威难退避，稍欣夜气足清娱。", 
            "娟娟凉月侵衣袂，渺渺微波入画图。", 
            "独倚桥栏望天末，空山仍有蕙兰无？"
        ], 
        "title": "五月十三夜独游剑潭", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "万里生还已岁除，刳肝犹拟献辰居。", 
            "坐看沉陆吾真愧，痴想回天汝亦疏。", 
            "相见幸留垂秃发，得归共理旧藏书。", 
            "举家总食先臣泽，薄薄田园是俸馀。"
        ], 
        "title": "得仲勉书寄答其意", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "相思千里雪中来，今日人间始可哀。", 
            "垂老未平君垒块，有诗能使我低徊。", 
            "故乡近腊山应好，世事如云斗又回。", 
            "会面且难归岂易，花时傥及醉丰台。"
        ], 
        "title": "步溪以长至雪夜来都有诗次和", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "嗟君伤乱思乡土，老我衔哀直禁林。", 
            "入世倦禽终爱羽，逢春枯树自空心。", 
            "溪山无恙犹堪画，甲子长存不废吟。", 
            "倘及馀年见清晏，相从一醉荔支阴。"
        ], 
        "title": "次韵答畏庐人日见寄（癸丑，一九一三）", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "长春寒月黯无辉，顿使冲皇痛靡依。", 
            "帟殿衣冠犹似旧，陵山軿辂及同归。", 
            "室谁实毁孤安托？医固无良死早祈。", 
            "迟暮偏蒙恩礼绝，侧身墙翣重歔欷。"
        ], 
        "title": "大行隆裕皇太后哀辞", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "纪功石侧低徊久，谁见听钟独往时。", 
            "翰墨于公本馀事，风波当日正孤危。", 
            "啸声隔岭如相应，心学逢源了不疑。", 
            "曾是两贤枝策地，残生鹿洞可重窥？"
        ], 
        "title": "观王文成书游庐山开先寺闻瑞卿都谏亦往白鹿因简诗题后", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "眼看宫树雪纷披，犹抱冬心拱赤墀。", 
            "避世已成终老计，识君偏失盛年时。", 
            "君民尧舜谁曾见？治乱开天颇有知。", 
            "赐沐亦思共幽讨，西山何日转春姿？"
        ], 
        "title": "次韵徐梧生", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "三年一面九回肠，楼外沧尘恐又扬。", 
            "四海曾无床可坐，群书容有壁能藏。", 
            "玄黄龙战今方始，潇晦鸡鸣古所臧。", 
            "大好家居犹自坏，枝栖萍寄事寻常。"
        ], 
        "title": "过青岛晤刘幼云属题潜楼读书图时欧洲搆兵岛亦戒严", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "偷閒豫了登高债，思旧来寻酌水盟。", 
            "垂暮犹淩孤塔迥，无尘能洗此泉清。", 
            "离宫树石馀王气，绝岛风涛有战声。", 
            "地下故人应见念，忧危当日自承平。"
        ], 
        "title": "九月七日游玉泉山登妙高塔", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "铁画霜棱肃我襟，人天何限别时心。", 
            "一从谏疏明朝断，驯见神州大陆沈。", 
            "往日回思真可惜，众芳萎绝更谁任？", 
            "卅年留得荒滨叟，来对西山说邓林。"
        ], 
        "title": "题邓铁香鸿胪遗墨", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老尚携朋到上方，后公已是一年强。", 
            "云梯猿引犹能上，阴洞蛇行幸免创。", 
            "有兴再来还我共，兹游所欠要天偿。", 
            "奇岩夹涧无飞瀑，好树弥山未著霜。"
        ], 
        "title": "自上方归柬赞虞", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "出水荷钱看到花，又成败叶上轻槎。", 
            "坐惊大陆深秋气，偏贷馀生阅物华。", 
            "皈佛只赢心地净，忧天能免鬓霜加？", 
            "相知犹有同心侣，不怨离人不忆家。"
        ], 
        "title": "秋深寄内", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "大患吾侪正有身，异于禽兽始为人。", 
            "忧来老我难归隐，书至知君又食新。", 
            "未死发肤终自惜，平生肺腑几相亲？", 
            "乱棋满局须看竟，万一残年作幸民。"
        ], 
        "title": "次韵答旭庄", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "幽花生世不宜春，佳色天然与菊亲。", 
            "侍醮淡妆犹入画，倾阳本性讵随人？", 
            "苍梧泪溅斑筠尽，金粟魂依拱木新。", 
            "莫语荷杯池馆日，秋风太液足伤神。"
        ], 
        "title": "题节庵葵花画扇次韵", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "乌私何意达宸聪，盛世堂廉骨肉同。", 
            "一德赓歌彰圣善，百年慈孝见流风。", 
            "累传犹食诗书旧，馀绪曾褒缋画工。", 
            "辉映机声灯影卷，卷葹福泽孰如公？"
        ], 
        "title": "钱文端陈群夜纺授读图", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "此身已许高皇帝，刀镬谁能搅寸丹？", 
            "正气文山同所养，奇情鸿宝觉尤难。", 
            "孝经以外留心画，榕颂相持较岁寒。", 
            "邻有瑰珍知不早，白头退食恣传观。"
        ], 
        "title": "题研忱丈所藏石斋逸诗墨迹", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "乾嘉世远风流尽，隔海欣来物茂卿。", 
            "四部纵观登秘阁，三桑亲见过神京。", 
            "他山有日资攻错，大地何年话太平？", 
            "归路重烦讯罗隐，拂龟无限卜居情。"
        ], 
        "title": "赠日本内藤虎", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "束发倾心简学斋，三传晚顾见伦魁。", 
            "性情于古差相近，世界疑天特与开。", 
            "此后风云还几变，等閒花木有馀哀。", 
            "个臣遗恨君能说，霜鬓当年苦费才。"
        ], 
        "title": "题陈仁先诗卷", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "楼台风日忆年时，茵溷相怜等此悲。", 
            "著地可应愁踏损，寻春只自怨来迟。", 
            "繁华早忏三生业，衰谢难酬一顾知。", 
            "岂独汉宫传烛感，满城何限事如棋。"
        ], 
        "title": "次韵逊敏斋主人落花四首 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "冶蜂痴蝶太猖狂，不替灵修惜众芳。", 
            "本意阴晴容养艳，那知风雨趣收场。", 
            "昨宵秉烛犹张乐，别院飞英已命觞。", 
            "油幕綵幡竟何用？空枝斜日百回肠。"
        ], 
        "title": "次韵逊敏斋主人落花四首 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "生灭元知色是空，可堪倾国付东风。", 
            "唤醒绮梦憎啼鸟，罥入情丝奈网虫。", 
            "雨里罗衾寒不耐，春阑金缕曲初终。", 
            "返生香岂人间有，除奏通明问碧翁！"
        ], 
        "title": "次韵逊敏斋主人落花四首 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "流水前溪去不留，馀香骀荡碧池头。", 
            "燕衔鱼唼能相厚，泥污苔遮各有由。", 
            "委蜕大难求净土，伤心最是近高楼。", 
            "庇根枝叶从来重，长夏阴成且小休。"
        ], 
        "title": "次韵逊敏斋主人落花四首 其四", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "早岁论交托纪群，久钦难弟殉忠勋。", 
            "一门气遏方张寇，百战功归特起军。", 
            "从此淮淝多出将，当时曾李最知君。", 
            "闻鼙忍听中兴盛？大好家居坐自焚。"
        ], 
        "title": "张勇悫树屏遗像", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "髫龄食宿习琤琮，老隔云山梦万重。", 
            "早洁心源何敢浊，遍尝世味几层浓。", 
            "书来为喜居新卜，瓶拆遥知手自封。", 
            "终望及身见清晏，从君啜茗最高峰。"
        ], 
        "title": "藜观僦居蒙泉山馆以泉水寄饷（庚申，一九二○）", 
        "type": "律诗", 
        "yun": "冬"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "洞箫谁院宇。", 
            "渐酒阑烛暗，春随人去。", 
            "轻阴便成雨。", 
            "念青丝牵恨，几将花误。", 
            "游情最苦。", 
            "尽日向、流莺分诉。", 
            "莫重来、吹尽香棉，更惜凤钩尘污。", 
            "轻许醉鬟留盼，小扇翻歌，锦屏人妒。", 
            "啼红怨暮。", 
            "还暗忆，断肠句。", 
            "怕烟江渡后，疏帘空卷，愁结伤春深处。", 
            "最无聊、燕去堂空，夜温绣户。"
        ], 
        "title": "瑞鹤仙 集梦窗句", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "飞光远近浮霜瓦。银杯翻影随骄马。", 
            "楼阁望中迷。轻烟十二梯。", 
            "回看天尽处。白上河桥树。", 
            "小坐忍春寒。冥冥待鸟还。"
        ], 
        "title": "菩萨蛮 春雪集吟风台，息厂立盦同赋", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绣桁沈沈，蕙薰扶起新寒浅。", 
            "玉钩消息不分明，人比天涯远。", 
            "飘荡东风未惯。", 
            "尽关情、莺窥燕盼。", 
            "乍移灯火，又转阑干，湘魂愁颤。", 
            "深坐前宵，画堂斜掩金波满。", 
            "朦胧花雾散如潮，蜻翼捎香断。", 
            "别绪春云暗卷。", 
            "记殷勤、惊鸿半面。", 
            "夜明空许，觅遍芳尘，黄昏亭院。"
        ], 
        "title": "烛影摇红 咏帘影", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "恅愺浮生短景催。", 
            "西风断角送愁来。", 
            "换尽六朝金粉影。", 
            "争忍。", 
            "暗红还恋旧楼台。", 
            "盼到妍晴休恨晚。", 
            "心远。", 
            "天涯不共暮潮回。", 
            "一片苍凉残笛后。", 
            "知否。", 
            "江山如此使人哀。"
        ], 
        "title": "定风波 咏夕阳", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "竹泪雨斑斑。", 
            "绿上阑干。", 
            "西亭展却水云宽。", 
            "画出潇湘秋意思，一雁初还。", 
            "小枕夜香残。", 
            "消尽悲欢。", 
            "笼鸳翠被怨新寒。", 
            "知否一般银烛底，人隔重山。"
        ], 
        "title": "浪淘沙 竹窗坐雨，适检得内子雨中寄怀旧作，因填是解示之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "轻靥娟寒，瘦魂凄夕，苒苒金飙来处。", 
            "一盏泉分，半㡘月亚，疏香暗传瑶俎。", 
            "怕寸剪、秋心苦。", 
            "沈吟背花去。", 
            "为谁顾。", 
            "话凄凉、旧篱都改，幽梦殢、应怯柘裙新舞。", 
            "破笑倚霜清，算柴桑、孤约曾许。", 
            "点年蜂黄，写残妆、还乞妍句。", 
            "尽金罍沈醉，莫管明朝风雨。"
        ], 
        "title": "法曲献仙音 咏菊，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "秋屏伴醉。", 
            "认七宝添修，粉融酥腻。", 
            "偷得寒簧素影，桂宫知未。", 
            "波波休羡樱桃节，祗团圞、定如人意。", 
            "半焦禽唤，一痕蟆蚀，暗怜风味。", 
            "念画地、浮名可似，忆旧谱霓裳，难寻残字。", 
            "吟到金盘彩屋，总关秋思。", 
            "当筵碎写山河影，怕琼肌、新染铅泪。", 
            "麦香收后，小团重瀹，玉蟾如水。"
        ], 
        "title": "桂枝香 咏月饼", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦长天窄。", 
            "念关山雪后，故人行迹。", 
            "正旅夜、残角凄凉，忍重折瘦杨，伴君寒色。", 
            "酒醒孤窗，唳鸿远、浮云东北。", 
            "况椒觞泛泪，柘鼓点愁，岁华非昔。", 
            "芳韶几番误掷。", 
            "剩风灯飐晚，照鬓添白。", 
            "省怨风、颦雨年年，便钗胜重拈，系春无力。", 
            "闷入黄昏，又閒了、花前词笔。", 
            "倚繁霜、冷弦万感，待谁说得。"
        ], 
        "title": "解连环 岁暮寄巸盦滨江", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "画楼锁怨参差柳。", 
            "记曾绾，红酥手。", 
            "为问行云还在否。", 
            "春尘珠钿，夜香罗帕，暗泪花熏透。", 
            "欢期祗道寻常有。", 
            "别后思量帕回首。", 
            "不信芳愁浓胜酒。", 
            "拚教孤醉，醉魂轻蝶，梦挂梅枝瘦。"
        ], 
        "title": "青玉案", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "小径菭荒，重楼树暗，春寒犹殢兰野。", 
            "过羽飞光，游蓬断绪，暗负吟船醉马。", 
            "盼到边鸿信，奈独茧、愁丝难写。", 
            "最怜寄泪冰天，锦弦凄怨如话。", 
            "闻说舞筵春好，念否隔花人，杯醁慵把。", 
            "画戟销香，珠帘寻梦，还汝燕支娇冶。", 
            "归对官梅晚，定惆怅、银蟾西下。", 
            "还讯青禽，几时同醉芳夜。"
        ], 
        "title": "探春慢 春日雪中得巸盦塞上寄词。即依石帚韵倚声答之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "黯黯房栊，乍绕镜飞梅，珠箔归晚。", 
            "小几蛮薰，斜卷绮愁成片。", 
            "仙佩悄熨春寒，正暮雨、懒调帘燕。", 
            "甚麝尘、容易吹散，还傍醉巾重点。", 
            "冷琼低亚红栏半。", 
            "袅娇云、似欹妆面。", 
            "瑶台梦后回鸾舞，谁道风情浅。", 
            "无那悄觅坠钿，应惜取、沾香罗荐。", 
            "倚怨歌空诉，啼珠弹泪，一行筝雁。"
        ], 
        "title": "玲珑四犯 斋头小梅蘦落，借彊村韵写感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "箫云吹断秦楼迥。玉蟾还印阑干影。", 
            "来去两无因。春屏梦里人。", 
            "衔愁双翠羽。啼遍池南树。", 
            "银缕怨留香。罗衾一夜凉。"
        ], 
        "title": "菩萨蛮 和立盦韵 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "楼前沟水漂香去。空阶犹记啼红处。", 
            "片片是春愁。春归愁在不。", 
            "斜阳留一角。低掠金铃索。", 
            "蝶瘦枉相思。花阑影又移。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "暮寒愁沁歌眉浅。栖梁梦燕如人倦。", 
            "心事怕春知。多情占尽痴。", 
            "折枝还试绣。指乱春绡皱。", 
            "别易见应难。停针思万端。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "画帘不到閒蜂蝶。隔枝杜宇空啼血。", 
            "春影散如烟。春心年复年。", 
            "玉笙浑懒品。闷倚沈香枕。", 
            "仙佩去珊珊。情天月几圆。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "怪东风。", 
            "春来閒煞好帘栊。", 
            "倦燕愁归，瘦鸾羞舞，锦屏空。", 
            "惺忪。", 
            "觅芳丛。", 
            "残花沁泪隔年红。", 
            "鸳帷几度伤别，祗与尘鬓记飘蓬。", 
            "带眼量恨，箫心传怨，絮飞茧老悤悤。", 
            "剩多情赚得，吟袖香褪，羁枕云慵。", 
            "回首凤陌游踪。", 
            "珠箔翠桁，到处绊青骢。", 
            "妆台畔，吠花厖远，唤茗鹦逢。", 
            "十年中。", 
            "不道酒醒，疏钟换了，镜里愁侬。", 
            "锦韶瞥眼，悄倚湘弦，黯黯空送春鸿。", 
            "只是閒哀乐，低徊似梦，梦也朦胧。", 
            "为问流莺解否，奈啼香、不到宋墙东。", 
            "枉教绿叶频看，绮兰易谢，渴损珠房蜂。", 
            "又九光、镫下新寒重。", 
            "多少恨、拚负香茸。", 
            "尽后期、月满花浓。", 
            "怕当歌袂，掩泪龙钟。", 
            "甚行云远，春山影在，朵朵芙蓉。"
        ], 
        "title": "戚氏", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "认朱楼连苑。", 
            "几树东风，妆泪炫春眼。", 
            "乍弄朝霞影，鸾车渺、芳心空斗钗燕。", 
            "醉襟细款。", 
            "绕画阑、多少清感。", 
            "记帘外、对按平阳舞，正歌袖香暖。", 
            "何限。", 
            "仙云轻散。", 
            "枉缕巾红蘸，愁倚青翰。", 
            "飘梦霓旌路，寻源去、绿波还绊柔缆。", 
            "腻脂暗点。", 
            "话旧香、瑶岛天远。", 
            "恁低靥无言，浑不似武陵见。"
        ], 
        "title": "眉妩 和息厂赋昆明湖香山行宫桃花，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "钿萼笼香，奁波漾梦，㡘外閒莺休妒。", 
            "瘦损花魂，怕听四弦金缕。", 
            "认心事、几曲阑干，斜阳影、暗留春住。", 
            "记年时、手种垂杨，绿阴遮遍画楼路。", 
            "兰成同是倦旅。", 
            "愁说閒鸳旧约，江湖归去。", 
            "冷鬓偎烟，换了酒怀琴绪。", 
            "便殷勤、扶起蔫红，还担尽、夜来风雨。", 
            "剩空阶、细拾香尘，断肠闻杜宇。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "萧疏残柳，问何人凭吊，西风时节。", 
            "乱叶堆黄池上径，水鸟飞回寒怯。", 
            "虹影移舟，莺声劝酒，旧梦伤轻别。", 
            "断碑榛掩，舞铙遗事休说。", 
            "飞絮记拂春旗，仙舻去后，凄黯前朝月。", 
            "残劫楼船收拾尽，馀恨沧波重叠。", 
            "蕃冢云迷，野亭水绕，几树偎烟折。", 
            "灵和天渺，客游应感岁华。"
        ], 
        "title": "百字令 柳墅感旧，用稼轩韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "冰蟾写韵。", 
            "正钿粟吹香，画帘徐引。", 
            "消受蜂黄数点，广寒秋近。", 
            "分明澹领初禅意，奈閒愁、风幡无准。", 
            "醉魂揉碎，诗心兜起，夜屏金粉。", 
            "似报与、东堂近讯。", 
            "忆邀月池亭，露凉双鬓。", 
            "多恐飞来珠雀，旧丛荒尽。", 
            "飘零汉殿新霜后，问幽岩、谁共招隐。", 
            "倚阑重按，瑶园怨曲，玉笙愁损。"
        ], 
        "title": "桂枝香 瓶桂初开，因忆且园池上桂树", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "狂香飘梦。", 
            "早颠倒、云屏渴凤。", 
            "问几许、华年心事，暗借锦弦催送。", 
            "甚东风、吹絮成尘，流莺别后春寒重。", 
            "待钿阁量愁，箫屏寻约，除是星娥许共。", 
            "还惜取、垂杨瘦，曾系著、雕鞍珠鞚。", 
            "丁宁双青鸟，瑶云捎去，琴心掩抑朝飞弄。", 
            "又凄飙动。", 
            "怨伶俜恨叶愁根，错向当时种。", 
            "孤醒易感，拚取欹簪醉瓮。"
        ], 
        "title": "薄倖 云盦词来，眷梦歌离，郁伊多感，依韵慰之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "倚楼人暮。", 
            "孤愁迥，浮云遮断乡树。", 
            "朔风吹雁送书来，寒带沧江雨。", 
            "念一霎、轻沤迅羽。", 
            "浮生能几连床语。", 
            "莫漫说归期冷，梦落西堂，瞥眼绿芜如许。", 
            "应省汎更中年，焚兰短劫，客游多少歧路。", 
            "暗尘销尽鬓青青，偏是愁长驻。", 
            "正作恶、颠风断渡。", 
            "荒波看尽冰夷舞。", 
            "又峭寒、收灯后，故垄关心，野梅开否。"
        ], 
        "title": "霜叶飞 得舜卿弟里中书，赋此寄怀", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "更伊谁、拔剑舞中宵，荒埘噤无声。", 
            "正繁霜凄感，青头歌罢，北斗冥冥。", 
            "唤起晨光何许，冻雀隔枝醒。", 
            "看尽閒坊，斗几局输赢。", 
            "忆否枫庐貂煖，乍筹传绛帻，唱彻宫城。", 
            "甚流年断尾，语鹤暗心惊。", 
            "睇沧溟。", 
            "桃都天远，问淮王、丹鼎几时成。", 
            "相怜意、倩梅家笔，试写疏翎。"
        ], 
        "title": "甘州 咏寒鸡", 
        "type": "词", 
        "yun": null
    }, 
    {
        "author": "袁范卿", 
        "era": "近现代", 
        "subtype": "七言律诗", 
        "text": [
            "东风着意返芳魂，万缕长拖白板门。", 
            "送尽行人空有泪，荣将归梦淡无痕。", 
            "一湾流水归前浦，几树斜阳隔远村。", 
            "细柳裁成真似剪，惜春心事向谁论。"
        ], 
        "title": "春柳——次王渔洋秋柳韵四首 其一", 
        "type": "律诗", 
        "yun": "元"
    }, 
    {
        "author": "袁范卿", 
        "era": "近现代", 
        "subtype": "七言律诗", 
        "text": [
            "泥融已释板桥霜，拂水轻丝绿绉塘。", 
            "吹笛伊谁翻乐府，舞衣竞说叠中箱。", 
            "鸣禽变候诗吟谢，语燕来时宅号王。", 
            "指点黄金香满店，扬鞭直过酒家坊。"
        ], 
        "title": "春柳——次王渔洋秋柳韵四首 其二", 
        "type": "律诗", 
        "yun": "阳"
    }, 
    {
        "author": "袁范卿", 
        "era": "近现代", 
        "subtype": "七言律诗", 
        "text": [
            "会闻弹指染青衣，往事流传是也非。", 
            "三月韶光悲迅速，六朝烟雨梦依稀。", 
            "如眉叶向前溪锁，似雪花争满路飞。", 
            "记取年年攀折处，系情肯使素心违。"
        ], 
        "title": "春柳——次王渔洋秋柳韵四首 其三", 
        "type": "律诗", 
        "yun": "微"
    }, 
    {
        "author": "袁范卿", 
        "era": "近现代", 
        "subtype": "七言律诗", 
        "text": [
            "纤纤弱质最堪怜，管领春光媚晓烟。", 
            "名士风流原绰约，女儿心性太缠绵。", 
            "莺藏绣幄看今日，秋老章台忆昔年。", 
            "惟爱五株陶令宅，浓阴长覆砚池边。"
        ], 
        "title": "春柳——次王渔洋秋柳韵四首 其四", 
        "type": "律诗", 
        "yun": "先"
    }, 
    {
        "author": "袁圻", 
        "era": "近现代", 
        "subtype": "七言律诗", 
        "text": [
            "极目江云过雁行，萧森秋气满潇湘。", 
            "渡头潮涨添新月，鸦背风翻乱夕阳。", 
            "慷慨我悲燕市客，凄凉谁送石渠郎。", 
            "知交海内成寥落，世事何须问短长。"
        ], 
        "title": "重过天生港追忆宴池", 
        "type": "律诗", 
        "yun": "阳"
    }, 
    {
        "author": "袁成玠", 
        "era": "近现代", 
        "subtype": "七言律诗", 
        "text": [
            "新声叠奏总犁然，笔势低昂妙斡旋。", 
            "语险岂徒能慑鬼，句奇直恐欲惊天。", 
            "纵横锦绣开千箧，错落珍珠满一船。", 
            "想见寓楼登望远，蠡湖风月浩无边。"
        ], 
        "title": "念庐以叠韵诗见寄次韵答之", 
        "type": "律诗", 
        "yun": "先"
    }, 
    {
        "author": "袁成玠", 
        "era": "近现代", 
        "subtype": "七言律诗", 
        "text": [
            "楞严读罢意悠然，步履前庭往复旋。", 
            "偶放灵光观万象，忽闻仙乐奏诸天。", 
            "降魔莫倚金刚杵，度世须凭般若船。", 
            "知滞参禅如食蜜，味甜原不别中边。"
        ], 
        "title": "再叠前韵寄念庐", 
        "type": "律诗", 
        "yun": "先"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "瑶席池头风露清。", 
            "道场山上月胧明。", 
            "传呼亲接骖鸾侣，握手休惊化鹤人。", 
            "香不断，梦初醒。", 
            "一瓢一笛总关情。", 
            "前身合是甘泉子，还记苕溪有旧盟。"
        ], 
        "title": "鹧鸪天·为汤定之丈题梦仙图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "信是良辰非易得。", 
            "暂倾盖、争传素臆。", 
            "倩薄霭匀春，凉云收梦，净洗一天碧。", 
            "三十六陂烟水隔。", 
            "怕零乱、难成消息。", 
            "总淡泞心期，苍茫身世，不受春怜惜。"
        ], 
        "title": "雨中花·戊寅荷花生日，重举社集，兼赋本意，用王冠柳韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "玉盌招凉，琼绡约雾，当时一笑相逢。", 
            "记虹裳缥缈，水佩从容。", 
            "洛渚空留秀泽，湘皋剩染仙踪。", 
            "至今还恨，去年南浦，几日西风。", 
            "素波千里，碎月三更，低徊暗损芳悰。", 
            "仍叹息、银河路杳，华井云重。", 
            "孤寄宁辞浪梗，浮生终胜飘蓬。", 
            "秋痕心上，冷香梦里，知与谁同。"
        ], 
        "title": "雨中花慢·本意，赋荷", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "画中翠黛年时面。", 
            "袖底玉篦当日愿。", 
            "春随流水去无声，梦逐西风吹不转。", 
            "诗筒酒盏飘零惯。", 
            "海角天涯行已遍。", 
            "不成归计况梨涡，只有素心供缱绻。"
        ], 
        "title": "玉楼春·为病树丈题佳住楼词意图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "夜起庵前几岁阑。", 
            "归根珍重到毫端。", 
            "撑天已觉霜鳞老，改土谁怜玉骨寒。", 
            "风谡谡，露漫漫。", 
            "图成空复数悲欢。", 
            "就中别有苍茫感，任与时人冷眼看。"
        ], 
        "title": "鹧鸪天·为拔可丈题还栝轩图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "花态度，柳丰姿。", 
            "愁到眉峰歇拍迟。", 
            "记取唇边朱一点，教人从此著相思。"
        ], 
        "title": "捣练子·鼓娘联玉茹唇角有朱痣绝大，以素册乞词，戏为书此", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "瘦马衔泥风细细。", 
            "路转平桥，杨柳和烟醉。", 
            "一桁雕阑斜照里。", 
            "樽前替写歌中字。", 
            "二十年来如隔世。", 
            "劫罅重逢，惟有凄凉意。", 
            "魂逐哀弦飞不起。", 
            "人间多少荒山泪。"
        ], 
        "title": "蝶恋花·戊寅秋御霜重来沪上，篝灯话旧，相与黯然，赋此赠之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "敝屣簪缨早谢归。", 
            "草堂终古说云溪。", 
            "板舆行乐花迎路，彩笔酬春酒涴衣。", 
            "乡梦断，劫尘飞。", 
            "清芬曾语与人违。", 
            "百年心事堂堂在，重写丹青补旧题。"
        ], 
        "title": "鹧鸪天·徐尧卿丈属题云溪草堂新卷", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "去也如何去。", 
            "二十载、飘零冠剑，浮生终误。", 
            "回首五陵年少事，漠漠人间尘土。", 
            "算赢得、酒俦诗侣。", 
            "眼底中原青一发，便当初、谁买相如赋。", 
            "双鬓白，此情苦。", 
            "明朝吊影台城路。", 
            "怕伤心、巢痕未改，燕泥未故。", 
            "多少寒鸦风雪里，点缀颓垣枯树。", 
            "休问讯、城角歌舞。", 
            "除是秋娘今犹在，断无人、能唱开元谱。", 
            "相送罢，泪如雨。"
        ], 
        "title": "金缕曲·送别彦通七丈之金陵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "家山轻别。", 
            "记枫坞晚行，帽茸冲雪。", 
            "几树斜阳，百年华屋，俛仰寸肠都绝。", 
            "回首湘江，今日依旧，玄冥时节。", 
            "沉恨里、又吹葭灰，垂檐冰折。", 
            "修越。", 
            "关河阻、万里烟尘，偃蹇虹蜺结。", 
            "废沼流澌，疏寮滴雨，一样为人凄噎。", 
            "待教夜来归梦，常恐洞庭波阔。", 
            "怎消遣、对空樽自泣，天涯孤月。"
        ], 
        "title": "喜迁莺·戊寅十一月朔冬至，病树丈和梦窗甲辰冬至韵，要同作。忆丙子岁是日适归里展墓，独行风雪中。今几何时，而吴楚竟同异域，因时感旧，言愁欲愁", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "蟾月初圆，鳌山乍结，人间瑞霭千重。", 
            "彩户垂弧，玉梅枝上香浓。", 
            "当年雁塔题名姓，有光芒、直耀星宫。", 
            "到如今、庐阜甘棠，还染春风。", 
            "閒枰劫老苍茫世，对浮云沧海，吐气如虹。", 
            "雪椀冰瓯，新诗丽夺天工。", 
            "良方肘后能医国，抚青囊、一笑鸿濛。", 
            "待年年、共祝长生，同倒金钟。"
        ], 
        "title": "庆春泽·己卯正月十三日寿杨只庵丈六十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "寂寞鱼龙，参差莺蝶。", 
            "匆匆聚散风花瞥。", 
            "醉醒随分不关情，春心悄对啼鹃说。", 
            "野柳颦烟，虚篁笑月。", 
            "那知人意中年别。", 
            "绿波日夜向东流，为谁断送芳菲节。"
        ], 
        "title": "踏莎行·怀苍虬丈人，次世父韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭院深深深几许。", 
            "门掩黄昏，无计留春住。", 
            "寂寞垂杨吹柳絮。", 
            "红糁满地谁为主。", 
            "转眼芳丛非旧侣。", 
            "不恨东风，只恨清明雨。", 
            "芳草萋萋迷别浦。", 
            "天涯消受相思苦。"
        ], 
        "title": "蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其一", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭院深深深几许。", 
            "燕子来时，似说春将暮。", 
            "雨雨风风花下路。", 
            "芳悰损尽悲谁诉。", 
            "休拟游丝和落絮。", 
            "一样飘零，不被流尘污。", 
            "广大虚空清净土。", 
            "人天尽有安排处。"
        ], 
        "title": "蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其二", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭院深深深几许。", 
            "泊粉漂脂，宛转窥朱户。", 
            "悽绝坠楼人不语。", 
            "烟轻云薄伤情绪。", 
            "妆点残春和泪觑。", 
            "身世萍蓬，此意难分付。", 
            "缓缓归来佳约误。", 
            "丁宁莫再成辜负。"
        ], 
        "title": "蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其三", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭院深深深几许。", 
            "怕见屏山，芳草天涯路。", 
            "此日逢君情更苦。", 
            "春归不作从容住。", 
            "已分倾城拚一顾。", 
            "画地笺天，总是伤心句。", 
            "夜夜五更听杜宇。", 
            "泪珠溅处无乾土。"
        ], 
        "title": "蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其四", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭院深深深几许。", 
            "玉砌雕阑，一例悲迟暮。", 
            "留得韶光教少驻。", 
            "阴晴尽是无凭据。", 
            "离恨千重莺乱语。", 
            "便有新词，却向谁分付。", 
            "临水持觞浇绿醑。", 
            "漂流莫过前溪渡。"
        ], 
        "title": "蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其五", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庭院深深深几许。", 
            "素手么弦，唱彻黄金缕。", 
            "年少抛人容易去。", 
            "閒阶萧索飘香雾。", 
            "黯澹斜阳相尔汝。", 
            "怨蝶憨蜂，忘却春归处。", 
            "还向空枝商去住。", 
            "那知门外风和雨。"
        ], 
        "title": "蝶恋花·世父赋落花诗八章，一时和者甚众。番禺廖丈忏庵更拈六一词语为起句，成蝶恋花若干阕。世父属同作 其六", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "廿四番风抵死催。", 
            "乱红无主绣苍菭。", 
            "夕阳帘幕旧亭台。", 
            "真个有魂当入梦，可能无恨不成灰。", 
            "华鬘尘劫迸千哀。"
        ], 
        "title": "浣溪沙·前词意有未尽，更拈此调，得四解 其一", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "辛苦春工费剪裁。", 
            "为谁和恨谢灵胎。", 
            "绣甍芳砌锦成堆。", 
            "飘泊肯依虫网住，逡巡羞上燕巢来。", 
            "轮囷心事独裴𧙪。"
        ], 
        "title": "浣溪沙·前词意有未尽，更拈此调，得四解 其二", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "夜月啼鹃泣翠屏。", 
            "晓风飞燕蹴红英。", 
            "江南春色可怜人。", 
            "积恨赴波终化泪，和愁到地总无声。", 
            "不辞憔悴惜倾城。"
        ], 
        "title": "浣溪沙·前词意有未尽，更拈此调，得四解 其三", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "烟雨楼台不忍思。", 
            "西风门巷更堪悲。", 
            "断红无语向人痴。", 
            "藉地倘成连理锦，回天难买吸华丝。", 
            "清才销减到丘迟。"
        ], 
        "title": "浣溪沙·前词意有未尽，更拈此调，得四解 其四", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "帘衣低下。葱脍堆盘亲手炙。", 
            "翠袖琼卮。酒未行时意已迟。", 
            "双眉如叶。禁起千愁那忍说。", 
            "为谢多情。莫向人前问小名。"
        ], 
        "title": "减字木兰花·庚辰秋暮，道始舜斋招同瓶斋太姻丈会饮炙肆，即席纪事", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "天涯孤客。", 
            "梦绕松楸侧。", 
            "试展画图教看，点点是、泪痕碧。", 
            "伤心宁有极。", 
            "城郭今非昔。", 
            "我欲呼天来问，忠孝字，几人识。"
        ], 
        "title": "霜天晓角·洪太完乞题屺梦图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "叶叶袅东风，浅澹翠波疑滴。", 
            "为谢殷勤芳意，报春归消息。", 
            "一番气味胜沉薰，还与醉重碧。", 
            "梦入湘云深处，被诗情相觅。"
        ], 
        "title": "好事近·辛巳元日拔可丈以墨兰二盎见贻，赋此却谢", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "霅乡路隔，谢远游、閒情老寄吴天。", 
            "红箨裁冰，绿简消雾，晴窗熨贴霜笺。", 
            "炙灯夜阑。", 
            "正汗青、初罢雕镌。", 
            "总销磨、刻骨风怀，月华飞动下双鸾。", 
            "朱濮尽成余事，向人间钩勒，水剩山残。", 
            "淇苑仙姿，山阳幽韵，如今梦也都难。", 
            "画图自看。", 
            "有翠云、流出琅玕。", 
            "掩重门、独抱贞筠，素心盟岁寒。"
        ], 
        "title": "霜花腴·击舅西厓先生命题锲简图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "稠叠剡藤香细。", 
            "墨华流媚。", 
            "吴绫包裹越罗装，竹素千金意。", 
            "江北江南山水，旧游难记。", 
            "断将心事托昆吾，尽刻上、琅玕翠。"
        ], 
        "title": "一落索·更题所刻竹拓本", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "莽天涯畴处是吾乡，商量此心安。", 
            "念峥嵘兵火，飘零亲旧，销黯溪山。", 
            "夕照当楼，耿耿归梦有无间。", 
            "今古庾郎恨，都在江南。", 
            "寂寞怨怀谁托，倚凉宵皓月，拍遍阑干。", 
            "惜兜鍪无分，江海一儒冠。", 
            "任从来、桑田随谷，但常留、面目与人看。", 
            "沧波外、饮东风泪，辛苦加餐。"
        ], 
        "title": "八声甘州·烽烟四合，寄此危巢，亲故流离，河山破碎，抚今思昔，忧来无端", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "如我昏沈，匪伊朝夕，寸心终古无人识。", 
            "灵犀一点有时通，除非马角乌头白。", 
            "长夜漫漫，空房寂寂，香篝前度烧安息。", 
            "罗帏直入月无猜，瓶花开落谁怜惜？"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "临去转秋波。", 
            "蹙损眉蛾。", 
            "屏风六曲软烟罗。", 
            "便是回头人已远，好在情多。", 
            "夜半复经过。", 
            "意态阿那。", 
            "笑看白发醉颜酡。", 
            "说与梅花同不睡，睡又如何？"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "无赖春痕惹梦思，尊前曾记唱新词，心期但有月明知。", 
            "渐许离情通宛转，休凭旧事怨差池，相逢鬓已又添丝。"
        ], 
        "title": "浣溪沙 寄万年海上", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "衔声托影淩天度，香霞入握云吹步。", 
            "凤羽化琼肤，五灵呈旧符。", 
            "紫华铺玉座，月颤星流堕。", 
            "丹诠泥人归，霓裳摇麝帏。"
        ], 
        "title": "菩萨蛮 题梦游图次瑟君韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "重楼悄悄灯明灭，登临好趁新秋节。", 
            "一晌月惊窥，隔帘人未知。", 
            "春遥莺语歇，转听琵琶切。", 
            "漫与说相思，夜来归又迟。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "落花微语江南路，涕泪君归去。", 
            "一年欢梦已成休，只有月明犹到旧妆楼。", 
            "将离未忍重相见，怕更添愁怨。", 
            "人生知是别时多，可奈尊前日日总蹉跎。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "不如归去，好收拾、今日南朝人物。", 
            "江上青山，依旧是、刘宋萧梁半壁。", 
            "长线扁舟，书生卖国，旧耻终须雪。", 
            "黄河如带，此间犹有枭杰。", 
            "因念强虏辽金，媾和盟未已，番兵旋发。", 
            "坐失燕云，陈家谷、骁将全军灰灭。", 
            "十二金牌，莫须有冤狱，竖人毛发。", 
            "北笑南啼，稗官谁记年月。"
        ], 
        "title": "念奴娇 用东坡韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "巷外轻车帘外雨，繁灯依旧楼台。", 
            "兽炉香动画屏开。", 
            "几家弦管，犹趁断风来。", 
            "庭院萧寥人乍寂，檐声滴碎閒阶。", 
            "渐深凉夜尚徘徊。", 
            "眉间心上，只是费疑猜。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "念当时月色，不掩云屏，却照人归。", 
            "乱叶惊凉梦，正钗横玉枕，钩褪珠帏。", 
            "夜阑小院深闭，花落燕空飞。", 
            "算负了春宵，看残烛泪，省得腰围。", 
            "依依。", 
            "又相见，便劫换楼台，犹认斜晖。", 
            "凭数前游处，恁烟迷草回，冷遍閒扉。", 
            "海天欢语如昨，憔悴十年违。", 
            "道几度逢迎，重来渐觉尘梦非。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "更谁从说风情，眼中人物都非旧。", 
            "南天梦杳，西楼燕去，前欢已负。", 
            "此际何堪？", 
            "等閒过了，少年时候。", 
            "万千愁似水，萦回不断，又轻被、风吹皱。", 
            "忍向杜鹃啼处，念伊人、可曾消瘦？", 
            "酒痕掩泪，歌声缄怨，几番吹逗。", 
            "还说相思，莫教重误，隔江红豆。", 
            "便匆匆白发，催人直怎，撇双鸾袖。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "十年尘梦。", 
            "甚一觉、歌鸾泣凤。", 
            "似记得、尊前稠叠，酒付泪珠催送。", 
            "算江南、花月停匀，何时了得春愁重。", 
            "念翠袖朝笼，红妆宵罢，今也凭谁与共。", 
            "但一自、思量后，曾几顾、锦鞍雕鞚。", 
            "怕言寻芳去，销魂前路，当筵忍听梅花弄。", 
            "又荒鸡动。", 
            "便柔情不减，教谁红豆殷勤种。", 
            "天涯倦矣，还醉葡萄旧瓮。"
        ], 
        "title": "薄倖", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "小院春流，曲房香转，十二银屏如昼。", 
            "旧恨眉消，新愁梦结，又到看花时候。", 
            "听绕帘莺语，尽抵得、笙歌吹奏。", 
            "也应记取宵寒，东风摧换清漏。", 
            "堪忆去年人瘦，但玉镜成非，画阑依旧。", 
            "觅语回肠，迎姿送目，欢恨够人消受。", 
            "暗识情如水，正不断、欲平还皱。", 
            "薄幸谁知？", 
            "啼痕空染襟袖。"
        ], 
        "title": "探春慢", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "江南且住，又邃市凄寒，灯酒何处？", 
            "东去江流不绝，此情如故。", 
            "轻车宛转霜风里，怅天涯、一年重暮。", 
            "者时红袖，殷勤乍暖，还怯人妒。", 
            "向邻里、寻歌泥舞。", 
            "便帘隔疏香，犹认眉妩。", 
            "看似寻巢燕子，绕梁谁主？", 
            "临妆索笑寻常见，几黄昏、门外凝觑。", 
            "树摇微梦，寒侵瑶席，等教春护。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "依旧楼台，无边酒泪，几回到此都成醉。", 
            "昔年春已逐花飞，而今花又随春至。", 
            "玉枕停娇，云屏掩翠，殷勤欢意休教坠。", 
            "尊前梦后百思量，多应解惜人憔悴。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一瞬秋波，十分春色，飙轮载恨知谁识？", 
            "斜阳尽是送轻尘，渐行渐远愁无迹。", 
            "去梦空寻，坠欢难拾，匆匆车马催人急。", 
            "凭窗未许致殷勤，但教相望长相忆。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "乍暖还寒，才醒又醉，去来不绝情如水。", 
            "一回梦断一思量，更残烬落人无寐。", 
            "昨夜温存，今宵涕泪，旧欢新恨都须记。", 
            "未应重与问佳期，佳期已自成迢递。"
        ], 
        "title": "踏莎行 腊月三日夜作", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "绕市繁灯寒欲坠。", 
            "夜未三更，遍是凄凉意。", 
            "依约旧时歌舞地，何当重识金银气。", 
            "又到秋风愁梦里。", 
            "白酒黄花，拚却今宵醉。", 
            "何处楼高容小睡，閒枝挂眼都憔悴。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "十二红楼成小住。", 
            "尽夜东风，消得愁无数。", 
            "花自纵横莺自语，当时末辨人何处。", 
            "香暖灯昏轻与诉。", 
            "纵隔银屏，还怕春流露。", 
            "莫问閒情深几许，乱红飞尽桃千树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "休说閒情无处觅。", 
            "烛影频摇，蜡泪层层滴。", 
            "拚到更残寒漏急，眉间犹自寻消息。", 
            "展转思量愁更切。", 
            "滋味谁知？", 
            "酸又回如蜜。", 
            "只是相逢头已白，而今不够人怜惜。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "把酒征歌拌醉倒。", 
            "便许相思，莫被相思恼。", 
            "每到寻欢欢更少，何如自遣归车早。", 
            "纵是风花无限好。", 
            "已近黄昏，零落天涯道。", 
            "回首江南人渐老，心情我亦同秋草。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "华振域", 
        "era": "近现代", 
        "subtype": "五言律诗", 
        "text": [
            "游子苦行役，新诗写我忧。", 
            "梅花萦两地，萍草逐孤舟。", 
            "客梦牵残月，乡云断晚秋。", 
            "滇南天万里，归雁一封求。"
        ], 
        "title": "送倩朔哥之滇南次留别子翔哥裳吉弟原韵二首 其一", 
        "type": "律诗", 
        "yun": "尤"
    }, 
    {
        "author": "华振域", 
        "era": "近现代", 
        "subtype": "五言律诗", 
        "text": [
            "浪迹飘蓬感，一官禄养亲。", 
            "柳含南浦雨，萱护北堂春。", 
            "木落嘶征马，花开忆故人。", 
            "学优堪筮仕，况复为家贫。"
        ], 
        "title": "送倩朔哥之滇南次留别子翔哥裳吉弟原韵二首 其二", 
        "type": "律诗", 
        "yun": "真"
    }, 
    {
        "author": "华振域", 
        "era": "近现代", 
        "subtype": "五言律诗", 
        "text": [
            "奔驰离乱日，吾子未忘忧。", 
            "风渡千山树，云拖万里舟。", 
            "白头亲欲老，黄叶客悲秋。", 
            "我亦感时者，还将升斗求。"
        ], 
        "title": "叠前韵再赠二首 其一", 
        "type": "律诗", 
        "yun": "尤"
    }, 
    {
        "author": "华振域", 
        "era": "近现代", 
        "subtype": "五言律诗", 
        "text": [
            "行行悲客子，野树夕阳亲。", 
            "雁掠钱塘月，莺啼吴苑春。", 
            "海天滞归棹，烟雨话征人。", 
            "诸弟风尘隔，优游能乐贫。"
        ], 
        "title": "叠前韵再赠二首 其二", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "危世龙钟百祟侵，青霞奇意竟销沉。", 
            "不妨迂谬残生累，为有芳菲一往心。", 
            "劫后相逢翻似赘，灰馀伤逝更难任。", 
            "草衣遗稿须珍重，免污嗟来俗子金。"
        ], 
        "title": "挽李子申", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "贪天已罪况居奇，辛苦弥缝敢息机。", 
            "肝胆何缘分楚越，云龙从古赖凭依。", 
            "食笾卧席从捐弃，奇计常谈谁是非。", 
            "傅德保身廿年事，临歧郑重更沾衣。"
        ], 
        "title": "将之大连留别韬庵年丈", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "冷月凄烟笼海津，绛云飞拥下天人。", 
            "夷犹正则神灵接，际遇冬郎涕泪新。", 
            "坐近椒堂真似梦，恩涵沧海欲无身。", 
            "仙凡荣菀都无择，断断惟思一个臣。"
        ], 
        "title": "舟中", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "强邻假翮盛文公，何恤胼劳与后中。", 
            "志决艰辛原不悔，居深情伪故难穷。", 
            "贪天功有之推耻，投璧心能咎犯同。", 
            "自古君难臣不易，漫誇返国倚西戎。"
        ], 
        "title": "假翮", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "相思徒抱千回意，契阔曾无一纸书。", 
            "深语恐妨忧国病，漫言还苦致情疏。", 
            "颠风挟海为呼啸，密雪穿帷废扫除。", 
            "此际忍寒愁不寐，知君北望更踌躇。"
        ], 
        "title": "雪夜寄潜楼", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "垂天云荡北溟宽，际海琼瑶许并看。", 
            "大树飘零银雁失，明珠破碎玉龙寒。", 
            "未悬晓镜啼嚬误，徒损春心去住难。", 
            "葵藿倾阳宁忍诀，还凭澒洞写忧端。"
        ], 
        "title": "和愔仲雪诗", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "梦稳蒲团忘岁年，无端宝燄玉炉然。", 
            "尽将心地填愁地，直破禅天入帝天。", 
            "怨诉湘弦闻凤语，香留密札篆龙涎。", 
            "如何珥笔瀛洲客，寒甚惟将雪命篇。"
        ], 
        "title": "诵愔仲雪诗漫成", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "际海飞英昔共看，今来无雪更奇寒。", 
            "灯回榻埽前尘在，岁晚楼空客思单。", 
            "远去孤臣伤面豆，资行豪纪辱盘餐。", 
            "云波诙诡歧途里，谁识千钧弯发难。"
        ], 
        "title": "重至大连寄愔仲", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "朝乌随日至天涯，屋小真疑斗犯槎。", 
            "黄道紫宸韩惺梦，青峰野水叠山家。", 
            "苍凉独起看残月，烂漫何心赋晚霞。", 
            "惆怅寒梅窘盆盎，隔年犹有未开花。"
        ], 
        "title": "朝乌", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不记东华火树然，琼楼出入自疑仙。", 
            "明灯海上无双夜，皓月人间第一圆。", 
            "报国投艰知力薄，离家赐食感恩偏。", 
            "高寒风味殊尘世，但少梅花伴不眠。"
        ], 
        "title": "元夕", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "主忧臣辱分何辞，温语真成入骨悲。", 
            "敢向天恩论去就，难从羿彀较安危。", 
            "千穷更作千年调，五十仍馀五岁衰。", 
            "海碧峰青独立处，此生冷暖自应知。"
        ], 
        "title": "温语", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "彩殿崇隆曙色侵，全将晖丽压萧森。", 
            "迁莺贺燕纷时栋，喝道笼街簇羽林。", 
            "入幕客卿翻济济，布金供帐夥沉沉。", 
            "地衣堆锦花含笑，辛螫谁知圣主心。"
        ], 
        "title": "二月二日", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "拚将忽忽送骎骎，愁见纱窗曙色侵。", 
            "孤念欲穷天地憾，劳生犹炯旦明心。", 
            "残釭半燄容飘瞥，瘁竹寒花有照临。", 
            "欲变危机须果决，谁将感激易沉吟。"
        ], 
        "title": "曙色", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "便欲人间第一誇，最难正色似丹砂。", 
            "丰容宜作平章瑞，奇丽偏归稳重花。", 
            "窗几有情留晚照，丹青难写是朝霞。", 
            "一春风雨销除尽，寂寞东阳带眼差。"
        ], 
        "title": "赋正红芍药", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "万红飘尽出严妆，一盏悲春作道场。", 
            "犹有风神掩姚魏，可堪憔悴是姬姜。", 
            "全抛花信酬深色，乍满秾思得断肠。", 
            "赢我相看自初好，不辞销骨送年芳。"
        ], 
        "title": "芍药谢后作", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "劳生念念馀尘土，笑口为君说鄮山。", 
            "睡起随参香殿上，饭馀无事古松间。", 
            "寒宵雪密茶初熟，精舍兰开衲未还。", 
            "无用苓蔘治幽痗，深心回向一开颜。"
        ], 
        "title": "与啸麓谈鄮山阿育王寺之胜啸麓为之神往有诗余更和之", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "蛮触鸡虫事等閒，重来雪尽见青山。", 
            "忽然心寄云生处，可羡鸥忘浪激间。", 
            "才薄自知邀眷过，术疏始觉致身艰。", 
            "百年变绝须臾事，漫遣旁人录启颜。"
        ], 
        "title": "重至大连", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "故人兄弟得连床，强半征鸿聚作行。", 
            "分得开颜忘戚戚，因何失志转伥伥。", 
            "閒行不碍荒园小，旅食惟知白日长。", 
            "学道无成世缘减，欲凭何事掩悲凉。"
        ], 
        "title": "来长春寓葵园中同住为苕雪夬庵及农先识先灼先弟君适表侄儿子邦直", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "梦断残宵宿雨收，閒怀清冷恰无愁。", 
            "林通月色微疑曙，院绝虫声自觉秋。", 
            "不竞温凉吟羽扇，解危腰领忆羊裘。", 
            "屏除闻见齐喧寂，谁识沧波不系舟。"
        ], 
        "title": "梦断", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "往来思想任腾腾，已證禅天第一乘。", 
            "康济自家馀瀹茗，昭明一室且回灯。", 
            "晨趋却曲门多客，夜入萧寥院似僧。", 
            "咫尺不殊心境异，懒将公案问南能。"
        ], 
        "title": "夜起", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "不材而寿乃生瘿，几死散人与木等。", 
            "初但一粟渐如樱，隆起盥颒动为梗。", 
            "爱我誉之为肉珠，證以黄檗额发炯。", 
            "珠名则美疣实赘，坐大谁能摘梅杏？", 
            "养痈不割且自溃，毒螫内侵恐成眚。", 
            "饰巾待尽年复年，卒累医师试锋颖。", 
            "忍痛须臾古恒有，苟全斯世已过幸。", 
            "愤甚或察贾逵忠，斫取要异杜预颈。", 
            "天庭顿豁障碍去，还我本来镜中影。", 
            "寸肤亦是遗体馀，齿发并收共一皿。"
        ], 
        "title": "四月二十日割额瘤作", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "入关拯黎元，东归抚故宇。", 
            "遥遥三百祀，神孙实缵祖。", 
            "前驱郁孤忠，不慭遗此辅。", 
            "缅怀十王亭，后贤足材武。"
        ], 
        "title": "肃忠亲王中原驻马图为王子宪真题", 
        "type": "古风", 
        "yun": "麌"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "儿书一声母一泪，惟有寒灯知此味。", 
            "世间最苦嫠与孤，及子能养亲不待。", 
            "林生失估才四龄，壁立十载馀短檠。", 
            "寸丝粒粟赖宗老，并日继晷严自程。", 
            "儿未成童出负米，对茹荼蓼甘如荠。", 
            "积资菽水粗足供，欲报春晖痛天只。", 
            "乌啼月落霜满林，抚今思往空沾襟。", 
            "膏销炷烬有时息，耿耿孤儿长此心。"
        ], 
        "title": "题林天禧篝灯课读图", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "征商转饟用士人，湘淮以建中兴勋。", 
            "先生戎幕显儒效，寿不副德官能贫！", 
            "叙劳褒恤君相事，素位而外皆浮云。", 
            "遗经垂诫五十载，至竟清白昌后昆。", 
            "孝思追远有前例，期颐览揆如生存。", 
            "畿南流爱久祠祀，来格得勿忧黎元？", 
            "洪载笔并吾友，碑记无愧吾何言？", 
            "此贤在今直星凤，闻风顽薄其廉敦。"
        ], 
        "title": "序宾先生百龄纪念敬赋", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "圣清极盛稽乾隆，十全五福基补桐。", 
            "初元日知裒少作，檃括四部光熊熊。", 
            "六传神孙缵祖绪，遁野听训畴司聪？", 
            "从臣奉敕上讲义，经纬经史观其通。", 
            "间徵前事藉毖后，长源敬舆孰与忠？", 
            "暝思晨写斋祓进，对越陟降孚渊衷。", 
            "廿年龙德有潜见，远蹑王迹都岐丰。", 
            "是编在御资出治，留副私邸星垂终。", 
            "改元臣齿正七十，门下称寿群希风。", 
            "聚珍排印旬月毕，为国龟鉴流无穷。", 
            "君之撰述重域外，匪独文同心理同。", 
            "圣功王道乍睹此，得勿纸贵沧溟东？", 
            "几馀讲筵本家法，嗫嚅世莫疑是翁。"
        ], 
        "title": "题杨子勤日知荟说讲义印本后", 
        "type": "古风", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "王孙竞爽媲二苏，自相琢磨瑾与瑜。", 
            "十年寝馈山水窟，养就诗笔清而腴。", 
            "适来尝荔出新什，芳冽有若倾醍醐。", 
            "投桃区区辱琼报，使我惭汗淋襜襦。", 
            "溯从宣庙罢方贡，玉食久阙赪虬珠。", 
            "岭纡海迥况当暑，火伞熏灼逾红炉。", 
            "色香味变越三宿，奈此冰雪神人肤。", 
            "殊尤生世限时地，厥包坐让千木奴。", 
            "谁知奇肱巧创述，能缩亥步翔天途。", 
            "物同夷蹠异所需，火攻殃及民骇吁。", 
            "止戈南北傥混一，燥吻计晷频沾濡。", 
            "君谟之谱香山图，名品要自分精粗。", 
            "故园绕楼十数株，夏热犹足羞彤除。", 
            "炎风向阑树已洗，期以明岁心敢渝？", 
            "阳春难和且趁韵，莫笑拊玉声乌乌。"
        ], 
        "title": "次韵和叔明王孙谢荔支", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "故人秋鼓吴淞舵，懒草词头直青琐。", 
            "隔年相见话沧江，复此禅房拨松火。", 
            "君家去我才一苇，月下趁潮惯单舸。", 
            "青山留客作屏枕，小园养亲足蔬蓏。", 
            "别来梦绕写经斋，花竹图书忆犹颇。", 
            "怪君便尔舍林壑，手版倒持向尘堁。", 
            "诗编礼说压牛腰，腊雪山行冻无那。", 
            "人生粗取衣食足，何苦春蚕自缠裹？", 
            "嫠纬空纡漆室忧，劳薪且有园夫荷。", 
            "与君吃酒谢江神，片席鸥乡各虚左。", 
            "看梅石鼓期他年，苦笋硬差莫烦我。"
        ], 
        "title": "送叶损轩改官江南", 
        "type": "古风", 
        "yun": "哿"
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "朔风猎霜林，绳直城西道。", 
            "去岁饯黄公，今晨送张老。", 
            "帝心重岳牧，飞黄出内皂。", 
            "救时亦已亟，报国未为早。", 
            "太行扼右辅，斥塞列城堡。", 
            "矧伊灾祲馀，疲忙待公保。", 
            "儆贪讽硕鼠，敦俗诵山栲。", 
            "殆将试吏事，岂为积资考？", 
            "深恩恋觚棱，馀泪别亲好。", 
            "苍茫万千感，一一上怀抱。", 
            "频年托韦弦，斗室展汛扫。", 
            "忧虞天心醉，歌哭俗眼媢。", 
            "所期合英贤，补衮翊皇造。", 
            "经术公最深，万言气雄颢。", 
            "速夷求识面，重译购疏稿。", 
            "夜阑论边事，对烛首蓬葆。", 
            "每忆风雪中，交章吁青琐。", 
            "浊浪绵神迹，浮云郁层昊。", 
            "更生副容台，掌故恣蒐讨。", 
            "过从六丈已，道义互灌澡。", 
            "不畏萧艾滋，但愁乏香草。", 
            "公行见王郎，一尊乐泮藻。", 
            "勖哉岁寒心，不雕以为宝。"
        ], 
        "title": "送孝达前辈巡抚山西", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "光禄有吟台，社饮数数至。", 
            "但期谐里耳，谁料接仙气。", 
            "佳联觅双璧，断句锻七字。", 
            "大雅诚所羞，土风庶未坠。", 
            "怪君亦癖此，翻然肯来惠。", 
            "悬知运筹暇，颇不耐闭置。", 
            "杯盘例真率，谈笑谢虚伪。", 
            "六时花竹间，万事浑拨弃。", 
            "鼕鼕街鼓动，苦促送归辔。", 
            "君如长袖舞，笑我类尪瘵。", 
            "贾勇信有馀，他题况迭试。", 
            "为诗更筑台，避债吾亦帅。"
        ], 
        "title": "二十七日玉尺山房吟集实甫归有五叠之作五叠赋答", 
        "type": "古风", 
        "yun": null
    }, 
    {
        "author": "陈宝琛", 
        "era": "近现代", 
        "subtype": null, 
        "text": [
            "入洛机云夙相爱，晚及故山作同队。", 
            "仙风吹雁去如烟，今日披图祇一泪。", 
            "白衣苍狗近廿年，君不留看信得天。", 
            "易衣共被吾亲见，为话京尘诏后贤。"
        ], 
        "title": "题可斋看云忆弟图", 
        "type": "古风", 
        "yun": null
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "何以欣欣祝我生，一庭晓日读书声。", 
            "西湖水味浓于酒，北斗星光近挂城。", 
            "阿弟六旬齐拜石，有孙四代解称觥。", 
            "绦然自得长生乐，凉柳阴中月二更。"
        ], 
        "title": "丙子初秋六十五生日，饭于大观楼水亭南榭，归于二鼓，自勖一首", 
        "type": "律诗", 
        "yun": "庚"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "楞罗塔上立茫茫，尽压群山伏大荒。", 
            "北映金沙江一勺，南浮玉洱日重光。", 
            "雀飞恋恋依迦叶，铃语声声礼梵王。", 
            "铜殿巍然天界小，不知呼吸几沧桑。"
        ], 
        "title": "登楞严干塔", 
        "type": "律诗", 
        "yun": "阳"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "晴风冉冉雪皑皑，蹴踏虚空万马来。", 
            "鹦鹉关前天地窄，凤凰巢里日星开。", 
            "东君暖与寒同酿，南诏今犹古异材。", 
            "要访史迁汉时迹，迢遥苍洱讲书台。"
        ], 
        "title": "游宾川东西平、子厚、秀山、小泉、寄甫、二南诸友", 
        "type": "律诗", 
        "yun": "灰"
    }, 
    {
        "author": "袁嘉谷", 
        "era": "近现代", 
        "subtype": "七言律诗", 
        "text": [
            "万叠苍林访古祠，大王风助老夫诗。", 
            "乾坤我傲羲皇上，山水君怀游钓时。", 
            "蒙凤佛开三窍石，神龙天护九苔碑。", 
            "沙堤十里花如锦，再续吟筇也未迟。"
        ], 
        "title": "宾居大王庙东西平子厚", 
        "type": "律诗", 
        "yun": "支"
    }, 
    {
        "author": "华龙", 
        "era": "近现代", 
        "subtype": null, 
        "text": [
            "暮春当三月，修禊值佳时。", 
            "湖水漾碧波，堤柳垂青丝。", 
            "西泠旧游地，永念良不怡。", 
            "陈生与柳子，联社忆南枝。", 
            "盛游临胜地，高会抒新词。", 
            "天涯同冷落，悄悄中肠悲。", 
            "岂云行乐耳，聊以慰相思。", 
            "昔当胜国季，南都冠盖驰。", 
            "名流相倡叹，酣歌兴淋漓。", 
            "深情必有托，斯文念在兹。", 
            "恨吾羁尘俗，不得相追随。", 
            "寄语诸君子，毋忘黍离诗。"
        ], 
        "title": "南社雅集西湖余因事未赴寄柳亚庐陈巢南", 
        "type": "古风", 
        "yun": "支"
    }, 
    {
        "author": "华龙", 
        "era": "近现代", 
        "subtype": null, 
        "text": [
            "天寒明月迥，夜静严霜飞。", 
            "永言思君子，涕泣沾裳衣。", 
            "兰芷空阶绿，岁暮惜芳菲。", 
            "孤根植青竹，相守愿无违。"
        ], 
        "title": "冬夜遣怀", 
        "type": "古风", 
        "yun": "微"
    }, 
    {
        "author": "华龙", 
        "era": "近现代", 
        "subtype": null, 
        "text": [
            "吾家鹅湖滨，空水共澄碧。", 
            "堤岸相映带，禾桑连阡陌。", 
            "至德垂庙貌，白傅留题石。", 
            "迢迢六百年，吾祖所安宅。", 
            "祠庙存荐飨，墓门翳松柏。", 
            "忆昔十四五，钓游永晨夕。", 
            "春风百草生，踏青连裙屐。", 
            "长啸振林木，低吟渡川泽。", 
            "超忽二十载，流光驹过隙。", 
            "汗漫长远游，佳晨永在客。", 
            "何当返迷途，素颜酬曩昔。", 
            "云山穷寻讨，衡宇敛心迹。", 
            "柳生振奇士，十载奋云翮。", 
            "文章自有神，交道久无斁。", 
            "绘此分湖图，驰递连邮驿。", 
            "烟波逐浩淼，云树纠阖辟。", 
            "与君皆壮盛，何独契幽适。", 
            "纷纭良未已，斯世安由隔。", 
            "吾未游分湖，故居共相惜。", 
            "悬此当息壤，庶几慰行役。"
        ], 
        "title": "题亚子分湖旧隐图", 
        "type": "古风", 
        "yun": "陌"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "锦偎香贴。", 
            "扑座春云热。", 
            "楼上华灯楼外月。", 
            "又是清明时节。", 
            "朝朝见了还休。", 
            "心期眼意难酬。", 
            "贪听惺忪言语，不知唱彻凉州。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "恹恹瘦损。", 
            "错被旁人忖。", 
            "懊恼檀心无一寸。", 
            "多少闲愁闲恨。", 
            "依前炙了银筝。", 
            "伤心歌不成声。", 
            "只许为伊憔悴，从今莫浪多情。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "不成将息。强起当歌无气力。", 
            "爱好天成。从古蛾眉不让人。", 
            "无情芳草。依旧萋萋青未了。", 
            "客燕伶俜。又向江南遇著春。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "谁恩谁怨。覆雨翻云天不管。", 
            "法曲凄凉。只有词人与断肠。", 
            "黄金铸泪。著尽思量无好计。", 
            "苦恨东风。浪遣狂花烂缦红。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "凤城弦管。", 
            "记得寻常见。", 
            "几度沧桑人世换。", 
            "回首笙歌天半。", 
            "年时汉上停骖。", 
            "楼头玉笛吹寒。", 
            "此日重携尊俎，家家梅雨江南。"
        ], 
        "title": "清平乐·赠畹华", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "琴心剑气。", 
            "婀娜含凄丽。", 
            "领取英雄儿女意。", 
            "最是销魂此际。", 
            "双情爱好天然。", 
            "薄嗔微笑轻怜。", 
            "梦里贪欢一晌，镜蛾浓试春妍。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "神光离合。", 
            "密意微波托。", 
            "婉转低回珠错落。", 
            "未怕旁人偷掐。", 
            "暗香沁入骚魂。", 
            "前身原是花身。", 
            "压倒南都粉黛，蛾眉不许工颦。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "珠灯尽放。", 
            "锦罽红氍上。", 
            "擎出华鬘天女相。", 
            "十万眼波供养。", 
            "玲珑细腻温柔。", 
            "更兼儒雅风流。", 
            "并作美人名士，不知第几生修。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "披仙衣芙蓉。", 
            "乍回车舞雪，摇佩迎风。", 
            "髣见凌波芝濑，猎香兰丛。", 
            "腰约素，唇朱红。", 
            "耀艳灵、惊鸿游龙。", 
            "怅宝枕留欢，明珰惜别，幽梦太匆匆。", 
            "天人态，描难工。", 
            "有罗浮旧侣，姑射仙踪。", 
            "貌出神光离合，雅歌雍容。", 
            "修短度，秾纤衷。", 
            "莫宓妃、人间游逢。", 
            "更江上归来，余音未终青数峰。"
        ], 
        "title": "寿楼春·为畹华赋洛神", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "秋来几日。", 
            "秋燕真如客。", 
            "梦后欢踪何处觅。", 
            "一角高楼西北。", 
            "栏干记得同凭。", 
            "相携长在黄昏。", 
            "多少香酬影答，于今都是离痕。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "归期太促。", 
            "佳会何时绩。", 
            "为奏牙琴江上曲。", 
            "知是长歌当哭。", 
            "金风玉露凄其。", 
            "劝君爱惜容辉。", 
            "万一有缘重见，莫教不似年时。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "眉间心上。", 
            "恰似潮来往。", 
            "舞态歌容劳想像。", 
            "第一眼波难忘。", 
            "几番欲去还休。", 
            "者回无计迟留。", 
            "只有碧阑仍在，不堪回首朱楼。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "良媒谁托。", 
            "命比秋云薄。", 
            "珍重一声声泪落。", 
            "此意妨人道著。", 
            "相知合有深怜。", 
            "忍教断送华年。", 
            "但祝卿卿如愿，同心抛艳成莲。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绮筵高会。", 
            "薄酒翻成醉。", 
            "未肯豫言今日事。", 
            "料得柔肠先碎。", 
            "悲秋暗蹙双蛾。", 
            "玉人心上秋多。", 
            "只道当时小别，谁知已是离歌。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "薰香小像。", 
            "长向屏山傍。", 
            "愁病自怜无好状。", 
            "从此人间天上。", 
            "知音见说周郎。", 
            "承恩不在兰房。", 
            "付与秋江双泪，替侬流向潇湘。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "叶叶梧桐露未乾。", 
            "水晶帘外有轻寒。", 
            "旧时台榭旧阑干。", 
            "归去定知空冀北，梦回应更忆江南。", 
            "青鸾消息几时还。"
        ], 
        "title": "浣溪沙·重过西新有忆", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "歌籍犹题碧玉名。", 
            "几回曾误听歌人。", 
            "坠欢如影不分明。", 
            "已自怕看行坐处，那堪重听管弦声。", 
            "不如归去梦倾城。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "寂寂金铺深掩，沉沉银蒜低垂。", 
            "小园花径独来时。", 
            "骄人双蝶舞，背景一萤飞。", 
            "遥想天涯芳侣，嫩寒初上罗衣。", 
            "关山寸寸是相思。", 
            "凤城今夜月，应照玉人归。"
        ], 
        "title": "临江仙·和小山", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "凉宵七夕。", 
            "记得闰秋今日。", 
            "是佳期。", 
            "玉砌迎花辇，银灯照柘枝。", 
            "秋来仍此夕。", 
            "人去已多时。", 
            "天际黄姑愁，莫教知。"
        ], 
        "title": "女冠子·庚申七夕", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "蹙损春山淡淡蛾。", 
            "临分肠断一声歌。", 
            "雨云如幂掩秋罗。", 
            "才有情时惊别骤，更无言处省愁多。", 
            "不成惆怅欲如何。"
        ], 
        "title": "浣溪沙·用天放赠别诗韵", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "湘江洛浦路非遥，喜有名花慰寂寥。", 
            "我亦陈思时增枕，感甄何处不魂消！"
        ], 
        "title": "水仙词六首 其一", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "绝代丰神绝世姿，可怜端的是娇痴。", 
            "沅兰澧芷堪相偶，合付灵均谱楚词。"
        ], 
        "title": "水仙词六首 其二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "高髻盘鸦卸艳妆，惊鸿娇态几翱翔。", 
            "昵人最是湘裙下，罗袜凌波步也香。"
        ], 
        "title": "水仙词六首 其三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "鸳鸯侍阙自分明，蝴蝶过墙暗送迎。", 
            "缟袂翩跹人宛在，一帘花影画难成。"
        ], 
        "title": "水仙词六首 其四", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "绮怀脉脉感湘灵，清瑟泠泠掩泪听。", 
            "每到酒阑歌歇后，隔江遥指数峰青。"
        ], 
        "title": "水仙词六首 其五", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "金钗十二幻情因，香草多愁属美人。", 
            "奼紫嫣红都看尽，二分明月淡江春。"
        ], 
        "title": "水仙词六首 其六", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "晓风料峭酒旗飞，堤柳笼烟绿四围。", 
            "羡杀吴侬饶艳福，一篙秋水载花归。"
        ], 
        "title": "晓发", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "半存侠气半柔情，跃跃腰间只剑鸣。", 
            "燕市已无屠狗辈，酒场渐觅女荆卿。"
        ], 
        "title": "庚子秋夕访李莲卿于城西，赋此四首 其一", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "果然悦己肯为容，肝胆倾人一笑逢。", 
            "同是天涯沦落客，青衫黄袖两情浓。"
        ], 
        "title": "庚子秋夕访李莲卿于城西，赋此四首 其二", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "滚滚神州涌火莲，倩他娲女补情天。", 
            "悲秋莫话无穷感，北里胭脂快著鞭。"
        ], 
        "title": "庚子秋夕访李莲卿于城西，赋此四首 其三", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "过江名士太无聊，水思云情隔目遥。", 
            "王气消沈金粉在，那堪风月话南朝。"
        ], 
        "title": "庚子秋夕访李莲卿于城西，赋此四首 其四", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "隔墙闲唱莫愁歌，遥梦春堤想玉珂。", 
            "百尺情丝吹不断，好风遍惹落花多。"
        ], 
        "title": "即事", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "兰亭胜会已千古，辋水香山亦渺然。", 
            "犹有风流属吾辈，吟诗同入画中天。"
        ], 
        "title": "题春日南社小集图八首 其一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "万花丛里辟诗坛，一幅林峦涌大观。", 
            "绝好春风长入座，翩翩裙屐且盘桓。"
        ], 
        "title": "题春日南社小集图八首 其二", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "同向冰壶涤笔来，东风桃李满园开。", 
            "枋桥此日留诗迹，好把文章继福台。"
        ], 
        "title": "题春日南社小集图八首 其三", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "婆娑洋里浪翻青，十载钟声断斐亭。", 
            "三杰七贤堪踵武，文星旁见老人星。"
        ], 
        "title": "题春日南社小集图八首 其四", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "东山丝竹擅风流。", 
            "各有遥情寄毫素，画眉京兆更温柔。"
        ], 
        "title": "题春日南社小集图八首 其五", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "唐时杨炯好文章。", 
            "别有梁园词客在，廿年作赋老邹阳。"
        ], 
        "title": "题春日南社小集图八首 其六", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "阳春烟景最繁华，莺燕楼台日未斜。", 
            "我爱师雄具清福，天寒月冷梦梅花。"
        ], 
        "title": "题春日南社小集图八首 其七", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "瀛南山水本岑奇，春日林花发满枝。", 
            "画意诗情无限好，披图我亦现须眉。"
        ], 
        "title": "题春日南社小集图八首 其八", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "天演何心分胜败，国魂今日倩谁招？", 
            "欧风亚雨相磨荡，热血流成革命潮。"
        ], 
        "title": "感事", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一年争说新春好，蜡屐来寻处士家。", 
            "不料主人偏外出，东风辜负满庭花。"
        ], 
        "title": "新正叠访云石先生不遇，以诗代柬", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一年无事祗栽花，万紫千红自足誇。", 
            "镇日倚栏看不厌，春风长在美人家。"
        ], 
        "title": "种花", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "冰心铁骨玉无瑕，放鹤归来月未斜。", 
            "羡汝孤山林处士，一春无事伴梅花。"
        ], 
        "title": "题阿梅写真，为无闷作", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一帘新雨漾茶烟，半榻琴声落涧泉。", 
            "最喜美人伴高士，桃花斜对菊花边。"
        ], 
        "title": "以瓶插桃菊二花", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "武陵流水泛仙槎，别有天台洞口霞。", 
            "一样桃花能引客，吾生祗爱美人家。"
        ], 
        "title": "桃花", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "人材崛起齐俾、格，勋业终年让大、伊。", 
            "太惜中原多健者，如何孺子亦王师。"
        ], 
        "title": "吊李鸿章四首 其一", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "廿纪文明启亚洲，功名仅比左、彭俦。", 
            "问公第一快心事，同种相残也策猷。"
        ], 
        "title": "吊李鸿章四首 其二", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "联俄主义亦良谟，揖盗重门半著输。", 
            "我欲殉公无别物，袖中一幅满洲图。"
        ], 
        "title": "吊李鸿章四首 其三", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "议和议战两模棱，也博维新爱国名。", 
            "为问北洋储将地，几人汗马出门生？"
        ], 
        "title": "吊李鸿章四首 其四", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "鲲岛诗坛孰启先，浪吟佳会集群贤。", 
            "南丰已逝东坡死，又向秋风哭谪仙！"
        ], 
        "title": "哭李少青四首 其一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "曾参军府慕西平，邺架纵横拥百城。", 
            "戎马书生空远志，记功无福待来生。"
        ], 
        "title": "哭李少青四首 其二", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "岂真薄命是文人，别鹤离莺独怆神。", 
            "今日情根应划尽，拈花微笑悟前因。"
        ], 
        "title": "哭李少青四首 其三", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一代知交苏玉局，屏山崇抖当眉山。", 
            "他年化鹤归来后，落叶西风失故关。"
        ], 
        "title": "哭李少青四首 其四", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "英雄自有回天力，忠孝原由血性成。", 
            "慨我悬弧当此日，梅花香里拜延平。"
        ], 
        "title": "正月十六日谒延平王祠率成", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "黑云激怒勃雷公，去向深山裂老榕。", 
            "若有欲骚天下意，不如惊起南阳龙。"
        ], 
        "title": "激雷", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "泼墨奔云绕岭腰，忽为飞雨逐归樵。", 
            "词人亦有穷途苦，新涨盈沼没小桥。"
        ], 
        "title": "骤雨", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "画楼人静四更天，漠漠银河淡似烟。", 
            "笑问牛郎离恨否，一年几会鹊桥仙？"
        ], 
        "title": "银河", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "风驰电掣势尤雄，古壁云生咫尺中。", 
            "千古丹青见灵活，堪称妙笔夺天工。"
        ], 
        "title": "题画四首 其一 龙", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "深山虎啸竹生风，炯炯双瞳照幅中。", 
            "只为咆哮声不闻，犹难逸笔补天工。"
        ], 
        "title": "题画四首 其二 虎", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "噞喁本是化龙身，眼似明珠金作鳞。", 
            "一夜长风吹浪起，禹门飞跃不迷津。"
        ], 
        "title": "题画四首 其三 鲤", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "老干凌云翠盖浓，风霜不损一株松。", 
            "清阴郁郁栖双鹤，时作龙吟傲径东。"
        ], 
        "title": "题画四首 其四 松", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "鹿津旧梦半迢迢，堤柳青青慰寂寥。", 
            "约汝春江花月夜，玉楼同度可怜宵。"
        ], 
        "title": "送林拱辰赴鹿港", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "八载迢迢别恨浓，春风一笑酒边逢。", 
            "君如潮水来还去，芳草天涯怨懊侬。"
        ], 
        "title": "同饯五溪兄归北二首 其一", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "淡江春水绿溶溶，此去相思隔几重。", 
            "今日送君同饯别，何时再听斐亭钟？"
        ], 
        "title": "同饯五溪兄归北二首 其二", 
        "type": "绝句", 
        "yun": "冬"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "近人惟有月。", 
            "算高楼天远，和他谁说。", 
            "登临倦游睫。", 
            "黯苍波落日，断崖重叠。", 
            "魂销梦怯。", 
            "旧家心、逡巡去蝶。", 
            "把从来故国平居，付与候蛩吟彻。", 
            "亲切。", 
            "尊前有分，美景良辰，未应虚设。", 
            "风流易歇。", 
            "海边讯，暗尘咽。", 
            "但高寒不改，年年宫殿，多少兴亡坐阅。", 
            "甚人间、只道佳期，怕成怨别。"
        ], 
        "title": "瑞鹤仙 得广州门人书，有海绡楼中秋之约，此固主人所甚愿也", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "梦里关河凭讯雁。", 
            "社余日日催归燕。", 
            "迟节晚花犹喜健。", 
            "霜容倩。", 
            "锦屏鸳枕新装遍。", 
            "把酒西风谁与劝。", 
            "登临客恨逢多难。", 
            "此度送秋情不浅。", 
            "秋去远。", 
            "伤心行路休回面。"
        ], 
        "title": "渔家傲 澳门送秋，携谷儿登新园", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "去国秋风，天涯又作，一番重九。", 
            "茱萸办了，旧俗看看还有。", 
            "掩闲门、自珍岁华，古来尽道佳时候。", 
            "只东篱误约，及花无奈，几回搔首。", 
            "当牖。", 
            "霜林后。", 
            "甚对面青山，未成携手。", 
            "新亭泪眼，怕检凭高罗袖。", 
            "咽歌蝉、残日梦回，故人不见天也瘦。", 
            "待从头、诉与今朝，倦客殊方久。"
        ], 
        "title": "琐窗寒 己卯九日", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "八泉流断。指与斜阳天更远。", 
            "谁补荒亭。牵引行人吊古情。", 
            "高歌楚些。词客有灵应识我。", 
            "迟暮江关。我亦哀时未要还。"
        ], 
        "title": "减兰 寄题八泉亭", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "新愁又逐流年转。", 
            "今岁愁深前岁浅。", 
            "良辰乐事苦相寻，每到会时肠暗断。", 
            "山河雁去空怀远。", 
            "花树莺飞仍念乱。", 
            "黄昏晴雨总关人，恼恨东风无计遣。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "乐府惯闻流怨。", 
            "几时宫体，不拟齐纨。", 
            "小摺泥金，怀袖又总凄然。", 
            "试临风、艳歌抒感，如揽结、群幅留仙。", 
            "宛相怜。", 
            "叠纹绫被，收泪银笺。", 
            "尊前。", 
            "为他重省，江南旧事，叶格流连。", 
            "半额蜂黄，惹香谁见靠腮边。", 
            "记却立、断肠阑曲，嗟面隔、不当屏山。", 
            "卷舒便。", 
            "无凭凉热，直恁情牵。"
        ], 
        "title": "玉蝴蝶 摺叠扇，同六禾赋", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "飘枕晚凉，水楼卧、倦床闲笛。", 
            "又著点嫣霞，林稿费他重饰。", 
            "对花对酒，算未减、年时吟力。", 
            "只漏长门闭，到户清风相识。", 
            "旧雨不来，邻鸥三四，惯共晨夕。", 
            "更佳日旗亭，携手俊游记得。", 
            "风花撩梦，暗尘何极。", 
            "须寄情、休寄海边消息。"
        ], 
        "title": "蕙兰芳引 索居易感，歌以遣之。寄六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "井梧阴，堕叶静。", 
            "蠹管和秋都冷。", 
            "黄昏鼓、渐做雨溪云，预供宵永。", 
            "荡流光，泛钓艇。", 
            "酹酒江山同酩。", 
            "登临怕、写画笔荒寒，暮村烟顶。", 
            "梦转回潮，甚事往、沉红乍省。", 
            "旧兰湘畹，暗菊陶篱，锦岸为谁靓。", 
            "哀乐笙歌屏。", 
            "便觉鸥人，沧事漫领。", 
            "证盟心、算有天随，今夕风月任醉醒。"
        ], 
        "title": "秋宵吟 秋感，寄六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "野塘幽，睡蝶静。", 
            "剩苦莲心知冷。", 
            "秋来久、听树底清商，缓消吟永。", 
            "火微明，似去艇。", 
            "路入茅亭花酩。", 
            "惊华鬓、倚茜雪芦梢，素丝鸥顶。", 
            "望伫停云，酽夜语、分潮为省。", 
            "背风渔唱，送日樵歌，侣欠素蛮靓。", 
            "看月华灯屏。", 
            "泪滴慵寻，虚籁漫领。", 
            "怕朱楼、梦也伤心，豪竹哀竹唤未醒。"
        ], 
        "title": "秋宵吟 秋气益深，水乡沉寂，读六禾词，感音重寄，叠前韵", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "蜂黄枕印。", 
            "带烛底霜清，镜奁流韵。", 
            "旋整秋裳，看足自怜谁近。", 
            "东篱旧约嫌多，分酒钟深，离魂相趁。", 
            "彩云归后，避春暗怯，化秋难稳。", 
            "又谁识茸窗滴粉。", 
            "正掩骚偷写，卷帘微困。", 
            "极目相思，天远欲低鸿阵。", 
            "无言淡尽斜阳，恨甚西风，平地催紧。", 
            "蓦然忆起，凭高帽落，故人衰鬓。"
        ], 
        "title": "疏帘淡月 菊影，同六禾赋", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "金屋深，青禽小。", 
            "淡极琼瑶好。", 
            "雪窗愁绪，水驿音书未曾到。", 
            "冻箫怀旧响，蠹箧伤春稿。", 
            "正红消翠黯，清尽向人抱。", 
            "甚寻春，悔未早。", 
            "粉蝶须知道。", 
            "前村昨夜，故宿荒寒分多少。", 
            "素心天吐白，艳色人娇缟。", 
            "笑相逢、算输无意巧。"
        ], 
        "title": "早梅芳近 小春过矣，早梅意有开者，倚此讯之", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "湖妆待柳，宫韵殢梅，晴暄战怯霜力。", 
            "蓦地破扃元钥，来愁寸阴织。", 
            "芸窗隐，金钿客。", 
            "念度日、绣慵魂极。", 
            "凤箫转、拍乱蛮讴，怎问消息。", 
            "时事正相催，怕见江湖，随阳倦飞翼。", 
            "又叹冱寒燕谷，玄云渺天北。", 
            "春根畔，停苦觅。", 
            "到听雨、听风寒食。", 
            "蕙炉暖，醒坐醺眠，长夜偎得。"
        ], 
        "title": "应天长 庚申冬至", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "送关河满眼是伤心，何堪问芳菲。", 
            "甚霜凋仍绿，风摧竟白，灰尽能遗。", 
            "坐叹烟销烬冷，缩手昨人非。", 
            "时有笼灯火，光出丛祠。", 
            "毕竟熏天何苦，笑几家蔀屋，曾借余辉。", 
            "任红心凄黯，今后总休提。", 
            "想幽人、蓬蒿深护，剩劫残、三径得因依。", 
            "谁怜我、向经行地，望伫青旗。"
        ], 
        "title": "八声甘州 野烧", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "故山瘦。", 
            "邮程倦、绕烟村种树无柳。", 
            "细禽啼暝岫。", 
            "堕策短亭，和冻呵手。", 
            "绡盟凝久。", 
            "想嫩茁、蓝田萦亩。", 
            "一笛临风缥缈，做千百折回肠，为蛾眉螓首。", 
            "知有。", 
            "凭寒翠袖。", 
            "栖香纸帐，宫样还输秀。", 
            "照奁溪月溜。", 
            "暗惜年华，花风催候。", 
            "新愁间旧。", 
            "透一缕、酸心调酒。", 
            "宠极东皇漫奏。", 
            "趁飞雪、约黄昏，携车后。"
        ], 
        "title": "角招 六禾言，车过南冈，驿梅已著花。不禁神往，和姜韵", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "看铜仙泪冷，黑子灰飞，才过僧寮。", 
            "便似山河渺，听黄垆俊语，淡酒须浇。", 
            "片红漫点花信，来去锦尘抛。", 
            "甚彩笔空题，华年枉度，风景非遥。", 
            "诗瓢。", 
            "趁流水，想梦雨春痕，烟翠都飘。", 
            "未识愁多少，放高歌闲地，何似西樵。", 
            "故人唤起深恨，空手鹤声招。", 
            "但掩户惊沙，丹青粉壁犹故朝。"
        ], 
        "title": "忆旧游 过大佛寺黄梅伯读书处，同六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "花光浮玉夜。", 
            "是第一圆蟾，好春亭榭。", 
            "细簧劝客，雏莺啭、座密衣云飘麝。", 
            "今情古思，只赚得词人游写。", 
            "时笑语、惟有渠侬，风流未曾衰谢。", 
            "闻歌易感深情，但放意尊前，尽欢聊且。", 
            "闹蛾又罢。", 
            "都删了、旧日武林闲话。", 
            "寒消暖乍。", 
            "早泪蜡、红冰盈把。", 
            "人去远、空想佳期，罗衾梦罅。"
        ], 
        "title": "玉烛新 元夜歌席赋，并寄六禾", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "耕壁平烟，遗簪断浦，何年占此幽深。", 
            "鱼鸟亲人，扁舟一往难寻。", 
            "红衣画里烟波隐，甚灌园、心事如今。", 
            "最无聊、游子年年，凄动骚吟。", 
            "风裳水佩知无数，问江湖满眼，何似山林。", 
            "故国天涯，相携却怕登临。", 
            "斜阳正在花开处，镇销凝、淡粉黄金。", 
            "惹闲愁、春去方生，秋到争任。"
        ], 
        "title": "高阳台 浮东郊废园池荷", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "古墙阴，添花绚彩，茸茸闹春绣。", 
            "雨声归后。", 
            "疑瞰户梅鬟，钿翠光溜。", 
            "去来燕子还知否。", 
            "巢泥寻故有。", 
            "又几日、绿尘蛛闹，双鸳从去久。", 
            "潇湘岸边扫愁多，琅干上、点泪斑斑文秀。", 
            "凭认取，冰霜凝，黛痕依旧。", 
            "人间事、自今自古，幽恨对、闲庭关半亩。", 
            "便谢了、席门车辙，斜阳明巷口。"
        ], 
        "title": "花犯 苔痕", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "疏花和人坐到暝。", 
            "印一分苔冷。", 
            "户淡无声，行云消倩影。", 
            "茶烟供睡目静。", 
            "但烧叶、霜红交映。", 
            "怎忍孤醒。", 
            "沉沉更漏永。"
        ], 
        "title": "关河令", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "一自彩云归去后，碧城相望销凝。", 
            "冷烟寒食小旗亭。", 
            "良辰美景，依约有平生。", 
            "正是风花如梦里，王郎绝句知名。", 
            "双鬟未必眼常青。", 
            "且休怀旧，怀旧不胜情。"
        ], 
        "title": "临江仙 与子端过旗亭，寄六禾江上", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "珠槃玉敦久无声，釜瓦纷纷一例鸣。", 
            "廿载文章歌凤德，千秋道义缔鸥盟。", 
            "论心每念维罍耻，避世宁甘抱瓮情。", 
            "他日跻堂来介寿，瓶花影里祝长生。"
        ], 
        "title": "栎社同人以银瓶赠傅鹤亭社长，各媵以诗", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "夔蚿身世本相怜，况复斯文一脉连。", 
            "历劫未焚修史笔，埋名早蓄买书钱。", 
            "绿波南浦骊歌远，碧月东瀛蝶梦牵。", 
            "珍重片帆闽海去，钟声灯影又何年？"
        ], 
        "title": "次韵送林少眉之鹭门", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "鲁戈无力挽颓阳，一粟飘然渺太仓。", 
            "故国凄凉丛菊泪，空山窈窕紫兰香。", 
            "梦梦上帝天犹醉，落落吾徒古也狂。", 
            "为语麻姑莫惆怅，蓬莱清浅看栽桑。"
        ], 
        "title": "次韵和林菽庄先生九日登太仓山", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "万派洪流捲地来，一时巨祸讶天颓。", 
            "沈沦已分偕亡日，建设当须不世才。", 
            "精卫苦心衔恨石，昆明浩劫认残灰。", 
            "茫茫东海波难返，泪滴桑田眼倦开。"
        ], 
        "title": "新店为台北胜地，猝遭洪水，室庐尽没，睹此凄凉，怆然以吊", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "傍市衡门镇日关，小庭雨过藓痕斑。", 
            "山当大遁宜招隐，人入中年渐爱閒。", 
            "放眼风云趋剑底，盘胸海岳落杯间。", 
            "诗成远寄沧洲侣，留与他时手自删。"
        ], 
        "title": "傍市一首寄少眉摄津", 
        "type": "律诗", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "凌空云气走蜿蜓，伫看山头晓日悬。", 
            "万水争流终汇海，一峰突出欲摩天。", 
            "胸中丘壑长盘郁，眼底沧桑剧变迁。", 
            "如此风光殊不恶，未容高卧谢时贤。"
        ], 
        "title": "大观阁晓望", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "寥落中天雁一声，十年影事记分明。", 
            "杏花春满江南梦，衰柳寒生塞北情。", 
            "黄绢诗词传女子，白衣谈笑傲公卿。", 
            "人间尽有埋愁地，独抱孤芳隐大瀛。"
        ], 
        "title": "次韵答香禅见寄", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "湖海元龙气郁陶，圜墙虽小志弥高。", 
            "读书自负千秋业，钩党人称一代豪。", 
            "韩子说秦著孤愤，左徒怀郢托离骚。", 
            "眼中落落多佳士，看汝飞扬狎怒涛。"
        ], 
        "title": "陈芳园过访，出示狱中诸诗，率尔赋赠", 
        "type": "律诗", 
        "yun": "豪"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "满天风雨蛰龙吟，大好河山痛陆沈。", 
            "天下兴亡原有责，丈夫得失本无心。", 
            "九歌兰芷多愁思，一诵榛苓报好音。", 
            "我亦闻鸡思戒旦，中宵起舞泪沾襟。"
        ], 
        "title": "蔡铁生出狱，以蛰龙吟寄示，走笔报之", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "三潭明月六桥春，绝海长思蔡北崙。", 
            "南渡江山馀涕泪，西归书剑困风尘。", 
            "埋名尚抱匡时策，避地宁甘隐遁身？", 
            "他日中原重握手，卧龙跃马彼何人。"
        ], 
        "title": "寄蔡北崙西湖", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "蒲紫榴红映醉觞，庭前有菊尚芬芳。", 
            "东篱得气秋先到，南国餐英夏自长。", 
            "大隐市中閒日月，高人世外忘炎凉。", 
            "涉江欲采寒花赠，箫鼓纷纷竞渡忙。"
        ], 
        "title": "端阳已过，庭菊尚开，晚凉对此，宠之以诗", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "鹭鲲一水往来不，目断齐州海上楼。", 
            "故国啼鹃悲杜宇，荒园梦蝶感庄周。", 
            "论诗秦汉声存夏，结客江湖气得秋。", 
            "记取淡滨同听曲，十千沽酒散奇愁。"
        ], 
        "title": "次韵酬苏菱槎见寄", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "买山有愿未能偿，暂借僧寮避俗忙。", 
            "花木萧疏浮画意，石泉清洌浣诗肠。", 
            "当头皓月圆还缺，入座和风暑亦凉。", 
            "到此巳无尘世念，白云深处是吾乡。"
        ], 
        "title": "六月望夜宿凌云寺示庄瘿民", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "酷暑熏蒸百度强，人间何处避骄阳。", 
            "饮冰未汰趋时热，抱月方知出世凉。", 
            "辛苦夏畦心自乐，庄严净土愿能偿。", 
            "北窗睡起群嚣息，领略池莲淡淡香。"
        ], 
        "title": "酷暑", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春来十日九日雨，满地泥淤不出门。", 
            "病鸟无声巢已破，寒花欲吐雪先掀。", 
            "最怜我辈肝肠热，颇怪天公眼耳昏。", 
            "偃蹇室中聊忍冻，几时盘马试蹄痕？"
        ], 
        "title": "久雨", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春宵无计抵奇寒，况是灯昏梦又残。", 
            "强读古书寻奥义，自斟老酒拾陈欢。", 
            "百年岁月忙中过，半壁江山劫后看。", 
            "我欲吹竽学邹衍，阳回黍谷未为难。"
        ], 
        "title": "春宵", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "晓起开门望翠微，大屯山上雪霏霏。", 
            "谁知南服炎荒地，也有东风冻合时。", 
            "万树作花成顷刻，一天飞絮认依稀。", 
            "忍寒老鹤云中语，正是冰霜励节持。"
        ], 
        "title": "大屯山积雪", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春风禅榻扬青丝，三十功名负夙期。", 
            "炼石未完天缺处，栽桑应待海枯时。", 
            "文章落落无馀子，成败纷纷看小儿。", 
            "收拾雄心消尽恨，一邱一壑且哦诗。"
        ], 
        "title": "次韵和庄怡华残春旅感", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "瀛峤重来泛客船，楼头买醉笑华颠。", 
            "四年小别成春梦，两地相思对暮烟。", 
            "季子貂裘游未倦，中郎雁帛恨犹牵。", 
            "他时快读沧浪记，风月江山不计钱。"
        ], 
        "title": "喜苏菱槎重至台北，用瘿民韵", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "江干挥手送归船，破腊春风未放颠。", 
            "客梦重圆鲲海月，乡愁又绕鲤城烟。", 
            "文章得失双瞳剪，时局安危一发牵。", 
            "料有雪堂啿啸傲，买山早蓄卖诗钱。"
        ], 
        "title": "送菱槎归里，即用前韵", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "纯皇民事重坊庸，频对西山驻六龙。", 
            "一代池台忍芜废，百年树木尚葱茏。", 
            "出林亭敞凉宜夏，随锸泉生冻过冬。", 
            "人海如君能有几？忍寒来看雪中松。"
        ], 
        "title": "十一月十九日同濩斋钓鱼台看雪", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "故山一别十三春，犹有从游载酒人。", 
            "佳日池亭俨图画，昔年童冠尽缨绅。", 
            "纵观寒木须时栋，暂对清尊远世尘。", 
            "胜集金元遗迹在，如斯风义定谁伦？"
        ], 
        "title": "里中及门百三十二人谠集钓鱼台（辛酉，一九二一）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "耻同农圃较肥硗，休暇林泉乞把茅。", 
            "槁壤及今犹望泽，危枝何处得安巢？", 
            "不材老我输文木，共济须君愧苦匏。", 
            "啸傲名园春物足，看山倘更过西郊。"
        ], 
        "title": "次韵答周沈观", 
        "type": "律诗", 
        "yun": "肴"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "医学寰中久失传，西来圣手动回天。", 
            "感君深爱如亲属，起我沈疴亦宿缘。", 
            "一日几回劳听切，馀生无恙恣餐眠。", 
            "只惭衰朽留何用，孤负灵方与驻年。"
        ], 
        "title": "病起赋谢克礼医师君有声沪上前岁归与欧战近来京师始与余相识岂佛家所谓缘耶", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "笔耕代禄养衰亲，清白儿孙故耐贫。", 
            "三绝能为殊俗重，一瞑谁谓彼苍仁。", 
            "戴星力疾轻千里，品画来过欠五旬。", 
            "我为寿耄犹涕下，可堪老檗对萧晨？"
        ], 
        "title": "哀陈师曾", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "忠孝只凭一念愚，深闺荏弱竟捐躯。", 
            "少时礼教儿从父，辈起贞魂妇侍姑。", 
            "双节凛然宜有传，二门清绝并为儒。", 
            "从容引决原难事，多少须眉愧丈夫！"
        ], 
        "title": "叶烈妇挽辞林生皋女也绝粒殉婿其姑亦殉节者", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "三元甲子岁朝春，千岁犹难值此辰。", 
            "不合乾坤长板荡，却留皮骨老风尘。", 
            "桃虫世难操心苦，刍狗科名拜赐新。", 
            "早达晚成都梦呓，曾无毫末答君亲。"
        ], 
        "title": "甲子元日立春书感（甲子，一九二四）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "固知无补忍言归，微愿平生事事违。", 
            "好梦已随芳草远，旧人渐似曙星稀。", 
            "出门宿潦深盈尺，举目阴云黯四围。", 
            "失喜涉旬见颜色，病馀相视慰輖饥。"
        ], 
        "title": "次韵濩斋病后入直作", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "深房复幔护红芳，无那春风比虎狂。", 
            "照睡犹持通夜烛，乞阴虚爇彻天香。", 
            "画师百感成丝鬓，名友相怜尽断肠。", 
            "曾及盛年参彦会，禊辰频醉国花堂。"
        ], 
        "title": "和仁先词龛海棠（乙丑，一九二五）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "麻鞋相见并霜颠，回首闽山卅二年。", 
            "世以神州为博局，天留我辈看桑田。", 
            "衰迟未尽平生意，琐尾翻赢一觌缘。", 
            "何但黍离行道感，下车城郭已瞠然。"
        ], 
        "title": "秦子质来津奔问因同入都", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "羲轮不趁鲁戈回，万事人间总可哀。", 
            "未死宿心随墓草，何年残劫换池灰。", 
            "旧庐萧瑟空流叹，大陆疮痍正费才。", 
            "辽海茫茫华表鹤，尘沙满眼为谁来？"
        ], 
        "title": "过张忠武宅同愔仲徯园韵", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "人间何世更商声？忍死终思见太平。", 
            "丛菊再开非故土，迷阳弥望奈吾行。", 
            "桑田海水相更迭，蝉翼千钧有重轻。", 
            "一昨澄漪亭子上，西山犹对晚松明。"
        ], 
        "title": "次韵苏盦九日作", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "阴云如羃失重闉，遑问金明与玉津？", 
            "一昔风光如隔世，等閒会合不由人。", 
            "蛙声能禁民思汉？鹑首休疑帝赐秦。", 
            "城北城南何所住？知君肠断曲江春。"
        ], 
        "title": "次韵澹庵新正见怀（丙寅，一九二六）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "胄筵五日有恩光，江介仁风藉奉扬。", 
            "忧国万言逾痛哭，酬知一传剩循良。", 
            "家声忠孝须能继，祖德高曾未可忘。", 
            "敢信凉飙无再热？箧中留取亦甘棠。"
        ], 
        "title": "可庄直上斋端午赐扇其孙小尹得之求题", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "华发重来已堕颠，剩能传信说开天。", 
            "全输此局无终局，痛哭当年故少年。", 
            "成佛甘居灵运后，编诗忍溯义熙前？", 
            "流离与子何多日，蚁磨风轮任转旋。"
        ], 
        "title": "次韵答愔仲见题己酉后诗稿", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "垂暮居夷不自意，群吟社饮复君同。", 
            "昔贤胜集常兴感，小极浮生合养空。", 
            "领略风光诗卷里，消磨腰脚战声中。", 
            "众生苦厄何由度？多愧文殊省病翁。"
        ], 
        "title": "匏庵约于俟园修禊以腰疾未赴有诗见讯次和", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "笺天养艳思无涯，并海春寒特地加。", 
            "转绿隔年犹此树，啼红向曙不多花。", 
            "幽香自媚无人觉，结习全空到处家。", 
            "锦障商量好将护，楼前日日是风沙。"
        ], 
        "title": "次韵愔仲张园海棠", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "谁遣仙姿落海涯，孤根封殖若为加？", 
            "承平人尚吟宫锦，幽独天宜眷国花。", 
            "欲睡可能宵秉烛？无香犹使客忘家。", 
            "宜春苑在归何易，生怕边风起塞沙。"
        ], 
        "title": "再和愔仲张园海棠", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "正色霜台策治安，上游假节重陶桓。", 
            "残棋自乱宁堪覆？薄酒相陶且强欢。", 
            "重海不辞观日数，深春似为养花寒。", 
            "乾乾龙德无潜见，前席心知有责难。"
        ], 
        "title": "次韵病山布政", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "黄屋尧心本不期，诸酋自亦置如棋。", 
            "何辜世竟沦重劫，未死谁能刬积悲？", 
            "几日钧天馀恍惚，当时孤注固然疑。", 
            "一编传信烦追记，委折微君恐鲜知。"
        ], 
        "title": "次韵愔仲五月十三日公雨酒座感赋", 
        "type": "律诗", 
        "yun": "支"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "故峰碧罨，乍倚竹凝妆，坠钿声悄。", 
            "雪香路杳。", 
            "递新愁暗付，翠禽啼小。", 
            "冷约疏钟，几叠瑶云镜晓。", 
            "剩寒峭。", 
            "渐吹淡旧红，春梦醒早。", 
            "吟望心缥缈。", 
            "忆数点山屏，鬓绿分照。", 
            "麝尘易扫。", 
            "问琼妃旧苑，更谁重到。", 
            "倦眼天涯，笛外东风换了。", 
            "待归棹。", 
            "怕繁枝、也羞衰帽。"
        ], 
        "title": "扫花游", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "朱楼路。", 
            "犹是曲槛迷花，暗镫飘雨。", 
            "无端罗幕新寒，秋阴减了，西亭碧树。", 
            "倦凝伫。", 
            "凄绝画帘重卷，燕梁无主。", 
            "门前便是青芜，夕阳似恋，斑骓系处。", 
            "谁省筝边幽意，冷尊慵对，飞香狂舞。", 
            "曾记小桃开时，肠断前度。", 
            "红蔫翠涴，花底频回顾。", 
            "空消受、鸾奁怨黛，鸳帱凄语。", 
            "梦里流光去。", 
            "更堪醒后，愁添锦柱。", 
            "零乱风帘絮。", 
            "心事冷、依依金炉残炷。", 
            "等閒说共，旧屏鹦鹉。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "款芳昼。", 
            "正绛蜡凝妆，红帘劝酒。", 
            "渐凤楼人老，春似旧时否。", 
            "飘零琼苑无消息，閒付填词手。", 
            "更关心、细雨江南，锦帆归后。", 
            "风信几番透。", 
            "待醉觅花村，梦寻萝岫。", 
            "客燕年光，诗卷尽消受。", 
            "香林十里垂鞭路，宫锦应裁就。", 
            "负春韶，怕惹流莺暗咒，"
        ], 
        "title": "探芳信", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "狂索花枝同醉倒。", 
            "醉捋柔香，那管游蜂恼。", 
            "红到芙蓉芳讯少。", 
            "无聊偏是斜阳早。", 
            "商略清游随意好。", 
            "流水车尘，目断青门道。", 
            "换尽楼台人未老。", 
            "罗裙行处生秋草。"
        ], 
        "title": "蝶恋花 和云盦韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "晓寒重。", 
            "乍半敛红蕤，莺帘锁梦。", 
            "认翠灊行处，钿妆斗珠凤。", 
            "寻香蜂蝶迷前路，深浅春无缝。", 
            "付閒身、管领东风，锦城初拥。", 
            "幽赏待谁共。", 
            "祗花压吟巾，云随游鞚。", 
            "寂寞园林，啼鸟和清弄。", 
            "九光杯浅春酲薄，羯鼓休催送。", 
            "数年华，误了蓬山小宋。"
        ], 
        "title": "探芳信 同嘿园丈策六游李氏园。绯杏连林，春韶正丽，裴𧙪花下，倚此赏之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "几日朱楼，东风如梦，数到销魂时候。", 
            "香尘旧苑，粉本残山，谁省倚阑人瘦。", 
            "犹是春前画廊，觅遍斜阳，翠僝红僽。", 
            "问王孙归路，津亭篴罢，暮寒知否。", 
            "还念我、弹墨鸾襟，沾香鸳帕，渐渐风情非旧。", 
            "伤高有泪，怨别何心，坐数落花偏久。", 
            "听到千山杜鹃，芳梦醒初，清钟催后。", 
            "纵空帘重卷，绿阴如许，怎禁回首。"
        ], 
        "title": "惜馀春慢 饯春", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "飞红不是江南路。", 
            "又断影、莺留住。", 
            "酒泪天涯无洒处。", 
            "夜香亭馆，小筝如语。", 
            "目送春来去。", 
            "锦笺漫叠销魂句。", 
            "瘦损腰围尽怜汝。", 
            "寄与玲珑传别绪。", 
            "曲残苔榭，梦迷花墅。", 
            "镫外潇潇雨。"
        ], 
        "title": "青玉案 和颐盦闻歌", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "空帱怨结。", 
            "早绪风剪断，千点花雪。", 
            "画阁愔愔，凭问瑶云忆否，款春时节。", 
            "闲行待觅眠琴处，误旧香、晚莺犹说。", 
            "渐鬓丝、减了樊川，似向霅西伤别。", 
            "还爱堆屏碧净，小庭乍过雨，清沁苔发。", 
            "梦后风光，落尽夭红，宿凤应怜香叶。", 
            "攀枝漫怨青青子，衬细草、一般幽绝。", 
            "又夜凉、分到吟襟，罨画半帘烟月。"
        ], 
        "title": "绿意 咏绿阴", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "饮君酒，且喜尊前，此日流人在。", 
            "叹客中霜鬓，廿年忍泪，频看沧海。", 
            "恁醉吟无赖。", 
            "伤心更寄斜阳外。", 
            "听杜宇啼苦，画里残山愁改。", 
            "尽龙钟态。", 
            "待褰衣、还倚高楼，绕梦星辰，犹是上界。", 
            "苍凉语咽荒鸡，起中宵、似闻孤噫。", 
            "感蹉跎，空烛飐秋魂，箫沈夜籁。", 
            "负了湖山约，何时单舸同载。"
        ], 
        "title": "还京乐 寒碧簃社集，喜苍虬同年来自海上", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "薄酒醒初，清歌散尽。", 
            "天涯捎到伤春信。", 
            "绿窗深闭雨声中，更何人把流莺问。", 
            "簟冷香残，楼高花近。", 
            "檀心拗断难成寸。", 
            "愁随逝水有时回，梦寻飞絮无踪认。"
        ], 
        "title": "踏莎行 和立盦，次小山韵 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "弄水分凉，偎花恋暝。", 
            "柳棉舞罢风初定。", 
            "凤箫人去太悤悤，昼长无奈重帘静。", 
            "倦思芳茵，残妆粉镜。", 
            "寻春那似年时兴。", 
            "夜来梦到谢堂无，可怜孤燕窥人醒。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绣幕飘烟，朱阑贴水。", 
            "花阴一片愔愔地。", 
            "粉墙西角有谁来，藓香犹印鞋痕翠。", 
            "敛袖添颦，停杯如醉。", 
            "心头多少閒情事。", 
            "当时软语约春鸿，云罗误了相思字。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "诉恨筝低，笼愁钏重。", 
            "新寒祗与酴醾共。", 
            "断无蜂蝶入帘来，珊钩却为微风动。", 
            "旧誓瞒鹦，新歌怨凤。", 
            "思量拚付春窗梦。", 
            "楼前花影散如潮，多情还借斜阳送。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "放棹虹桥晚。", 
            "乍销凝、斜阳几缕，乱蝉吟断。", 
            "划破玻瓈双桨瘦，叶叶风香暗染。", 
            "渐闪出、凌波妆面。", 
            "摇荡烟魂扶不起，甚闲情、付与参差燕。", 
            "歌管歇，水云远。", 
            "多生负了看花眼。", 
            "恁悤悤、银塘照影，总关情怨。", 
            "无限秋心随篴去，篴外风蒲似剪。", 
            "又荡起、渔灯星点。", 
            "也儗搴芳前浦路，妒双鸳、结就烟波伴。", 
            "还小泊，绿杨岸。"
        ], 
        "title": "贺新凉 南塘泛舟观荷", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "风袂飘飘一倚栏。", 
            "笙歌声在碧霄间。", 
            "星摇远火收残雨，云展凉阴作晚山。", 
            "频问夜，乍惊寒。", 
            "思量闹处遣馀闲。", 
            "楼台便是沧桑影，独爱明河隔坐看。"
        ], 
        "title": "鹧鸪天 露台夜坐，和息厂韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "小簟分凉，渐淅沥窗蕉，幽恨初紧。", 
            "做尽凄凉，偏是漏残香烬。", 
            "帘外冷翠沈沈，早过了、隔江梅信。", 
            "料渚荷、一夜红褪，花底锦鸳愁损。", 
            "少年听惯何曾省。", 
            "忆朱楼、玉箫徐引。", 
            "销魂唱到潇潇曲，寻梦吴云近。", 
            "镫背细点旧愁悄，怨著晓钟无定。", 
            "怕镜屏秋早，偷减了、双青鬓。"
        ], 
        "title": "玲珑四犯 夏夜听雨", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "叶叶梧窗秋历乱。", 
            "叶底秋心，皱尽何曾展。", 
            "锦瑟年光愁里换。", 
            "西楼月好无来雁。", 
            "一缕檀云飘梦断。", 
            "梦向天涯，碧草和天远。", 
            "闻道洞庭波又浅。", 
            "空江谁管芙蓉怨。"
        ], 
        "title": "凤栖梧 题梧叶，寄颐盦", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "亸粉偎烟，蘦脂映日。", 
            "倦妆无力。", 
            "半解明珰，依依镜波碧。", 
            "凉丛恋晚，偏暗付、飘蓬词客。", 
            "愁寂。", 
            "清簟梦回，阅篝香千息。", 
            "金鳌旧陌。", 
            "携酒前踪，浮花浪痕藉。", 
            "凭阑万感水国。", 
            "渺天北。", 
            "几许锦鸳飞断，谁辨旧愁来历。", 
            "剩翠盘残舞，怜取昔时颜色。"
        ], 
        "title": "惜红衣 其一 用石帚韵赋瓶中残荷", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "倦眼看天，狂歌送日。", 
            "病馀心力。", 
            "坐尽斜阳，窗筠恋寒碧。", 
            "征蓬漫恨，还一笑、深杯留客。", 
            "羁寂。", 
            "鸥梦渐醒，约荒波栖息。", 
            "高楼广陌。", 
            "惆怅空归，歌茵乱愁藉。", 
            "新亭泪断去国。", 
            "任南北。", 
            "为忆故陵佳气，天外也曾攀历。", 
            "折晚香谁寄，凭问白山秋色。"
        ], 
        "title": "惜红衣 其二 颐盦复将出关，枉过话别，叠韵赋赠", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "问灵槎、者番消息，濛濛银浦云暗。", 
            "愁烟怨雨年年意，并入夕阳凄黯。", 
            "浑易感。", 
            "奈误了星期，惯把离肠赚。", 
            "蘋风梦澹。", 
            "剩万斛清愁，凉波卷去，寂寞水窗掩。", 
            "轻桡影，曾傍西亭菡萏。", 
            "诗心犹恋冰簟。", 
            "鱼天一角清如许，应是晚霜来渐。", 
            "帆叶敛。", 
            "看白鸟明边，不著闲鸦点。", 
            "湿云未减。", 
            "便盻断前汀，料无雁过，枫泪几行染。"
        ], 
        "title": "买陂塘 南塘秋泛，用樊榭韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "惊鸿一瞥。", 
            "似镜波半掩，偷眼痴绝。", 
            "肯便轻抛，微步依依，密意惯怜鹣鲽。", 
            "殷勤照向春波里，奈几许、闲情难说。", 
            "便隔花、远似天涯，小立慰人孤孑。", 
            "犹忆云屏促坐，髻翘翠凤颤，孅态都活。", 
            "洛浦神光，乍合还离，怨煞碧窗明月。", 
            "朦胧替写愁心眼，问怎写、黛眉千结。", 
            "又绣帷、一笑回镫，暗里也应伤别。"
        ], 
        "title": "疏影 咏影", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一台稳占高秋，秋情祗许词人领。", 
            "华镫尽处，碧云都敛，玉蟾孤映。", 
            "去雁关河，啼乌城阙，苍茫天迥。", 
            "睇琼楼前路，笙歌飘断，空吟遍，凉星影。", 
            "偏是孤酲易醒。", 
            "背西风、繁霜愁迸。", 
            "瑶宫此夜，霓裳残舞，为谁端整。", 
            "笑浣飞尘，危阑下瞰，琉璃千顷。", 
            "问何时快意，素鸾骑去，醉蓬莱顶。"
        ], 
        "title": "水龙吟 中秋夜同息厂登台玩月", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "荒翠无情霜渐紧。", 
            "愁数尽、雁朝蛩暝。", 
            "旧时金埒不重来，又瘦了、斜阳影。", 
            "离离千里关山迥。", 
            "偏只似、别来心径。", 
            "冷烟和梦两朦胧，要盼到、东风醒。"
        ], 
        "title": "忆王孙 咏秋草", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "青琴弹月罢，雾香漠漠，风引到银屏。", 
            "麝尘留不住，细结秋心，一半付漂苓。", 
            "妆钿剪碎，傍画栏、啼露珠轻。", 
            "刚夜凉、碧窗如水，梦共小蟾醒。", 
            "伶俜。", 
            "前身空托，上界曾攀。", 
            "讶飘云无定。", 
            "凭检点、淮南幽怨，人老岩扃。", 
            "何因重见仙旗翠，又瑶园、催换新声。", 
            "金粉影，相怜愁鬓星星。"
        ], 
        "title": "渡江云 其一 咏桂", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "红楼微雨夜，短篷乍卸，仔细话江南。", 
            "锦弦秋共瘦，冷约花前。", 
            "对酒怎成酣。", 
            "吴云梦杳，记当时、春在珠帘。", 
            "吟望频、赚人回顾，津柳渐毵毵。", 
            "愁沾。", 
            "鸳尘旧帕，蠹粉残笺。", 
            "叹狂才都减。", 
            "休更说、江花江草，恨满归帆。", 
            "荒波对席闲鸥老，剩风情、分付何戡。", 
            "沦落惯，无端也湿青衫。"
        ], 
        "title": "渡江云 其二 㣼盦归自海上，话旧酒楼，惘然有赋", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "清晖圣趣，一抹风光好。", 
            "梦堕玲珑玉峰老。", 
            "想山庄、红藕染遍前汀，香密处、酝酿诗情多少。", 
            "主人今健者，自拭缥题，时复裁冰写孤抱。", 
            "似向画图中，商略烟云，描摩出、田居新稿。", 
            "也著个、茅庵傍西畴，倘容我其间，伴公吟啸。"
        ], 
        "title": "洞仙歌·迂翁年丈属题王石谷田居图，图为龚蘅圃侍御作", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "八座雍容侍起居。", 
            "山河象服杖鸠扶。", 
            "晴晖宝婺映门闾。", 
            "寿世早垂欧母教，传家元有邺侯书。", 
            "春风岁岁满瀛区。"
        ], 
        "title": "浣溪沙·辛巳三月二十九日聂母曾太夫人九十寿词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "四十成名，清净閒身，春秋未央。", 
            "笑杜陵当日，才传献赋，嘉州此岁，犹自为郎。", 
            "文采清门，故家乔木，世德争夸邃雅堂。", 
            "沧桑外，有先朝黄诰，奕代青箱。", 
            "使君逸气轩昂。", 
            "早缩手缁尘冠盖场。", 
            "似子西解道，虎头痴语，涪翁还讶，牛背神光。", 
            "定子丝弦，雪儿歌舞，对举樽前彩袖香。", 
            "为君寿，趁玉梅开处，一饮千觞。"
        ], 
        "title": "沁园春·舜斋四十初度乞词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "英武杯宽，宛渠舟窄，个中别有乾坤。", 
            "醮坛依约，霞气郁氤氲。", 
            "隐隐玄宫羽客，参金箓、虔礼三清。", 
            "教知道，波涛稳处，当面即蓬瀛。", 
            "丹青。", 
            "真妙手，徐熙粉本，直可通神。", 
            "赚逋仙词笔，重寄深情。", 
            "为问吾曹虱处，定何似、画里朝昏。", 
            "凭谁唤，吴侬软语，一笑破愁城。"
        ], 
        "title": "满庭芳·螺蛳壳里作道场，吴谚也。徐丈凌云为林丈讱盦图于便面，林丈赋长调，索和", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "洞庭应题翡翠龛。", 
            "幡幢还染鹧鸪斑。", 
            "蜃楼同托杳冥间。", 
            "此外断无新世界，于中仍见旧衣冠。", 
            "天留余地与回旋。"
        ], 
        "title": "浣溪沙·前词意有未尽，更成小令二章，示讱丈 其一", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "镜吹微分测海功。", 
            "绿章清磬自从容。", 
            "置身端在蠡台中。", 
            "倘使须弥真可纳，直疑天汉信能通。", 
            "人间何世不虚空。"
        ], 
        "title": "浣溪沙·前词意有未尽，更成小令二章，示讱丈 其二", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "海天一角花如火。谁念家山破。", 
            "津桥蜀道梦魂殷。莫作寻常图画与人看。", 
            "翠螺朱粉和愁写。知是伤心者。", 
            "从今酎酒属东风。不许子规啼到夕阳中。"
        ], 
        "title": "虞美人·冼玉清女士海天踯躅图，鹤亭丈属题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "拊髀沉吟，金印貂蝉，自昔误人。", 
            "忆九衢车马，几经陈迹，十年京国，一例前尘。", 
            "看剑挑灯，听歌赌酒，多少清词分付春。", 
            "空回首，剩壮怀依旧，华发常新。", 
            "将军意气如云。", 
            "甚老向桥西容此身。", 
            "尽争传丽句，无妨纸贵，能留佳客，不厌居贫。", 
            "赵管风流，刘樊岁月，一舸閒收湖上莼。", 
            "商量处，有莺花同约，鸥鹭为邻。"
        ], 
        "title": "沁园春·用放翁韵赠散释丈人，即题其桥西草堂图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "泪眼望烟树。有啼鹃、助人冷语。", 
            "恨孤踪、不到杭州路。梦飞堕、小花坞。", 
            "一片斜阳无主。引愁丝、瘦杨乱舞。", 
            "又枉送、清明去。日日听风雨。"
        ], 
        "title": "凤来朝·先大夫墓在杭州小花坞。自丁丑世变，未谒墓者五年矣。清明风雨，悲不能已，犹不知何日始得稍展人子之私也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "问费几春工，细剪舞衣云缕。", 
            "翠禽来处。", 
            "似约罗浮去。", 
            "别有秾情谁诉。", 
            "玉箫款语。"
        ], 
        "title": "醉吟赏小品·园中新栽玉蝶梅一树，花时千英万蕊，如玉雪楼台。裴𧙪其下，几不知今是何世。用白石道人自度曲元韵，歌而酎之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "赤城霞散珊瑚屑。看沁相思血。", 
            "娉婷瘦骨冷东风。留取丹心报答夕阳红。", 
            "孤标不入凡花伍。梦杳潭州路。", 
            "莫教金屋与安排。待得明年春早便归来。"
        ], 
        "title": "虞美人·东篱红梅绚烂如燕支，所谓透骨红者是也。将谢矣，因忆白石尝赋潭州红，仿佛似之，又安知此花非我乡里耶", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "药裹最关情，盼断倚阑消息。", 
            "役损盈盈柔指，减桃花颜色。", 
            "机中无字不成双，飘泊更堪惜。", 
            "知道此心印处，问太鸿词客。"
        ], 
        "title": "好事近·市楼聚饮，汉秋将视真妮疾，舜裔属以此调纪之。真妮异域人，以打字为业者", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "一伴灵均恨已多。", 
            "通辞无意托微波。", 
            "临风自却盈盈步，对水聊为浩浩歌。", 
            "呼若士，擘香螺。", 
            "返魂重写玉瑳瑳。", 
            "江南处处佳山泽，谁复相怜问奈何。"
        ], 
        "title": "鹧鸪天·张葱玉乞题汤临泽模赵彝斋水仙卷子", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "雁引西风气色粗。", 
            "夜分凉露满平芜。", 
            "一抹辽天残照里。", 
            "惊起。", 
            "九霄孤梦落江湖。", 
            "岁岁登临今日又。", 
            "重九。", 
            "莫教轻易酒肠枯。", 
            "瘦损黄花谁管领。", 
            "惟分。", 
            "天寒来伴老尚书。"
        ], 
        "title": "定风波·九日醵饮，呈陈庸庵太世丈", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "年年重九。", 
            "镇是销凝久。", 
            "青玉案，黄滕酒。", 
            "风催霜讯紧，雁笑人归后。", 
            "沧海夜，一身犹寄蛟龙薮。", 
            "离别干戈候。", 
            "涕泪同禁受。", 
            "吟未了，心先剖。", 
            "忍持飘泊梦，轻付模棱手。", 
            "珍重也，天涯相念忘机友。"
        ], 
        "title": "千秋岁·送杨无恙归虞山，即用其别墨巢翁韵", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "淡云晞日，庭户回轻燠。", 
            "晴晖荡秋渐老，衰柳辞膏沐。", 
            "自惜衣宽量窄，犹恋村醪熟。", 
            "霜枫飞逐。", 
            "凄禽欲下，脉脉斜阳一丛菊。", 
            "不忍登高临远，荒草萦心目。", 
            "怨蝶那得相思，天际人如玉。", 
            "愁绝商弦变徵，莫按凉州曲。", 
            "君平休卜。", 
            "佳期近否，但向冥鸿絮丁嘱。"
        ], 
        "title": "六么令·壬午九日和清真", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "市桥衰柳何堪折。萧瑟伤离别。", 
            "一樽今夕与君同。从此夜程霜雪晓程风。", 
            "崎岖蜀道休回首。京国多亲旧。", 
            "相逢为我报平安。更道此心如铁尚能顽。"
        ], 
        "title": "虞美人·送君达表弟入蜀", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "西风吹老人间世。又雪临分涕。", 
            "莫悲乡里委虫沙。要使男儿四海尽为家。", 
            "离情定逐征帆去。不共东流注。", 
            "侧身天末与心违。日暮送君江上掩愁归。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "喜故人千里犯高寒，飘然过江来。", 
            "向西崦挥手，回头一笑，此意崔巍。", 
            "正而填胸块磊，弹指覆空杯。", 
            "起舞影凌乱，残月徘徊。", 
            "检点诗书糟粕，仗危弦急管，为我安排。", 
            "怕听歌人换，相赏在形骸。", 
            "镇当前、江南风景，比落花、时节更堪哀。", 
            "君知否，是滔滔者，谁与吾侪。"
        ], 
        "title": "八声甘州·御霜南来，辄共杯斝，被酒倚声，亦能为我歌之否", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "忆昔我童君未冠，青衫绿鬓嵯峨。", 
            "斜桥南畔日经过。", 
            "折轮留客醉，写谱听君歌。", 
            "谁信重逢俱老大，同看破碎山河。", 
            "头颅还惜我蹉跎。", 
            "仙源如可觅，相约办迂蓑。"
        ], 
        "title": "临江仙·壬午十一月十四日御霜四十生日，以小词贺之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "看即团圞天上月，人间事亦如斯。", 
            "先教春意透些儿。", 
            "翠添丛竹叶，红上小梅枝。", 
            "把手中年行乐耳，吾曹不醉何为。", 
            "一樽相属唱新词。", 
            "从头长寿乐，直到太平时。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "明月一梅花。", 
            "春在谁家？", 
            "东风枝上著些些。", 
            "红到人间春有几，莫漫横斜。", 
            "香雪尽无瑕。", 
            "且自妍华，疏寒可许遍天涯。", 
            "道是江南花更好，不向尘沙。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "宝髻双慵堕，柔指漫娇舒。", 
            "便玉柱弦分，桐音幽邈，画阑苔琐，蕉影扶疏。", 
            "正魂断、春去人孤。", 
            "空教拨碎琵琶，谁听落盘珠？", 
            "渐月上、归去莫踟蹰。"
        ], 
        "title": "红罗袄", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "昏黄云月有无中，一树露桃浓。", 
            "疏烟淡淡袅晴空。", 
            "去住任春风。", 
            "朱丝漫绾双鸦髻，人独立、石畔阑干东。", 
            "停箫负手醉芳丛。", 
            "玉靥背花红。"
        ], 
        "title": "月中行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "弄花人在云飞处。", 
            "扑香尘、英英舞。", 
            "丹涡细透新霞，素睐轻横宿露。", 
            "薄薄娇羞留不住。", 
            "算分明、握云揉雨。", 
            "红影落鲛绡，记鸳鸯帘幕。", 
            "五更月褪纤纤树。", 
            "断肠时、重凝伫。", 
            "云天不见眉痕，绿蜡尽摇愁缕。", 
            "无那微春随梦去，怨西风、未团欢聚。", 
            "何计问星娥，占银河旧渡。"
        ], 
        "title": "昼夜乐", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "冰庭铺水，珠帘泻露，灯火隔飞寒。", 
            "篆气嘘云，研思吸月，偎梦近阑干。", 
            "更声叠宵来宵去，春又一回残。", 
            "榻暖鸳痕，帐沈莺语，合眼看江山。"
        ], 
        "title": "少年游", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "寒潭乍转，春色眉痕展。", 
            "省识幽兰开未远，一夕梦教香掩。", 
            "低徊独听莺声，恼人车马三更。", 
            "携手怕言归去，几回孤负欢盟。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "淡星窥户。", 
            "更的皪、沈月飞露。", 
            "绕画阁、枝横草叠，付与海天空雾。", 
            "正断肠、听彻琼箫，珠帏玉镜何处记？", 
            "鸭鼎香温，鸳屏影颤，弹指春归欢去。", 
            "更迤逦、重阳近，依旧是、一年轻度。", 
            "几回看钩褪，朱帘纱落，碧棂都被西风误。", 
            "有嫦娥妒。", 
            "到秋深梦冷，巫山十二云无路。", 
            "閒未了，还向花庭凝伫。"
        ], 
        "title": "薄倖", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "飞回只似风中絮，又被游丝萦住。", 
            "多少欢尘愁缕，不减销魂句。", 
            "莺声迤逦催归去，两地一般情绪。", 
            "试遣东君传语，待与迟更曙。"
        ], 
        "title": "桃源忆故人 次梅真见寄韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "薄醉柔欢夜渐温，九城春色晕眉痕，一回凝顾一销魂。", 
            "小语泥人矜旖旎，遐思摇梦共殷勤，兰花院落几晨昏。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一瞥冰花散九衢，夜深深地转轻车，骄寒薄醉泥欢娱。", 
            "娇睇初迎停月佩，柔香微握近霞裾，京华如此独怜渠。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "十二银屏引漏长，流苏深镜枕函香，眉痕鬓影几回量。", 
            "骤雨吹回眠未隐，遥风拂过梦都凉，拥衾无那夜中央。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "千秋一物，便香残脂腻，初褪温泽。", 
            "鼓罢桐徽，兰影轻挥，曾传画角颜色。", 
            "柔枝袅娜冰花争，试认取、朱丝纤侧。", 
            "恁板桥、旧院风流，付与玉箸钤出。", 
            "凄说珠帏玉几，美人笑未彻，山已埋骨。", 
            "坠印空圆，系壁长淹，锦树荒寒谁识？", 
            "黄絁绿绮都消歇，算只有、寸痕留得。", 
            "任万千、海变桑沈，不减怨浸愁渍。"
        ], 
        "title": "疏影 题卞赛印次愚公韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "香尘渐歇。", 
            "记登楼昨夜，将别还惜。", 
            "寒雨横江不断，共人呜咽。", 
            "柔衾直泥更残语，奈催人、晓风凄切。", 
            "泪痕襟上，啼声眼底，孤棹轻发。", 
            "几回首、云屯海立。", 
            "任危浪惊涛，惟思颜色。", 
            "何处明朝此去，梦遥天隔。", 
            "离情欲绾愁无计，况孤眠、滋味谁说。", 
            "枕头钗画，时时重认，臂痕犹湿。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "眼底无馀子。", 
            "任峨峨、雄冠剑佩，望之非似。", 
            "虎帐销沈英雄气，胠箧穿窬流耳。", 
            "遍鼙鼓、哀鸿千里。", 
            "天下都无干净土，笑鸡虫蛮触纷如此。", 
            "荣与辱，一弹指。", 
            "中原立马情何止？", 
            "且休论、重瞳项羽，斩蛇刘季。", 
            "纵有丹青千秋在，败贼成王而已。", 
            "又几度、冲冠裂眦。", 
            "无限江山休别去，待回头收拾君须记。", 
            "长啸也，叱龙起。"
        ], 
        "title": "金缕曲 示七泉", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一掬兰汤排鬓丝，轻持柔絮腻香脂，不留手处荡人思。", 
            "微夜静于花睡里，好春浓过梦回时，波痕无力颤腰支。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "车马寒潭忆旧踪，朱灯白雪蓦相逢，胭脂犹认去年红。", 
            "别馆城南春乍展，灵犀江上梦曾通，怜渠渠亦独怜侬。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "泪缕愁丝款款抽，梦痕和月寄红楼，误教帘箔坠银钩。", 
            "落絮无端迷眼角，飞花有意掠眉头，送春才许识温柔。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "怨锁纤眉，愁萦倦眼，十载憔悴东风。", 
            "梦迟云阻，莫谩与寻踪。", 
            "闻道隋堤旧路，曾当时、吹絮濛濛。", 
            "凭阑处，斜阳密霭，都在断肠中。", 
            "楼空凝望久，飘残树色，疏到帘栊。", 
            "黯芳陌空牵，别恨重重。", 
            "便乞流莺唤住，声未歇、春去匆匆。", 
            "还惆怅，尘回月上，依恋与人同。"
        ], 
        "title": "满庭芳 柳", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "罗浮梦远，且近窗就月，閒缀庭院。", 
            "浅淡妆成，还许东风，横斜又恁吹遍。", 
            "偎阑一笑迎人久，见道是、幽寒禁惯。", 
            "便问春、尽地无言，去也未关愁怨。", 
            "应念孤山旧侣，那时鹤，睡里轻与依恋。", 
            "不管湖天，水在云流，已自暗教香转。", 
            "谁知雪海盈盈树，早乞向、陇头催换。", 
            "谩等閒、环佩重来，准拟梦留尘断。"
        ], 
        "title": "疏影 为眉云画梅花便面并赋此解题之", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "低户疏棂风乍咽。", 
            "月正窥人，未许帘栊隔。", 
            "一枕轻寒休自怯，楼高不碍灯明灭。", 
            "宛转愁心谁与说？", 
            "寂寞池塘，蛙语声声切。", 
            "墙外乱红吹又歇，空枝照眼还如雪。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "未是云教月转，生愁花许烟迷。", 
            "宵残凉重点罗衣，倚遍阑干无寐。", 
            "巷底哀弦趁酒，帘前坠燕沾泥。", 
            "微风轻絮过墙西，依旧画楼人醉。"
        ], 
        "title": "西江月", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "尘沙起。", 
            "镇无语、独坐愁如水。", 
            "惊飙渐入帘旌，还隔瑶窗十二。", 
            "层台未隐。", 
            "堪纵目、寥天黯无际。", 
            "但阴阴、巷陌人家，夜凉庭院深闭。", 
            "依稀树色江南，凭追思、东风小阁沈醉。", 
            "断梦飘蘦，天涯惯空觅，向烟云画里。", 
            "登临久、星稀月淡。", 
            "照无寐、鸡鸣却未已。", 
            "尽低回、怨笛声声，一回欢又成坠。"
        ], 
        "title": "尉迟杯", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "正当楼酒醒又黄昏，此间尽消磨。", 
            "便殷勤坐对，眉犹胜月，目更凝波。", 
            "难得重来把手，忍听旧笙歌。", 
            "相与论憔悴，夜已如何？", 
            "暗记三更低转，算隔帘人定，愁思无那。", 
            "怅江头梦远，搔首望云过。", 
            "定中秋、团圞容易，又一年、何事盼星河？", 
            "天涯遍，更谁无寐，念我蹉跎。"
        ], 
        "title": "八声甘州 坐栖琼楼", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "中酒又今宵。", 
            "愁梦如潮。", 
            "十年兄弟各迢遥。", 
            "独是相逢沈醉里，鬓已萧萧。", 
            "怕与说明朝。", 
            "门外征桡，塞天风雨正嚣嚣。", 
            "回首江南何处去？", 
            "吴市吹箫。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "几多惆怅负华年，恩怨纷纭只惘然。", 
            "尽托门庭誇彩笔，终迷阊阖误钧天。", 
            "私书约后忘机否，好梦成时枕手眠。", 
            "能使柳枝惊问讯，不妨幽忆写黄泉。"
        ], 
        "title": "书玉溪诗集后", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "寒拾长廊开口笑，璧琳古寺倚松吟。", 
            "八风淩谇不到处，九逝蹉跎馀此心。", 
            "同难故人皆丧逝，积年蓄念费消沉。", 
            "夜来月色清如水，照我绳床百感侵。"
        ], 
        "title": "九逝", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "惯听熹微鸟语喧，百年心事几凉温。", 
            "强知家国疑无赖，能外身名傥有存。", 
            "蹇习逡巡聊半数，冬郎惨戚为深恩。", 
            "愁闻消息如云幻，苍狗难期变灭痕。"
        ], 
        "title": "惯听", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "当年绚烂极西郊，咫尺宸居雨露饶。", 
            "供帐曹司纷百局，传呼灯火接三霄。", 
            "何时秋梦惊铜辇，剩有春风到柳条。", 
            "承直小臣今白首，聊堪閒客此閒谣。"
        ], 
        "title": "过颐和园宿香山旅馆", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "秀绝中天第一峰，凤冠高簇翠芙蓉。", 
            "潜心迥出孤云表，善眼仙留满月容。", 
            "石作围屏张锦幄，道排严卫肃虬松。", 
            "青山独往容閒逸，神傥愁予正直胸。"
        ], 
        "title": "妙峰山娘娘殿进香", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "秋光全为一山浓，磊落嵚㟢十万松。", 
            "未远雍乾明圣世，犹馀林壑帝王容。", 
            "时危强兴成佳会，地胜逢辰起旧慵。", 
            "断雁分飞天万里，何当放眼最高峰。"
        ], 
        "title": "九日同季馥巩庵勉甫桐君及强志贻先弟约立之至香山作登高之会", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一丘一壑养生主，听松听水逍遥游。", 
            "本来无病维摩诘，长惯单栖许散愁。", 
            "世上荣名仇晚节，山中风物媚清秋。", 
            "高寒夜夜月明好，与子相期最上头。"
        ], 
        "title": "立之山居养疴寄赠 其一", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "寒宵深坐对龛灯，信是前生粥饭僧。", 
            "山水清缘几两屐，乾坤长物一枝藤。", 
            "龙钟忍事真人杰，獦獠参禅没技能。", 
            "无用扶衰资大药，半空鸾啸访孙登。"
        ], 
        "title": "立之山居养疴寄赠 其二", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "吾生犹及范希文，画牍忧时每夜分。", 
            "晚节艰难诗愈好，遗音哀惋世宁闻。", 
            "长沙久镇人谁替，元祐重来日已曛。", 
            "辛苦与人家国事，调停术尽欲何云。"
        ], 
        "title": "书广雅诗集后 其一", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "永叔穷工语不刊，达官容易废雕镌。", 
            "曲江感遇微言绝，绿野灰心五字传。", 
            "老去恩深前席对，梦回愁绝帝京篇。", 
            "忧伤小雅繁霜后，此卷千秋合让专。"
        ], 
        "title": "书广雅诗集后 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "荆公六艺冠群伦，鼎足清风如贱贫。", 
            "直以仔肩付天地，最难遇合极君臣。", 
            "论评世远犹难定，宗社根披遂不振。", 
            "间气高文容可遇，从来晓事几何人。"
        ], 
        "title": "荆公", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "等閒名节易轻肥，扰扰谁参第一机。", 
            "薪胆同仇歧路隔，辈流洗眼廿年非。", 
            "空经丧乱丹心破，未有江湖白发归。", 
            "接膝寒窗灯影畔，久要残菊尚成围。"
        ], 
        "title": "次韵立之夜话", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "小楼残菊伴淹留，卧起都忘岁月遒。", 
            "自笑后时容爱晚，早成相负敢矜秋。", 
            "青霞郁意回馀绮，冷月招魂淡一钩。", 
            "解道孤芳擅天地，骚怀端合付冥搜。"
        ], 
        "title": "残菊次韵立之", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "敛手忍言天下事，孤怀犹吐眼中人。", 
            "容还赵璧无秦政，不卖卢龙独子春。", 
            "失柁浮槎真到海，负恩何计可收身。", 
            "未须皂荚相料理，珍重寒宵语达晨。"
        ], 
        "title": "次韵立之", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "来作人间第一春，故应惨澹见凋晨。", 
            "梦投暗记青霞佩，酒晕微赪缟袂人。", 
            "沧海泪乾回一笑，冰天镜冷对孤颦。", 
            "自伤自媚空尘想，未管啁啾翠羽嗔。"
        ], 
        "title": "辽阳道中见红梅以重价购得之", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "去年荒海层楼夜，危苦心情黯向晨。", 
            "坐送流光一弹指，事违初意几由旬。", 
            "迎春爆竹除宵禁，破萼唐花逼岁新。", 
            "冷暖分明今昔异，就中知味定谁真。"
        ], 
        "title": "壬申除夕", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "山情粥味两无厌，舒卷惟君道可兼。", 
            "横览共悲人落落，高谈犹起我奄奄。", 
            "意中龙象神如接，膜外鸡虫事已纤。", 
            "但惜自身足康济，策勋空守戒香严。"
        ], 
        "title": "寄立之", 
        "type": "律诗", 
        "yun": "盐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "学道原知万事轻，无心宁复起心兵。", 
            "花时啼鸟非常乐，雨后晴窗分外明。", 
            "半上帘钩悬海色，小安茶鼎引松声。", 
            "眼前已是羲皇世，只要先生了死生。"
        ], 
        "title": "学道", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "复复孤行不自疑，悠悠轻负百年期。", 
            "波臣何计逝东海，蜩甲犹然留故枝。", 
            "孤月此心心蚀后，倾河比泪泪乾时。", 
            "寒岩枯木成滋味，聊感先生圣得知。"
        ], 
        "title": "王病山先生见予近诗微惜其枯实中予痼因成此作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "沄沄波涌玉鲂流，写影云山两岸秋。", 
            "高柳城坊疑白下，晚江鼓角似黄州。", 
            "气佳势胜无南北，地转天回感去留。", 
            "风景不孤穷塞主，经纶谁任富民侯。"
        ], 
        "title": "同勉甫子玉觉先吉林松花江边晚眺", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "小楼一别无谈处，鄙吝填胸不可消。", 
            "何日更酬高世论，我魂重得故人招。", 
            "功名太岳同尘刹，事业姚江本寂寥。", 
            "吾见未能闻语断，空山寒雨坐秋宵。"
        ], 
        "title": "大连山中雨夜寄立之", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "太傅当年序赠欧，桐城风义足绸缪。", 
            "斯文谁任中流柱，家学重看太乙舟。", 
            "此事百年关丧乱，瞀儒几辈堕沟犹。", 
            "功言一手湘乡盛，莫遣虫鱼徇白头。"
        ], 
        "title": "寄君任", 
        "type": "律诗", 
        "yun": "尤"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "欲写相思一字难。", 
            "寄书惟有劝加餐。", 
            "最难将息是新寒。", 
            "妆镜怕教云鬓改，舞衣愁损粉痕乾。", 
            "莫留憔悴与郎看。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "无复骄骢踏落晖。", 
            "旧游零落酒人稀。", 
            "庭花簌簌掩朱扉。", 
            "海上浮家同是客，天涯怜汝独成归。", 
            "愿为明月照罗帏。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "一自佳人归国遥。", 
            "大堤花艳不能娇。", 
            "倡条冶叶漫相邀。", 
            "漠漠平沙秋寂寂，粼粼南浦梦迢迢。", 
            "好天良夜忆春朝。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "无主斜阳，为谁红到凭阑处。", 
            "长廊回合曲廊斜，都是愁来路。", 
            "指点莺帘燕户。", 
            "换年时、听歌伴侣。", 
            "彩云归后，明月来时，断肠知否。", 
            "唤起秋慵，无心重听花奴鼓。", 
            "天风吹恨下楼台，满院梨花雨。", 
            "料得婵娟更苦。", 
            "倚高梧、哀弦自抚。", 
            "飞鸿过也，说与相思，万千言语。"
        ], 
        "title": "烛影摇红·宿雨初霁，偕天随天放两丈人重莅西兴鼓场，枨触前游，感而有作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "锦堆花密藏春睡。玉钗落处无声腻。", 
            "无物结同心。洞房思不禁。", 
            "秋罗难著色。香出鸳鸯热。", 
            "羞问陌头人。谁知泥忆云。"
        ], 
        "title": "菩萨蛮·集长吉句", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "花蹊密影成花洞。鸾裾凤带行烟重。", 
            "暂得见何郎。江头楂树香。", 
            "夜天如玉砌。凉旷吹浮媚。", 
            "露折一枝兰。稍知花簟寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "冷红泣露啼娇色。桂华几度圆还缺。", 
            "人在石莲中。似悲团扇风。", 
            "犀株防胆怯。画鼓余清节。", 
            "拂镜埽浓眉。镜中双泪姿。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "无情有恨何人见。梨花落尽成秋苑。", 
            "彩絮扑鞍来。亦须生绿菭。", 
            "沉香薰小像。细管吟朝幌。", 
            "瑶席糁香葱。洛阳生别风。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "暖玉钗摇鸂鵣，销金带蹙鸳鸯。", 
            "银筝檀板合欢场。", 
            "玲珑仙子骨，佳侠女儿肠。", 
            "憔悴江南倦客，输他顾曲周郎。", 
            "璚枝璧月久端相。", 
            "珠灯春入梦，花雨夜闻香。"
        ], 
        "title": "临江仙·瘿公书来，为程郎艳秋索词，赋此应之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "未必有情成眷属，不妨游戏鸳鸯。", 
            "风鬟雾鬓且登场。", 
            "一声双落泪，千啭九回肠。", 
            "闻道宣南歌吹海，相逢争说程郎。", 
            "秋容淡雅费形相。", 
            "泛卮黄菊艳，缀席紫萸香。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "烘日帘栊，锁苔庭院。", 
            "东风青入垂杨眼。", 
            "恹恹睡起不开门，昼长犹怯余寒酽。", 
            "镜掩孤颦，炉消残篆。", 
            "思量总是闲恩怨。", 
            "断肠春梦觉来时，定巢新有归飞燕。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "烟柳锁重门。", 
            "流莺不可闻。", 
            "卷帘看、芳草如茵。", 
            "记得眉尖前度恨，依约认，远山痕。", 
            "花外雨冥冥。", 
            "香销酒半温。", 
            "怯余寒、犹倚笼薰。", 
            "尽日闲愁消不得，何况是，又黄昏。"
        ], 
        "title": "唐多令", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "拜罢双星掩绣栊。", 
            "桂堂昨夜有西风。", 
            "屏山尽处是巫峰。", 
            "玉簟新凉宜好梦，银河斜转动疏钟。", 
            "人天欢会此时同。"
        ], 
        "title": "浣溪沙·七夕闺情", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "玳床檀枕慵朝起。水晶帘午新梳洗。", 
            "红晕上花枝。镜中双笑姿。", 
            "妆成宜薄媚。香动飘罗袂。", 
            "刬袜下阶迟。绿钱成地衣。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "相思崖下桃钗竹。娟娟嫩筱含烟绿。", 
            "鸳甃乱花飞。碧池闻绣漪。", 
            "画檐蛛网缀。柳雪飘香砌。", 
            "处处惹春愁。玉人心上头。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "万荷千竹深深处。龙涎沉水销残暑。", 
            "枕簟午风前。绿阴清昼圆。", 
            "倦来回皓腕。抛却轻罗扇。", 
            "惊起一声莺。断霞双脸明。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "一奁明镜团香玉。红衣队队鸳鸯浴。", 
            "临槛采瑶房。蘋丝萦指长。", 
            "冰绡鲛泪织。朱李沉寒碧。", 
            "无汗玉肌凉。风前宜晚妆。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "碧芳酿熟菱枝老。丹枫瑟瑟霜天晓。", 
            "怨叶向谁题。更无沟水西。", 
            "拗莲丝不绝。心字沉檀爇。", 
            "红雾隔窗纱。断肠前度花。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "黛螺新约宫黄浅。钿筐金粟并刀剪。", 
            "翠袖暮寒天。罗衣添未添。", 
            "空房愁不返。坐看斜河转。", 
            "知道有西风。雁声残月中。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "销金帐锁衾无缝。自偎暖玉温残梦。", 
            "梦醒尚瞢腾。玉壶红泪冰。", 
            "雪泉烹活火。妆罢薰香坐。", 
            "开到绮窗梅。远人犹未归。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "十五王郎擅少年，舞衫歌扇旧因缘。", 
            "谁知沦落江南后，芳草萋萋日暮天。"
        ], 
        "title": "王郎", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "蓬莱从古萃神仙，琼岛飞来结慧缘。", 
            "今日称觞泛东海，添筹老叟记年年。"
        ], 
        "title": "五溪社兄寿令尊翁七秩 其一", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "有酒如淮且学仙，得山水处便怡然。", 
            "人间自有长生术，造化逍遥不计年。"
        ], 
        "title": "五溪社兄寿令尊翁七秩 其二", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "七十遐龄世所稀，东来紫气故依依。", 
            "儿孙开宴承欢日，还向萱堂舞彩衣。"
        ], 
        "title": "五溪社兄寿令尊翁七秩 其三", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "浓山晴雪久亲陪，春日樱花映酒杯。", 
            "仙境瀛州齐奏乐，一时介寿白川来。"
        ], 
        "title": "五溪社兄寿令尊翁七秩 其四", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "而翁矍铄竟殊人，潇洒襟怀独出尘。", 
            "有子能诗又宗侠，拥书万卷不称贫。"
        ], 
        "title": "五溪社兄寿令尊翁七秩 其五", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "瓣香遥祝在南天，晓日凝晖画阁前。", 
            "待到杖朝亲上寿，蟠桃再熟饷华筵。"
        ], 
        "title": "五溪社兄寿令尊翁七秩 其六", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "历山事业照千秋，该撒威棱遍五州。", 
            "今日几人能继武，雄风吹过海东头。"
        ], 
        "title": "读西史有感三十七首 其一", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "释迦灭度耶稣死，犹太沈沦印度亡。", 
            "不信伟人难救国，宗风反化两重洋。"
        ], 
        "title": "读西史有感三十七首 其二", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "难磨已试三烧玉，不屈方为百鍊钢。", 
            "生死关头无恐怖，芒芒剑影即天堂。"
        ], 
        "title": "读西史有感三十七首 其三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "扁舟辟地科伦布，信口开河励节夫。", 
            "一样艰难天下事，必然之力在吾徒。"
        ], 
        "title": "读西史有感三十七首 其四", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "共和已造新罗马，专制争诛小祖龙。", 
            "南美纷纷皆独立，深宵谁续自由钟。"
        ], 
        "title": "读西史有感三十七首 其五", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "天堂非远任登探，魔界闻风舍退三。", 
            "试看摩西亲冒险，眼前乐土即迦南。"
        ], 
        "title": "读西史有感三十七首 其六", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "杨墨从来派不群，又闻洛蜀党徒分。", 
            "为争宗教开奇祸，毕世犹兴十字军。"
        ], 
        "title": "读西史有感三十七首 其七", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "饱死侏儒大可哀，谩将阀阈数人材。", 
            "奢华岂是豪门子，天助偏从自助来。"
        ], 
        "title": "读西史有感三十七首 其八", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "茫茫大地犹嫌小，勺水丸泥占领频。", 
            "别有掞天抒妙术，欲将星界殖斯民。"
        ], 
        "title": "读西史有感三十七首 其九", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "西阻东侵拓霸材，惊闻北陆走风雷。", 
            "汽车直下鲜卑里，百二雄关一旦开。"
        ], 
        "title": "读西史有感三十七首 其十", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "满天风雪阻山河，百万雄师尽曳戈。", 
            "从此鄂罗无劲敌，有谁立马莫斯科？"
        ], 
        "title": "读西史有感三十七首 其十一", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "叱吒群雄握主盟，东西争战孕文明。", 
            "莫言一败终难复，海岛谈兵气尚横。"
        ], 
        "title": "读西史有感三十七首 其十二", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "会稽终报勾吴怨，曹沫能归鲁国田。", 
            "一战法人心胆破，千秋又见老维廉。"
        ], 
        "title": "读西史有感三十七首 其十三", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "队队长征试马蹄，昆崙山势界天西。", 
            "前狼后虎猖狂甚，一棒当头喝睡狮。"
        ], 
        "title": "读西史有感三十七首 其十四", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "麦西古迹供探讨，挨及文风久不闻。", 
            "塔影横空江水碧，夕阳长吊帝王坟。"
        ], 
        "title": "读西史有感三十七首 其十五", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "瓜分惨祸痛波兰，一劫风云国破残。", 
            "弱肉固应强者食，有人北望泣南冠。"
        ], 
        "title": "读西史有感三十七首 其十六", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "环球竞鼓弭兵风，玉帛冠裳万国同。", 
            "坛坫门开牛耳执，沈沈黑幕有人熊。"
        ], 
        "title": "读西史有感三十七首 其十七", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "纠纠干城愤法狼，战书捧读气飞扬。", 
            "举杯互祝从军乐，立我功名发国光。"
        ], 
        "title": "读西史有感三十七首 其十八", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "联俄破法画谋奇，鲁水君臣盛一时。", 
            "铁血飞腾公法晦，强权世界好男儿。"
        ], 
        "title": "读西史有感三十七首 其十九", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "上相威权执太阿，内谋吞并外平和。", 
            "桓文功业寻常事，神圣同盟动力多。"
        ], 
        "title": "读西史有感三十七首 其二十", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一卷蓝书纪女皇，东西南北国旗扬。", 
            "英伦三岛弹丸地，薄海皆称撤逊强。"
        ], 
        "title": "读西史有感三十七首 其二十一", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "薰莸自昔难同器，冰炭于今置一卮。", 
            "莫说国中双政府，墺匈从此必分离。"
        ], 
        "title": "读西史有感三十七首 其二十二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "拳拳力守门罗训，烈烈争扬帝国光。", 
            "廿纪风潮喧大地，乘兹飞跃太平洋。"
        ], 
        "title": "读西史有感三十七首 其二十三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "英齐德晋竞雌雄，别有俄秦善战攻。", 
            "多少中山宋鲁卫，可怜谁是古周东。"
        ], 
        "title": "读西史有感三十七首 其二十四", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "茫茫西海沸鲸波，灭国新潮昔昔多。", 
            "祸水早生巴尔干，谁知泛滥入支那。"
        ], 
        "title": "读西史有感三十七首 其二十五", 
        "type": "绝句", 
        "yun": "歌"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "禁烟一疏惊天下，战祸先开粤海东。", 
            "灼灼芙蓉生毒焰，神州涌起火莲红。"
        ], 
        "title": "读西史有感三十七首 其二十六", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "景尊已死微言绝，信教谁争自主权。", 
            "我爱马丁真健者，雄谈痛褫法王冠。"
        ], 
        "title": "读西史有感三十七首 其二十七", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "诗学谁能入上乘，鄂谟朴伯各观兴。", 
            "莫言西海文潮异，也有词人杜少陵。"
        ], 
        "title": "读西史有感三十七首 其二十八", 
        "type": "绝句", 
        "yun": "蒸"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "几回革命几回倾，多少头颅誓不生。", 
            "百里巴黎花世界，尽教流血造文明。"
        ], 
        "title": "读西史有感三十七首 其二十九", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "峨峨鹫首向西东，独立高峰顾盼雄。", 
            "彼得遗谋今尚在，俄沙鼓吹大王风。"
        ], 
        "title": "读西史有感三十七首 其三十", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "左提长剑右神旗，起逐英师助法师。", 
            "侠女遗风齐下拜，舍身救国愧男儿。"
        ], 
        "title": "读西史有感三十七首 其三十一", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "驱除异族葛苏士，拯救同胞马志尼。", 
            "国自少年吾已老，英风长布海之湄。"
        ], 
        "title": "读西史有感三十七首 其三十二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "赵盾杀君原爱国，武侯讨贼为安民。", 
            "画工画我当真我，功罪千秋付史臣。"
        ], 
        "title": "读西史有感三十七首 其三十三", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "金钱势力肆狼吞，商战场中劲一军。", 
            "奴视陶朱婢倚顿，有谁豪富等摩根。"
        ], 
        "title": "读西史有感三十七首 其三十四", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "烈烈丹心灭国仇，夭夭玉貌怒横眸。", 
            "一身殉汝知无憾，莫信他人假自由。"
        ], 
        "title": "读西史有感三十七首 其三十五", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "天地不仁闻战祸，人民何罪陷疮痍。", 
            "是真淑女真慈母，万国齐升十字旗。"
        ], 
        "title": "读西史有感三十七首 其三十六", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "登天早信非难事，缩地于今亦有方。", 
            "一自杀蛙生电后，上天下地任翱翔。"
        ], 
        "title": "读西史有感三十七首 其三十七", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "一朵莲花坠劫尘，红楼半现女儿身。", 
            "秋风昨夜吹裙带，好向西天证夙因。"
        ], 
        "title": "悼李莲卿校书十首 其一", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "花榜开时费品评，剑花热血亦柔情。", 
            "为花请命怜花瘦，争奈花神唤不应。"
        ], 
        "title": "悼李莲卿校书十首 其二", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "宝盖银幡好护持，一泓春水涨瑶池。", 
            "采莲队里歌声好，翻作东山薤露词。"
        ], 
        "title": "悼李莲卿校书十首 其三", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "爱河十笏阻昆崙，灯灺香销拭泪痴。", 
            "迟尔荷花生日后，沈沈风雨惨离魂。"
        ], 
        "title": "悼李莲卿校书十首 其四", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "藕断丝连恨未消，莫愁湖畔月无聊。", 
            "十分金粉飞蝴蝶，觅尔香魂剪纸招。"
        ], 
        "title": "悼李莲卿校书十首 其五", 
        "type": "绝句", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "涉江荷叶水田田，悔向莲台作散仙。", 
            "忏尔痴情心一片，他生莫坠有情天。"
        ], 
        "title": "悼李莲卿校书十首 其六", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "生既漂零死又迟，早春花事蝶先知。", 
            "分明瓜字人如玉，憔悴埋香泪暗垂。"
        ], 
        "title": "悼李莲卿校书十首 其七", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "冷雨敲窗不忍听，茫茫孽海梦难醒。", 
            "从今净土埋春骨，万树梅花葬小青。"
        ], 
        "title": "悼李莲卿校书十首 其八", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "依依柳色黯钱塘，晓月栖鸦叶底藏。", 
            "欲问五陵旧年少，孤坟谁为筑鸳鸯？"
        ], 
        "title": "悼李莲卿校书十首 其九", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "薜荔红墙月上时，落花满地梦迷离。", 
            "芙蓉镜底人何处？天外尘间两不知。"
        ], 
        "title": "悼李莲卿校书十首 其十", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "汉高、唐太皆无赖，陈涉、张坚亦足豪。", 
            "成败论人心不忍，纷纷国史等牛毛。"
        ], 
        "title": "读史偶成二首 其一", 
        "type": "绝句", 
        "yun": "豪"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "竖儒几败而公事，孺子居然帝者师。", 
            "一例灭秦亡六国，留侯何有复韩时！"
        ], 
        "title": "读史偶成二首 其二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "山水之间见性灵，平生爱好是茶经。", 
            "众中陆羽今何在，把臂同来辨渭泾。"
        ], 
        "title": "茶 其一", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "若深小盏孟臣壶，更有哥盘仔细铺。", 
            "破得工夫来瀹茗，一杯风味胜醍醐。"
        ], 
        "title": "茶 其二", 
        "type": "绝句", 
        "yun": "虞"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "纸窗竹屋绝纤尘，自瀹清泉泻供春。", 
            "难得素心人对语，晚来妻子共沾唇。"
        ], 
        "title": "茶 其三", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "阳羡名陶取次求，大彬而后几人收。", 
            "潘家别具甄埏手，□□□□□□□。"
        ], 
        "title": "茶 其四", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "四家名器世同称，别有奇壶署发僧。", 
            "君德逸公何足数，古香古色独飞腾。"
        ], 
        "title": "茶 其五", 
        "type": "绝句", 
        "yun": "蒸"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "新茶色淡旧茶浓，绿茗味清红茗秾。", 
            "何似武夷奇种好，春秋同挹慢亭峰。"
        ], 
        "title": "茶 其六", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "安溪竞说铁观音，露叶疑传紫竹林。", 
            "一种清芬忘不得，参禅同證木犀心。"
        ], 
        "title": "茶 其七", 
        "type": "绝句", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "北台佳茗说乌龙，花气氤氲茉莉浓。", 
            "饭后一杯堪解渴，若论风味在中庸。"
        ], 
        "title": "茶 其八", 
        "type": "绝句", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "松风谡谡瓦铛鸣，火候还看蟹眼生。", 
            "细检相思烧作炭，泥炉竹扇□双清。"
        ], 
        "title": "茶 其九", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "故园花木拥宁南，祖泽汪洋两井甘。", 
            "劫后重寻游钓地，祗馀古月印寒潭。"
        ], 
        "title": "茶 其十", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "冈山寺外两泉奇，曾侍先严礼大悲。", 
            "晓起瀹茶亲供养，慈云甘露至今垂。"
        ], 
        "title": "茶 其十一", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "瑞轩风景最清华，汨汨新泉涌水花。", 
            "竹簠芦帘诗味永，客来更与试奇茶。"
        ], 
        "title": "茶 其十二", 
        "type": "绝句", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "□□□□□□□，独有高人叶水心。", 
            "拣得奇茶频就我，清谈不觉夜钟沈。"
        ], 
        "title": "茶 其十三", 
        "type": "绝句", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "初秋曾到淡江边，万绿丛中嘒一蝉。", 
            "邀得诗人洪逸雅，旗枪相对试山泉。"
        ], 
        "title": "茶 其十四", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "回首津门坐月明，清谈难遣美人情。", 
            "一壶秋圃今犹在，桑海浮沈岁几更。"
        ], 
        "title": "茶 其十五", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "羊膏美酒醉颜酡，冠盖京华意气豪。", 
            "南柳巷头春寂寂，烹茶我自读离骚。"
        ], 
        "title": "茶 其十六", 
        "type": "绝句", 
        "yun": "豪"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "醉乡沕漠睡乡幽，大种粗豪小种柔。", 
            "花雨半帘春欲去，一瓯真足荡奇愁。"
        ], 
        "title": "茶 其十七", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "却暑何能浣热肠，时人竞作饮冰狂。", 
            "新泉活火亲煎吃，一碗翛然竟体凉。"
        ], 
        "title": "茶 其十八", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "坡仙风格本清奇，试院煎茶自赋诗。", 
            "不用撑肠五千卷，一瓯常及日高时。"
        ], 
        "title": "茶 其十九", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "炉篆瓶花小阁幽，客来细与试钗头。", 
            "卢同俗物安知味，七碗何殊饮渴牛。"
        ], 
        "title": "茶 其二十", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "尘寰扰□□□□，浊世何能判醉醒。", 
            "我与三侬同□□，酒星摘去换茶星。"
        ], 
        "title": "茶 其二十一", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "汉唐旧迹已无城，虎视龙兴几战争。", 
            "试上钟楼南北望，秦山渭水拥西京。"
        ], 
        "title": "关中纪游诗 其一", 
        "type": "绝句", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "丰镐遗京尚可寻，灵台灵沼已销沈。", 
            "周家制作今犹昔，我欲西归报好音。"
        ], 
        "title": "关中纪游诗 其二", 
        "type": "绝句", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "蓬莱宫阙水空茫，采药难求不死方。", 
            "盖世英雄徒复尔，骊山一角吊斜阳。"
        ], 
        "title": "关中纪游诗 其三 骊山吊秦始皇陵", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "驱车城外访阿房，舞殿歌台迹渺茫。", 
            "六国自亡秦亦灭，楚人一炬太猖狂。"
        ], 
        "title": "关中纪游诗 其四", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "茂陵一土势嶙峋，废苑荒凉草不春。", 
            "俯视功臣陪葬地，野花来荐李夫人。"
        ], 
        "title": "关中纪游诗 其五", 
        "type": "绝句", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "汉朝武德冠西东，攘臂争谈卫、霍功。", 
            "今日匈奴犹未灭，棱棱石马欲嘶风。"
        ], 
        "title": "关中纪游诗 其六", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "高资大侠付秋云，甲第园庭荡夕曛。", 
            "谁似长卿多病日，春风鬓影对文君？"
        ], 
        "title": "关中纪游诗 其七", 
        "type": "绝句", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "建章长乐草苍苍，古木昏鸦噪夕阳。", 
            "此地尚存天禄阁，汉家文物已凄凉。"
        ], 
        "title": "关中纪游诗 其八", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "终贾才华出汉庭，觥觥中垒善谈经。", 
            "儒宗竞说江都相，门揭犹书下马陵。"
        ], 
        "title": "关中纪游诗 其九", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "括目沧溟战气催，一时鹰犬尽登台。", 
            "书生但作凌云赋，不及南山射虎来。"
        ], 
        "title": "关中纪游诗 其十", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "侧身天地数奇才，又向昆明觅劫灰。", 
            "汉月秦云随梦去，河声岳色入诗来。"
        ], 
        "title": "关中纪游诗 其十一 访昆明池旧址", 
        "type": "绝句", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "战罢归来血尚红，东西驰骋逐群雄。", 
            "昭陵六骏今亡二，片石犹铭讨伐功。"
        ], 
        "title": "关中纪游诗 其十二", 
        "type": "绝句", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "塔影横空夕照残，钟声迢递度林峦。", 
            "轻沙细草城南路，古寺停车看牡丹。"
        ], 
        "title": "关中纪游诗 其十三", 
        "type": "绝句", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "苑柳宫花取次荒，美人脂粉尚留香。", 
            "频年落拓尘襟黦，来试华清第一汤。"
        ], 
        "title": "关中纪游诗 其十四", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "美人终不易江山，倾国倾城岂等閒。", 
            "太液芙蓉未央柳，仅留诗句在人间。"
        ], 
        "title": "关中纪游诗 其十五", 
        "type": "绝句", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "雷雨空山气渺冥，歌声浩荡感精灵。", 
            "家亡国破兵戈里，憔悴诗人杜少陵。"
        ], 
        "title": "关中纪游诗 其十六", 
        "type": "绝句", 
        "yun": null
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "樊川风景似江南，细柳新荷水蔚蓝。", 
            "占得名山分一席，千秋香火供诗盦。"
        ], 
        "title": "关中纪游诗 其十七", 
        "type": "绝句", 
        "yun": "覃"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "韦杜城南尺五天，游骢且系酒家前。", 
            "百钱买得村醪醉，听说题诗李谪仙。"
        ], 
        "title": "关中纪游诗 其十八", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "曲江春水久停流，锦缆牙樯何处求？", 
            "宫殿已芜花木尽，行人犹说曲江头。"
        ], 
        "title": "关中纪游诗 其十九", 
        "type": "绝句", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "白马驮经万里归，慈恩功德古来稀。", 
            "塔铃自语禅林静，法相宗风已式微。"
        ], 
        "title": "关中纪游诗 其二十 兴教寺谒玄奘法师塔", 
        "type": "绝句", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "灞桥柳色荡诗魂，惘惘征途日欲昏。", 
            "閒倚车窗望天末，栖鸦流水野人村。"
        ], 
        "title": "关中纪游诗 其二十一", 
        "type": "绝句", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "古柏森森夹泮池，棠梨落尽日长时。", 
            "先生饭后无他事，独向碑林读古碑。"
        ], 
        "title": "关中纪游诗 其二十二", 
        "type": "绝句", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "上相军威震朔方，天戈遥指定新疆。", 
            "潼关大道垂垂柳，遗爱犹称召伯棠。"
        ], 
        "title": "关中纪游诗 其二十三", 
        "type": "绝句", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "将军大树久飘零，革命公园剩一亭。", 
            "铁马金戈何处去，油油但见麦苗青。"
        ], 
        "title": "关中纪游诗 其二十四", 
        "type": "绝句", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "黄壤膏腴上上田，芙蓉花发满秦川。", 
            "荒畦破屋无人过，军令森严课懒捐。"
        ], 
        "title": "关中纪游诗 其二十五", 
        "type": "绝句", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "篝灯永夜听秦腔，慷慨悲歌气未降。", 
            "驷驖小戎如可作，关中再起夏声庞。"
        ], 
        "title": "关中纪游诗 其二十六 易俗社听秦腔", 
        "type": "绝句", 
        "yun": "江"
    }, 
    {
        "author": "连横", 
        "era": "近现代", 
        "subtype": "七言绝句", 
        "text": [
            "秦中自古帝王州，裘马轻肥事胜游。", 
            "劫后河山多破碎，五陵佳气已无留。"
        ], 
        "title": "关中纪游诗 其二十七", 
        "type": "绝句", 
        "yun": "尤"
    }, 
    {
        "author": "华世奎", 
        "era": "近现代", 
        "subtype": "七言绝句", 
        "text": [
            "毕竟天潢多隽才，笔端不着点尘埃。", 
            "石涛本是明宗室，书画均从此脱胎。"
        ], 
        "title": "题溥新畬山水画幅", 
        "type": "绝句", 
        "yun": "灰"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "绣管、共香红暗凋，瘗花慵草。", 
            "游丝自袅。", 
            "东风渐、意都阑了。", 
            "无聊甚、向桃李新栽、成蹊道。", 
            "看画里人家，一曲清江抱。", 
            "似仙源，世间少。", 
            "金粉词场，赚尽才人，旗亭今更杳。", 
            "梦水正暮色，蘸柔绿，初眉小。", 
            "送过客、溪山好。", 
            "载笙歌，如天飞远棹。", 
            "漫静日闲门，不管流红到。", 
            "浣纱贫里老。"
        ], 
        "title": "倒犯 溪上人家偶题", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "红绣被，叠起恨重重。", 
            "枕畔放伊闲伴我，半床凉月半床风。", 
            "无处觅郎踪。"
        ], 
        "title": "梦江南 拟牛峤", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "风声昨夜潮头。", 
            "钓筒收。", 
            "谁唤彩云明月下莲舟。", 
            "笙歌送。", 
            "都如梦。", 
            "几曾留。", 
            "唯有一川鱼鸟替人愁。"
        ], 
        "title": "相见欢", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "有客江南归也。", 
            "梨雨一襟沾洒。", 
            "惜春宵，弦不语。", 
            "人何处。", 
            "蜡泪啼红天曙。", 
            "依旧锁妆楼。", 
            "碧云愁。"
        ], 
        "title": "西溪子", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "宝扇唐宫袖，檀床汉殿箫。", 
            "星河隐隐夜迢迢。", 
            "缥缈谢家廊庑五云高。", 
            "碧海回尘旋，黄垆梦雨飘。", 
            "烛心齐赴冷中消。", 
            "纵使有花有月总无聊。"
        ], 
        "title": "南歌子 七夕雨坐，忆四年前旧游", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "珊瑚挂瓢。黄金担樵。", 
            "一枝一叶魂销。倩山妻绣描。", 
            "霜浓艳潮。露晞艳焦。", 
            "商声飒飒萧萧。恨宫声未调。"
        ], 
        "title": "醉太平", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "盟鸥不管今何夜，鹤声露华偏警。", 
            "去烛听秋，钩帘坠叶，清绝吾庐人境。", 
            "孤光照岭。", 
            "看如此江山，也堪乘兴。", 
            "柳下扁舟，故开图画放吟咏。", 
            "迎风一笑动竹，素心晨夕数，凉味同永。", 
            "镜底无尘，尊前有客，今古茫茫谁证。", 
            "沧桑变景。", 
            "算佳日春秋，只传名胜。", 
            "漫想髯仙，洞箫云外冷。"
        ], 
        "title": "齐天乐 树园、橘公乘月来过，东坡泛舟赤壁之夕也。客去为词", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "风色懒，柿黄迟。", 
            "桂花时。", 
            "流水歇，暮烟垂。", 
            "玉箫声，银烛泪，始应知。", 
            "吹蝶去，带鸿归。", 
            "甚心期。", 
            "弓屧冷，画廊欹。", 
            "扫苔香，空竹粉，没寻思。"
        ], 
        "title": "三字令 和欧阳舍人韵", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "携手竹篱茅舍。", 
            "蓦地玉梅妆榭。", 
            "矜素靥，酌流霞，一笑好春无价。", 
            "嘶马。", 
            "归也。", 
            "惊了画罗裙衩。"
        ], 
        "title": "风流子 同六禾北郭探梅，漫书所见", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "婪尾光阴欲雨时。", 
            "飞烟无赖柳丝丝。", 
            "潮来潮去谁能恨，花谢花开人未归。", 
            "村店冷，胜游非。", 
            "春来何处更堪题。", 
            "愁中白发如芳草，梦里东风落酒旗。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "罢酒闻歌泪欲倾。", 
            "为谁消息不胜情。", 
            "更无一字是宫声。", 
            "此夜风花成怅恨，他年人事莫牵萦。", 
            "教坊新调未知名。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "五月江城未落梅。", 
            "风花回首话池灰。", 
            "记从腊去与春来。", 
            "容易过时仍有待，自然生籁岂关才。", 
            "如今黄竹不须栽。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "昔去全无消息。", 
            "重忆。", 
            "如月似花人。", 
            "每逢良夜得相亲。", 
            "风雨暗相闻。", 
            "春草绣裙寻遍。", 
            "谁见。", 
            "歌舞下姑苏。", 
            "屧廊香径梦来无。", 
            "何况是钿车。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "自昔池亭多宴。", 
            "云散。", 
            "谁是最知音。", 
            "玉箫词侣两无寻。", 
            "烟水梦中深。", 
            "除是旧游能说。", 
            "风月。", 
            "零落在天涯。", 
            "也应憔悴似伊家。", 
            "相望更堪嗟。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "绮筵素月，似个人人。", 
            "亭亭天表足精神。", 
            "玉箫无聊，催上华茵。", 
            "瑶台偃蹇，待遣先闻。"
        ], 
        "title": "赞成功", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "昨梦东海，行复扬尘。", 
            "飘然风叶堕纷纷。", 
            "可堪回首，美景良辰。", 
            "只今伫望，第几重云。"
        ], 
        "title": "赞成功", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "昨夜东风到谢桥。", 
            "梦醒愁在与谁消。", 
            "惊涛尺鲤书休托，文锦双鸳意自饶。", 
            "山隐隐，水迢迢。", 
            "所思人比水山遥。", 
            "极知云雨无凭准，欲向高唐问暮朝。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "冷空峭。", 
            "正梦仙逢花，春宽溪小。", 
            "被玉横惊断，吟怀共凄悄。", 
            "浣花笺色，经年旧彩笔，和烟老。", 
            "荡渔舟、雨屋深灯，水云初觉。", 
            "芳侣棹盟早。", 
            "便未遣佳期，要春知道。", 
            "望眼红楼，社前约，燕须到。", 
            "碧潭珍重情深浅，光悦催新澡。", 
            "照欢筵，丽日明霞鬯好。"
        ], 
        "title": "探芳信 伯勤来约小港看桃花，连雨畏行，漫拈此解", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "疏疏过月。如墨水云连素阙。", 
            "阁雪萦沙。一夜东风自作家。", 
            "天心待写。此笔由来天与借。", 
            "梦觉闻香。持较君家锦段长。"
        ], 
        "title": "减字木兰花 张钝叟为余作墨梅，走笔报谢", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "荷香旧馆。往事承平天样远。", 
            "为庶清门。文采风流尚有孙。", 
            "沧江卧稳。未称平生丘壑分。", 
            "吹盟还乡。昨夜东风到琐窗。"
        ], 
        "title": "减字木兰花 再赠张钝叟", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "诗界犹堪张一军，北园花木更清芬。", 
            "山河历劫杯长在，风雨联吟砚未焚。", 
            "家世诂经传异代，交游置驿重人群。", 
            "竹城觞咏逢今夕，带草堂开翰墨薰。"
        ], 
        "title": "北郭园雅集，赋示郑幼香", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "我居台北十二载，年华虽老气犹豪。", 
            "屠龙空负千金技，跃马还思五夜劳。", 
            "风雨潜修求绝业，乾坤倒挽看儿曹。", 
            "赤嵌潮水频来往，寥落人才未尽淘。"
        ], 
        "title": "别台北", 
        "type": "律诗", 
        "yun": "豪"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "灞桥飞絮饯春天，望尽平芜一抹烟。", 
            "拂地长条堪系马，吟风密叶好藏蝉。", 
            "随提十里花成雪，汉苑三眠日似年。", 
            "准备棹船吴下去，涉江荷盖已田田。"
        ], 
        "title": "夏柳四首 其一", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "馆娃宫里纳凉时，绿压阑干碧拂墀。", 
            "擪笛楼头人巳倦，投竿树下客来迟。", 
            "柔腰曾向东风舞，热眼羞将大道窥。", 
            "弹罢南薰难解愠，火云红映卖冰旗。"
        ], 
        "title": "夏柳四首 其二", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "六朝花事去堂堂，红板桥头列两行。", 
            "汁染葛衣青澹荡，影摇纨扇绿徬徨。", 
            "奇峰缺处阴能补，细浪翻时午亦凉。", 
            "闻道热河宫草长，谩将眉黛斗浓妆。"
        ], 
        "title": "夏柳四首 其三", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "江城五月落梅愁，万绿争妍罨画楼。", 
            "陌上歌残金缕曲，天涯望断木兰舟。", 
            "恋春莺燕怀陈梦，逭暑湖山纪俊游。", 
            "生长水乡消受惯，未甘憔悴入新秋。"
        ], 
        "title": "夏柳四首 其四", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "文物台南是我乡，朅来何必问行藏。", 
            "奇愁缱绻萦江柳，古泪滂沱哭海桑。", 
            "卅载弟兄犹异宅，一家儿女各他方。", 
            "夜深细共荆妻语，青史青山尚未忘。"
        ], 
        "title": "台南", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "赫赫天声震此间，霸图当日辟台湾。", 
            "黑洋巨浸驱风雨，赤嵌孤城拥海山。", 
            "破敌曾闻龙硕出，潜师不见虎旗还。", 
            "万方多难吾何往，独对宁南泪暗潸。"
        ], 
        "title": "安平", 
        "type": "律诗", 
        "yun": "删"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "七鲲山色郁苍苍，倚剑来寻旧战场。", 
            "地剪牛皮成绝险，潮回鹿耳阻重洋。", 
            "张坚尚有中原志，王粲宁无故国伤！", 
            "落日荒涛望天末，骑鲸何处吊兴亡？"
        ], 
        "title": "登赤嵌城", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "兰亭禊帖辋川诗，寥落人间作画师。", 
            "故国廿年长战伐，重瀛三渡暂栖迟。", 
            "胸中丘壑盘桓久，腕底风云变化奇。", 
            "待到万梅花放日，扁舟来访太湖湄。"
        ], 
        "title": "台南重晤王亚南先生，即以赠别", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "归乡忽忽经三月，北望长怀叶水心。", 
            "月落遁山犹痛饮，潮回淡浦助高吟。", 
            "胸罗丘壑医能隐，身历风霜病不侵。", 
            "肘后良方如可假，愿分半撮起聋瘖。"
        ], 
        "title": "寄叶友石先生台北", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春阳初动柳条青，尚有寒花满野塍。", 
            "载酒空寻黄蘖寺，搜诗重上绿榕亭。", 
            "百年日月催人老，半壁江山历劫腥。", 
            "好是索居无俗事，归来仍诵法华经。"
        ], 
        "title": "立春日郊行", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "迎春楼上对春风，北卫南屏一望中。", 
            "拂水两行垂柳绿，烧空万朵刺桐红。", 
            "弥陀寺古归辽鹤，罗汉门高断塞鸿。", 
            "省识兴亡弹指事，遗民犹说草鸡雄。"
        ], 
        "title": "迎春门远眺", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "人海沈迷百鬼嗔，秋风凄绝稻江滨。", 
            "十年牢狱身甘入，一死轮回志未伸。", 
            "党锢艰危思范滂，宾筵寥落感陈遵。", 
            "中山主义谁能继？北望神洲一怆神！"
        ], 
        "title": "哭蒋渭水", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "几日骚魂漾水涯，春园一梦悟南华。", 
            "托根无地依枯木，化羽空山孕素花。", 
            "玉佩娟娟秋月冷，粉痕栩栩晓风斜。", 
            "滕王画本分明在，活色生香更足誇。"
        ], 
        "title": "蝴蝶兰", 
        "type": "律诗", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "文凤祥鸾未肯栖，王孙一去草萋萋。", 
            "春心宛转求连理，旧恨缠绵茁嫩稊。", 
            "南国种来红豆艳，东风吹到绿阴齐。", 
            "可怜紫玉成烟后，二月飞花满大堤。"
        ], 
        "title": "相思树", 
        "type": "律诗", 
        "yun": "齐"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "九州铸错谁知识，如我仍为自在身。", 
            "细读佳诗消磊块，复颁奇茗慰清贫。", 
            "白莲池畔风华嫩，紫竹岩前露叶新。", 
            "丈室维摩消受惯，也如天女散花频。"
        ], 
        "title": "杨笑侬叠寄新诗，并惠铁观音佳茗，赋此以谢 其一", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "日高睡足起常迟，垆火瓶花位置宜。", 
            "涤向玉壶春晼晚，烹来铜钵水涟漪。", 
            "一瓯梦觉圆通境，半偈行深般若时。", 
            "但得慈云长庇护，铮铮傲骨祗耽诗。"
        ], 
        "title": "杨笑侬叠寄新诗，并惠铁观音佳茗，赋此以谢 其二", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "海国春回鹿耳东，渔人争说大王风。", 
            "鲸鱼入梦潮初涨，龙种偕来路已通。", 
            "恩锡朱家天浩荡，名传台峤水空濛。", 
            "尺鳞莫怨南溟小，跋扈飞扬尚足雄。"
        ], 
        "title": "国姓鱼", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "深山寂静野花香，春梦离奇幻一场。", 
            "宿翅懒飞迷夕照，枯枝寒抱耐秋霜。", 
            "寄身未判雌雄眼，阅世宁无冷热肠。", 
            "草草生涯消受惯，任他风雨四围狂。"
        ], 
        "title": "木叶蝶", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "养病家山岁又新，扁舟复作远游人。", 
            "梦魂长绕东宁月，诗境还探北固春。", 
            "郁郁久居情未忍，恹恹将老志求伸。", 
            "海邦此去方多事，莫遣音书断羽鳞。"
        ], 
        "title": "归乡养病，忽忽二年，复有金陵之行，留别台南诸友", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "刻烛传觞尽此宵，平明准看海门潮。", 
            "春风梅柳当前秀，故国云山入梦遥。", 
            "苏武居胡仍仗节，伍员复楚且吹箫。", 
            "人生聚散何须念，回首枌榆感寂寥。"
        ], 
        "title": "席上", 
        "type": "律诗", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "饮马长城在此行，男儿端不为功名。", 
            "十年宿志偿非易，九世深仇报岂轻。", 
            "北望旌旗诛肃慎，南归俎豆祭延平。", 
            "中原尚有风云气，一上舵楼大海横。"
        ], 
        "title": "此行", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "卅载蹉跎历险艰，片帆今日去台湾。", 
            "春潮浩荡南溟大，夜色苍茫北斗寒。", 
            "志士不忘在沟壑，男儿何必恋家山。", 
            "他时击楫归来后，痛饮高歌七岛间。"
        ], 
        "title": "舟中夜望", 
        "type": "律诗", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "君昔登朝我已归，同徵不出愧先几。", 
            "何期周道伤行迈，却共旄邱赋式微。", 
            "兵火馀生艰会合，沧桑百感托芳菲。", 
            "啸翁自校蘋洲谱，失笑诗王羡古稀。"
        ], 
        "title": "赠朱古微侍郎 其一", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "廷辨东朝为动容，无端宫阙起兵烽。", 
            "开天遗事应能说，龙比当年幸未从。", 
            "寒日忍闻邻舍笛？晓霜犹梦早朝钟。", 
            "淞滨一昨奎章降，省及寅清旧秩宗。"
        ], 
        "title": "赠朱古微侍郎 其二", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "商飙又拂鬓蓬来，林薄萧寥起百哀。", 
            "异地得朋聊可醉，残年能赋本非才。", 
            "中原羹沸民谁主？旷野弦歌俗且猜。", 
            "有弟故山方伫立，烽烟南望首频回。"
        ], 
        "title": "九日李氏园次苏盦韵", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "裂帛湖淤半苇蒋，一墩幽事擅林塘。", 
            "日移塔影垂岩树，风送泉声出苑墙。", 
            "行乐就窝元取适，买邻卜筑肯争光？", 
            "西山园籞纷攘据，养志兹焉见义方。"
        ], 
        "title": "芝南父子招游自青榭新筑在玉泉山下", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "溟渤相望脉脉心，不应入地便销沈。", 
            "迭骑箕尾归何许？下视修罗斗至今。", 
            "九庙能知臣志苦，众生犹仰佛恩深。", 
            "殿前一别成终古，开卷双忠俨鉴临。"
        ], 
        "title": "肃忠亲王书佛遗教经留遗张忠武题后", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "江潭既放远修门，百种骚心让与君。", 
            "垂暮荆驼同眼见，一寒雪鹤自声闻。", 
            "情文尚友兼芳悱，音吕弦诗审寸分。", 
            "竹垞茗柯身世别，聊将歌哭谢人群。"
        ], 
        "title": "朱古微校词图", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "天穷人厄总区区，元祐熙丰俯仰殊。", 
            "海外负瓢犹自适，江干吹笛尽相娱。", 
            "命宫合有牛箕谤，春梦赢成笠屐图。", 
            "若较陆张文谢辈，先生生世未暌孤。"
        ], 
        "title": "郭侗伯招饮集寒碧簃拜东坡生日分韵得孤字", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "通宵爆竹似平时，八十衰残不自知。", 
            "何意蜷居一楼地，适来罗拜五男儿。", 
            "君臣义在难归老，弟妹情长奈远离。", 
            "混一车书终可待，天心人事正推移。"
        ], 
        "title": "除夕", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老我前君正卅霜，相知已是十年强。", 
            "风轮转转无留辙，春梦重重不计场。", 
            "休会自倾正旦酒，说诗还署岁寒堂。", 
            "横流何地为安处，遑暇兵尘念故乡？"
        ], 
        "title": "次韵愔仲丁卯元旦（丁卯，一九二七）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "人中屈轶孰如公？劲草天留抗疾风。", 
            "百折不渝回日志，万言应悟徙薪忠。", 
            "靖康至竟阶安石，臣靡终须殪有穷。", 
            "行幄从容近黄发，可摅所学补天聪。"
        ], 
        "title": "赠升吉甫尚书", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "茶蓼能甘况蕨薇，一麾坐看刺天飞。", 
            "去思恰取侨居适，直养何需战胜肥？", 
            "衔石初心终不改，向阳短发且常晞。", 
            "最难同趣侔陶翟，俨等才名世亦希。"
        ], 
        "title": "赠黄石孙太守", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "小桃微破柳初稊，风浴春衣尚未齐。", 
            "诗侣画图成雅集，禊堂名籍费亲题。", 
            "出游佳日兼寒食，寻胜芳园匹水西。", 
            "若与永和较时世，山阴犹得托高栖。"
        ], 
        "title": "莹园禊集分韵得西字", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "拨冗看花未失期，老输卉木乐无知。", 
            "好山到眼虚游兴，旧刹伤心及盛时。", 
            "多难此身何处著？积旬不见累君思。", 
            "风光烂漫能轻负？倾尽深杯且说诗。"
        ], 
        "title": "澹庵约同城西看花顺游诸刹即次其韵", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "岁运如环又在丁，万方兵甲几曾停。", 
            "孤行报主心虚赤，九死为神骨故青。", 
            "门馆年来长寂寂，须眉公等并星星。", 
            "酒阑忍泪看遗像，扈圣康时傥效灵。"
        ], 
        "title": "五月十三日公雨招饮张忠武别业有诗次和", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "刳肝为纸苦期期，犹抱朱书直讲帷。", 
            "众嫉盍看无党论，独清元自畏人知。", 
            "栖苴溃止终思治，沈陆横流底避危？", 
            "子正中年吾耄矣，安巢能舍岁寒枝？"
        ], 
        "title": "次韵答愔仲", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "偶斋谏疏郁华诗，晚及交君未恨迟。", 
            "功德史宬同纂懿，图书宝笈共甄奇。", 
            "讲筵各有论思事，试院能忘倡和时？", 
            "输与年来閒且健，西山秋好自遨嬉。"
        ], 
        "title": "赠实瑞臣宫保", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "榜书犹宝秘香龛，手稿迦陵出枕函。", 
            "复社风流今故在，忠门涕泪老何堪？", 
            "劫馀薄宦聊中隐，史料闻吟抵剧谈。", 
            "讽到晚年追往什，信知杜髓属樊南。"
        ], 
        "title": "陈子蕃年丈花著龛遗诗", 
        "type": "律诗", 
        "yun": "覃"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "窜身海曲倏三秋，豪气销磨蛰一楼。", 
            "但觉凉风催客老，敢希休日恣山游？", 
            "勤王岂竟无狐偃，生子谁能似仲谋？", 
            "九日回思卮共把，桑榆犹及与君收。"
        ], 
        "title": "次韵苏盦丁卯九日", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "少时涂抹老郎当，六十年来梦几场？", 
            "晚节敢为科第玷，行朝犹率祖宗章。", 
            "阮潘生世何多幸，李左酬勋未可方。", 
            "谁信违天天转笃，蹉跎拆补本寻常。"
        ], 
        "title": "恩荣周甲蒙赐御书琼林人瑞扁额感赋", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一楼潮汐送年芳，奎藻高悬夜吐芒。", 
            "驽钝心期馀蹇蹇，龙潜文采自堂堂。", 
            "久荒菊径从臣里，偶听松涛就赐庄。", 
            "终望及身见平治，健行无息用斯臧。"
        ], 
        "title": "恭和御制赐寿诗原韵", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "江山风月两词人，海变陵迁阁又新。", 
            "一夕抵成挥麈录，九朝忍忆属车尘？", 
            "风流旷代犹相感，气谊平生孰与伦。", 
            "二十年前品泉处，曾寻遗迹吊荆榛。"
        ], 
        "title": "杨味云重建贯华阁为图索题", 
        "type": "律诗", 
        "yun": "真"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "摇红画阁影依依。", 
            "残宵曾伴钗围。", 
            "靥星眉月两参差。", 
            "宿燕几曾知。", 
            "寒粟渐沈金烬暗，花还隐罗帷。", 
            "春心灰透已多时。", 
            "有泪祗偷垂。"
        ], 
        "title": "画堂春 咏烛", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "幽径沈云，危峰搁暝，寺楼知在何许。", 
            "响落空江，怕有鱼龙潜舞。", 
            "洗众籁、山月高时，警断梦、水风清处。", 
            "凝伫。", 
            "又诸天定后，一声残杵。", 
            "悟到浮生去住。", 
            "数雪北香南，几番朝暮。", 
            "唤破尘心，报与沈沈朱户。", 
            "恨无奈、匝地笙歌，愁易断、隔城笳鼓。", 
            "谁语。", 
            "问铜山消息，繁霜应阻。"
        ], 
        "title": "月华清 咏寒钟", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "郁郁苍苍，纵灰烬、犹存正色。", 
            "记一夕、风雷飞去，顿惊移国。", 
            "材大耻干梁栋用，心摧怒挟神明力。", 
            "算英灵、终古共湖山，精忠柏。", 
            "安否讯，残僧识。", 
            "生死劫，遗民泣。", 
            "恁万牛难挽，故根如石。", 
            "定有虫书成病巳，终烦羽葆扶玄德。", 
            "叹空枝、留照总凄凉，虞渊日。"
        ], 
        "title": "满江红", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "玉钗影颤酒波寒。", 
            "醉花间。", 
            "昨夜东风，不到曲阑干。", 
            "旧愁千叠山。", 
            "较量带眼隔年宽。", 
            "问云鬟。", 
            "乍近春前，春恨便相关。", 
            "日长弦索闲。"
        ], 
        "title": "鬲溪梅令", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "小楼阴。", 
            "认莓鬟数点，邀梦礼红簪。", 
            "冻孑冰鳞，光浮蜡凤，芳夜清酌沈沈。", 
            "翠尊冷、疏香乍染，又幽唱、催起宿花禽。", 
            "锦柱怜声，彩幡羞鬓，暗怯春临。", 
            "回首承华天远，问东风何世，皱损芳心。", 
            "油卜疑乖，羹香总负，残绪重费温寻。", 
            "早飞尽、梅梁旧燕，剩泥痕、还印画屏金。", 
            "漫道愁来是醉，醉浅愁深。"
        ], 
        "title": "一萼红 人日花下觞集，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "渺蓬山路断。", 
            "南雁到、说道沧波又浅。", 
            "收镫旧庭院。", 
            "问瑶笙吹澈，春寒谁管。", 
            "芳尊几换。", 
            "剩暗尘、花外自软。", 
            "料琼仙去后，飘尽梦痕，夜夜铜辇。", 
            "莫笑雕梁意倦。", 
            "一样竛竮，尽输樯燕。", 
            "空帘怨晚。", 
            "愁蛾影，怕人见。", 
            "向高楼试望，烟芜如许，斜阳何处更恋。", 
            "纵江春好在，应是泪鹃洒遍。"
        ], 
        "title": "瑞鹤仙 得吷盦海上书，却寄", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "小幅横斜写冰姿，为想吟香人健。", 
            "湘舲梦渺，记否红闺传砚。", 
            "玉义试展。", 
            "爱金幄、碧檐相伴。", 
            "看老笔、还斗寒虬，铁石广平如见。", 
            "低徊圣湖残本，忆山租旧抵，苔枝题遍。", 
            "璚奁幻影，换了认春池馆。", 
            "微云漫许，早才尽、梦中花管。", 
            "惭闭阁、清对癯仙，自忘岁晚。"
        ], 
        "title": "一枝春", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一镜妆鬟袅。", 
            "重帘外、绀云低护清晓。", 
            "笼绡掩媚，欹钿斗舞，绛仙娇小。", 
            "楼台澹粉装成，报昨夜、东风又到。", 
            "待下阶、屧步都慵，断肠暗付啼鸟。", 
            "思量锦瑟流光，频年花底，梦共春杳。", 
            "红簪恼鬓，香巾惹泪，倚栏人老。", 
            "无言似怯漂苓，忍重理、韦郎怨调。", 
            "怕后期、更把芳尊，斜阳瘦了。"
        ], 
        "title": "宴清都 春晓窥窗，绯桃初妩，倚此写之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "故人来酹残觞，草堂犹是题诗处。", 
            "栖尘短榻，绣苔荒径，风流谁主。", 
            "冷眼论兵，狂才赌曲，廿年心素。", 
            "正江山摇落，寥空鹤下，应悽断，新亭语。", 
            "也识浮生无住。", 
            "感前踪、沧波漂羽。", 
            "夔门访杜，湘皋哀屈，伶俜词赋。", 
            "一暝攀天，千忧入地，萧然终古。", 
            "又歌残楚些，低徊笛泪，背斜阳去。"
        ], 
        "title": "水龙吟 冰丝盦感旧", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "飘蓬一往无南北，伶仃更教轻别。", 
            "迸泪毫枯，沾霜鬓短，寸寸心尘难灭。", 
            "荒波万叠。", 
            "念梦里神州，斗垂天阔。", 
            "索共书空，此怀休向海鸥说。", 
            "危枰残劫换尽，望长安何许，离黍宫阙。", 
            "乱后笙歌，愁边鼓角，偏又啼乌悽绝。", 
            "浮生懒阅。", 
            "纵愿断香留，总成灰劫。", 
            "未了芳情，渚兰空怨结。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "枫香飘断。", 
            "祗弹雨吴笺，铅泪犹泫。", 
            "花冷石芝崦，怕年来、雕栏又换。", 
            "浮名身后，问可抵、一生幽怨。", 
            "悽恋。", 
            "费故人、剪纸千唤。", 
            "江南俊游宛在，听新词、罗裙唱遍。", 
            "瘦碧沈吟，等是伤春心眼。", 
            "泻恨杯螺，担愁钗燕。", 
            "梦云都幻。", 
            "华表远。", 
            "翛然语鹤天半。"
        ], 
        "title": "石湖仙 题吷盦所藏大鹤山人词札", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "窥径红深，报亭翠冷。", 
            "花阴转过斜阳近。", 
            "不辞破笑为东风，祗应愁靥难端整。", 
            "敛镜羞霞，飘衣褪粉。", 
            "流莺啼罢春魂醒。", 
            "梦痕不暖旧阑干，连昌宫畔伤心影。"
        ], 
        "title": "踏莎行 诗趣亭桃花下茗坐。苍虬有词，因次其韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "贝经翻罢，檀篆薰残，山屏镇日潇潇。", 
            "散遍天花，人间犹话灵箫。", 
            "门前涨添鸳水，问新来、谁系兰桡。", 
            "瑶台畔，乍春云悄倚，写尽无聊。", 
            "还忆莲帷人病，渐佛妆慵整，闲了珠翘。", 
            "梦怯清钟，分明身似芭蕉。", 
            "相怜画窗瘦影，倩留题、衫角裙腰。", 
            "空费泪，又枫江、悽断暮潮。"
        ], 
        "title": "声声慢 题清微道人空山听雨图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "卧楼人共黄花冷，沈沈断鸿来暮。", 
            "病减秋尊，衰添晓镜，算是清愁如故。", 
            "梦迷鹭浦。", 
            "认暝色重山，乱云无数。", 
            "说到销魂，竹声刚送画帘雨。", 
            "人间同是倦客，楚兰漂恨，惯芳约难据。", 
            "散雪吟残，迷阳唱倦，颠倒春蚕千绪。", 
            "新霜更苦。", 
            "尽剪碎蔫香，玉珰慵诉。", 
            "篴外苍凉，海云孤倚处。"
        ], 
        "title": "台城路 寄怀君坦青岛。即借其登柳树太望劳山韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "雪外楼台玉几重。", 
            "六街镫火澹连空。", 
            "斜阳到海不成红。", 
            "过鸟影迷深浅雾，归帆梦引去来风。", 
            "倚栏人在镜奁中。"
        ], 
        "title": "浣溪沙 雪后登台写望", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "卧虹春冷。", 
            "宛图就、石湖词境。", 
            "乱云无定。", 
            "晚笳唤愁醒。", 
            "怨歌诉流水，料有游鳞厮听。", 
            "最怜前度雕栏，早销却、絮花影。", 
            "羁游暂领。", 
            "身世犹是汎梗。", 
            "锦笺摊暝。", 
            "认清泪铅凝。", 
            "重来鬓丝改，肯负搴兰心性。", 
            "祗恐窥槛狂莺，笑人孤凭。"
        ], 
        "title": "清波引 颐盦寄示长春西园新词，同韵抒感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "重对沧鸥，蓦回眼换却，年时春色。", 
            "幽愫曾约丝杨，依依待归客。", 
            "多少意、釭花细剪，怕吟望、照来头白。", 
            "急轸心凋，危弦泪咽，还恋今夕。", 
            "又看到、宫蜡烟残，叹春后、风光几虚掷。", 
            "料理茧蚕孤绪，付微吟呵壁。", 
            "偏梦里、清歌易散，更暮云、睇断天北。", 
            "准备离笛，千愁瘦魂禁得。"
        ], 
        "title": "琵琶仙 蝶仙簃社集，以疾未赴，感拈是解", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "碧树秋无罅。", 
            "梦到青溪，几曲蘋波亚。", 
            "珠帘漂影断，歌管地、三两野鸥飞下。", 
            "依旧六朝山，写凄怨、烟眉澹冶。", 
            "感芳游、敲篷晚雨，泪花红洒。", 
            "天末暂聚征蓬，影事坊南，忆少年裘马。", 
            "过江人渐老，瑶瑟冷、弹向青林幽夜。", 
            "何处不沧波，渺孤恨、深杯暗泻。", 
            "醉休舍。", 
            "只莫似、山公巾倒挂。"
        ], 
        "title": "龙山会 仲云汎舟秦淮，有词和梦窗韵见示，余亦继声", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "人生难得秋前雨，安排画屏今夜。", 
            "韵逗歌蝉，凉分宿燕，新曲巫弹罢。", 
            "狂枝翠亚。", 
            "渐暗水漂花，酒怀就泻。", 
            "一洗鸳尘，屧痕愁问旧亭榭。", 
            "伶俜怜取小凤，乍飘镫去晚，罗袖禁洒。", 
            "锦陌心遥，银湾路迥，多恐莲房香卸。", 
            "欢华暂舍。", 
            "剩断续千丝，楚云萦惹。", 
            "起听檐铃，冷釭红又灺。"
        ], 
        "title": "齐天乐 雨夜宴集，即事", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "佩环试与招魂，蛮靴窄袖人如玉。", 
            "昭阳日影，荆门山翠，梦悬雁足。", 
            "报取君恩，燕支一骑，降城重筑。", 
            "叹白沙青冢，春风不到，空千载，伤心曲。", 
            "重现红氍华烛。", 
            "莽关山、愁长弦促。", 
            "婵娟万里，丹青馀怨，歌云断续。", 
            "汉月心孤，胡天泪冷，秋蛾犹蹙。", 
            "更周郎侠气，当筵一顾，胜黄金赎。"
        ], 
        "title": "水龙吟 息厂观庞郎季云演明妃故事，约同赋", 
        "type": "词", 
        "yun": null
    }, 
    {
        "author": "庄庆祥", 
        "era": "近现代", 
        "subtype": "七言绝句", 
        "text": [
            "芳雪疏香韵不孤，胜溪诗社伴分湖。", 
            "灵芬遗恨天教补，来放烟波入画图。"
        ], 
        "title": "题亚子分湖旧隐图", 
        "type": "绝句", 
        "yun": "虞"
    }, 
    {
        "author": "庄先识", 
        "era": "近现代", 
        "subtype": "七言绝句", 
        "text": [
            "清风明月不知年，自在逍遥物外天。", 
            "山鸟一声花乱落，白云深处有人眠。"
        ], 
        "title": "山居", 
        "type": "绝句", 
        "yun": "先"
    }, 
    {
        "author": "庄先识", 
        "era": "近现代", 
        "subtype": "七言绝句", 
        "text": [
            "风和云淡雨初晴，闲步来看春水生。", 
            "行过小桥无语立，万花深处一禽鸣。"
        ], 
        "title": "雨后闲步", 
        "type": "绝句", 
        "yun": "庚"
    }, 
    {
        "author": "翁春孙", 
        "era": "近现代", 
        "subtype": "五言律诗", 
        "text": [
            "一径穿蒙密，鲜红万绿兜。", 
            "山深夸捷足，树矮笑低头。", 
            "堆刺莺难啄，垂球鹊莫偷。", 
            "携归频饷客，粲粲白瓷瓯。"
        ], 
        "title": "西山看杨梅", 
        "type": "律诗", 
        "yun": "尤"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "世事纷纭类转蓬。", 
            "旌旗三易笑儿童。", 
            "何来精卫能填海，肯信爰居果避风。", 
            "歌舞乱，酒杯空。", 
            "楼台只在夕阳中。", 
            "堪怜蚁穴南柯熟，莫愁閒僧夜半钟。"
        ], 
        "title": "鹧鸪天·癸未戏成", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "世人休讶。东市先生真长者。", 
            "气态便便。景度当时亦自贤。", 
            "此中佳趣。笑指终南谁会取。", 
            "子巳居戎。清白无惭涑水风。"
        ], 
        "title": "减字木兰花·马聘三丈复姓司马，徵词。因尽用司马故事赠之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "碧云飞处，往事和天远。", 
            "杨柳如潮乱人眼。", 
            "况晚莺啼后，乳燕来时，谁解惜、芳草荼蘼深院。", 
            "愔愔扶病起，旧日书辞，浪约轻盟忍重看。", 
            "早萦损、九回肠，一寸风丝，争任得、从来恩怨。", 
            "也准拟、今生不思量，奈昨夜分明，梦中亲见。"
        ], 
        "title": "洞仙歌·甲申夏五纪梦", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "世事何须说。", 
            "都付与、酒中深叹，剑头微吷。", 
            "绿树嵯峨春渐远，啼彻声声怨鴂。", 
            "青镜里、暗添华发。", 
            "一事无成终不悔，算男儿、难作天涯别。", 
            "歌与哭，自扪舌。", 
            "海天万里鲸波裂。", 
            "屡中宵、角声惊起，肝肠都热。", 
            "梦底收京旌旗影，历历照人如血。", 
            "奈入眼、星河明灭。", 
            "盼断横空霜隼讯，尚淹留、异地真痴绝。", 
            "谁负我，头颅铁。"
        ], 
        "title": "金缕曲·暑夜闻鹃，倚阑四望，念岁华老大，兵火未休，凄然自伤，歌此述意", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "柳港绿头鸭，莎城白项乌。", 
            "蓬窗帆影乱新蒲。", 
            "指点九峰悬处夕阳孤。", 
            "野水空回合，春云自卷舒。", 
            "江乡残霸说孙吴。", 
            "牛背笛声吹怨下平芜。"
        ], 
        "title": "南歌子·乙酉二月舟次练塘，相传吴大帝治水军处", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绕郭垂杨芳色可。", 
            "列岫含情，似识年时我。", 
            "散发填词宁计左。", 
            "罗衣只为香醪涴。", 
            "容易半春风雨过。", 
            "何事流云，还界青天破。", 
            "烟水一塘明月堕。", 
            "小窗人独支颐坐。"
        ], 
        "title": "蝶恋花·丙戌三月重到白门，寓马家街。屋临野塘，明月破牖，照人如雪。旅夜无寐，百感交集。盖距丁丑客此已十年矣", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "五更风雨骤，荡残暑，换深秋。", 
            "正乱叶扶天，狂云催暝，今日登楼。", 
            "神州。", 
            "是谁铸错，怕陆沉、无地可埋忧。", 
            "犹有满城歌舞，离鸿隔断荒洲。", 
            "凝眸。", 
            "何处足淹留。", 
            "吾意复焉求。", 
            "伴磊落灯檠，觚棱酒盏，寂寞吴钩。", 
            "清愁。", 
            "闭门自理，笑此身、原未许封侯。", 
            "多少英雄头白，等闲空费恩雠。"
        ], 
        "title": "木兰花慢·九日书怀", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "盈盈黛螺。融融颊涡。", 
            "销魂端在横波。对离觞奈何。", 
            "春云一窝。朱颜半酡。", 
            "相逢休敛双蛾。已青衫泪多。"
        ], 
        "title": "醉太平", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "朝云意真。琼奴恨新。", 
            "京华独忍伶俜。数流光自惊。", 
            "阑干月明。天涯酒醒。", 
            "而今那敢多情。怕多情误人。"
        ], 
        "title": "醉太平", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "风雪舞瑳瑳。", 
            "寒城凄碧波。", 
            "倚高楼、怀士情多。", 
            "毕竟南朝佳丽地，有明月，会婆娑。", 
            "光景等閒过。", 
            "惊心双鬓皤。", 
            "又那堪、客里闻歌。", 
            "如此江山如此酒，更不饮，奈愁何。"
        ], 
        "title": "唐多令·岁将阑矣，羁旅京华，欲归不得，揽今追昔，悲从中来。不觉属声之凄异也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "人生最苦生离别。那堪正值芳菲节。", 
            "长笛一声吹。隔窗双泪垂。", 
            "十年前后事。直恁无余地。", 
            "终古恨难禁。支离钗凤心。"
        ], 
        "title": "菩萨蛮·戊子春日为友人纪事", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "大陆龙蛇，玄黄未央，能无慨乎。", 
            "况苍生都作，池鱼幕燕，朱衣半属，社鼠城狐。", 
            "今日寰中，谁家天下，只恐亡羊计早疏。", 
            "沉吟久，正杜鹃声切，渺渺愁余。", 
            "规模曾左罗胡。", 
            "叹前代中兴迹已芜。", 
            "算新来得失，惟添歌哭，些时消长，也费乘除。", 
            "竖子成名，昔人不见，莽莽神州谁丈夫。", 
            "休搔首，愿江山无恙，老我头颅。"
        ], 
        "title": "沁园春·世事如斯，杞人之忧有不忍言者，聊托长歌，以当一哭", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "飞燕精神掌上身。", 
            "虞姬标格帐中春。", 
            "小唇秀靥总宜人。", 
            "缥缈云衣和露重，从容秋佩出烟轻。", 
            "无多月色与平分。"
        ], 
        "title": "浣溪沙·题勤伯表弟为仲唯丈作莺花便面", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "燕怯莺娇，秦姬无语心先许。", 
            "醉妆慵舞。", 
            "笑嚼红茸吐。", 
            "秀发乱枝，貌出春云妩。", 
            "低徊处。", 
            "纫秋芳溆。", 
            "花月相思否。"
        ], 
        "title": "点绛唇·前题，和仲唯丈", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "老蔓夕阳红，疏柳东风冷。", 
            "商略天涯去住心，语软无人省。", 
            "宁为稻粱谋，恋此溪山影。", 
            "且向閒林乞一枝，日日双栖稳。"
        ], 
        "title": "卜算子·仲唯丈属题勤伯为写柳阴双雀便面", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "榕壑翻珠，松涛戛翠，远波回映成图。", 
            "秋蛇一径，菭痕秀入琼铺。", 
            "花错落，竹扶疏。", 
            "曳清音、林表禽呼。", 
            "居然人境，红尘不到，著此精庐。", 
            "十年梦冷江湖。", 
            "惟办当山煮茗，席地行酤。", 
            "掣鲸手段，除非问取屠沽。", 
            "风乍峭，日将晡。", 
            "渐霏霏、云湿衣裾。", 
            "浩歌归去，长虹惊起，为我前驱。"
        ], 
        "title": "夜合花·戊子初夏，与公韬君达勤伯偕游草山，憩饮糖业公司招待所俱乐部。归途有彩霓贯空，导车前行，殆山灵送客也耶", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "空山。", 
            "琤然。", 
            "潺湲。", 
            "响流泉。", 
            "谁传。", 
            "泠泠古音无人弹。", 
            "长松夭矫参天。", 
            "云满轩。", 
            "娖尘静谭玄。", 
            "问若聃与周孰贤。", 
            "子期已矣，予欲无言。", 
            "二三子者，来共炉看茗椀。", 
            "山与目相流连。", 
            "水与心相周旋。", 
            "陶琴宁设弦。", 
            "庄渔而忘筌。", 
            "袖手谢人间。", 
            "听他尘外啼杜鹃。"
        ], 
        "title": "醉翁操·北投肥料公司招待所与公韬勤伯君达茗话，至得静趣", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "轻霭幂晴，酽云阁雨，瘴草蛮花相乱。", 
            "月圆还怯客先知，拥疏棂、露华偷泫。", 
            "樱红画扇。", 
            "早弹指、新词写遍。", 
            "镇黄昏，倚翠帘冥待，窥梁新燕。", 
            "波如箭。", 
            "掠鬓东风，暗趁时节换。", 
            "笛声将梦落江城，总安排、玉梅清怨。", 
            "孤樽试遣。", 
            "怪千折、回肠能浅。", 
            "怕明朝，隔却蓬山更远。"
        ], 
        "title": "西子妆慢·旅居台北已一月矣，绿阴成幄，芳事渐阑，将归江南。倚梦窗自度腔记别", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "春渐远，归路郁迢遥。", 
            "烟月蘼芜町外渡，风尘杨柳驿边桥。", 
            "何处不魂销。", 
            "人渐远，催上木兰桡。", 
            "断渚暗摇明灭火，荒江轻送晚来潮。", 
            "行客又今宵。"
        ], 
        "title": "望江南·戊子五月初三夜自台北趋基隆，即夕登舟北归", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "铃语郎当梦未销。", 
            "歌残玉树又南朝。", 
            "空林何处觅完巢。", 
            "炼石纵教天可补，载舟终虑水能骄。", 
            "楚囚燕客两无憀。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "曲巷传声，低桥送影，轻车不碍尘沙冷。", 
            "朱楼一去百回头，酒残还被风吹醒。", 
            "怨许平分，欢应未省，阑干重叠无人凭。", 
            "者时愁梦自深深，疏灯缺月窥金井。"
        ], 
        "title": "踏莎行 其一 夜归", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "月共愁凝，春随梦断，江头柳色青垂遍。", 
            "归期欲计但无期，烟波不管征人远。", 
            "袖角笼欢，钗痕记怨，当时酒泪盈盈见。", 
            "遥知灯火又黄昏，风花依旧迎妆面。"
        ], 
        "title": "踏莎行 其二 忆妍华", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "吹梦京尘，销魂沽水，鼓鼙惊又当秋。", 
            "一尊轻醉，憔悴数前游。", 
            "堪忆城东旧社，钟声里、灯火悠悠。", 
            "供酬唱，西山翠簇，飞爽入层楼。", 
            "回头何处是，朱帘雾卷，碧瓦霜流。", 
            "但凝想无端，燕语还休。", 
            "七二重重逝水，应不断、吹叠閒愁。", 
            "西风晚，凉天旧侣，相对说勾留。"
        ], 
        "title": "满庭芳 遇丁闇公于地山师座上赋赠", 
        "type": "词", 
        "yun": "尤"
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "吹上花枝还又住。", 
            "花外流莺，却被东风妒。", 
            "花落不关春欲暮，有情芳草无情树。", 
            "帘底车声衔陌路。", 
            "卷尽残红，不卷愁思去。", 
            "莫问飘零花与絮，江山到眼今何处？"
        ], 
        "title": "蝶恋花 其一 和梅真", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "尽夜西风吹未觉。", 
            "一枕寒蛩，往事思量著。", 
            "梦到江南愁隐约，无言但忆人如昨。", 
            "寂寞阑干堆碧幕。", 
            "幕自垂垂，不管花开落。", 
            "花外琵琶弹又却，何时重醉楼西角？"
        ], 
        "title": "蝶恋花 其二 有怀", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "杜鹃啼彻，又匆匆送了，梨花寒食。", 
            "帘底窥人明月在，鬓乱钗横今夕。", 
            "珠琐流香，银灯殢艳，犹是春消息。", 
            "眉痕重认，泥人欢意能识？", 
            "因念人定歌残，微醒还醉，几度相怜惜。", 
            "灯后花前都倚遍，枕上堪思头白。", 
            "数到更阑，直惊残梦，梦去浑无迹。", 
            "何曾孤负，那时情过千尺。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "小雨轻凉一夜秋，单衾如水不胜愁，强抛閒梦度温柔。", 
            "尽有啼蛩迎别院，已无飞燕近重楼，灯痕寂寞下帘钩。"
        ], 
        "title": "其一 浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "短梦临愁总不温，深情一往认钗痕，小楼春雨几黄昏。", 
            "已分关山添白发，尽收欢怨入离尊，天涯谁更与销魂？"
        ], 
        "title": "浣溪沙 其二 怅怀旧事", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "独坐禁寒倦不知，更残风雨尚矜持，十年长是费相思。", 
            "塞上花枝随鬓减，江南秋色共人迟，料量欢梦总参差。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "兰汤一掬试轻柔，微雨正新秋。", 
            "罗衣乍解，绮香初度，欲睡还休。", 
            "不留手处明肌雪，欢意十分稠。", 
            "三分眼底，二分眉上，一半心头。"
        ], 
        "title": "秋波媚", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "盈盈碧落，迢迢银汉，料有双星暗渡。", 
            "休从天上问人间，又却被、纤云遮住。", 
            "华年似水，尘欢如梦，莫使它生重误。", 
            "今宵纵是负佳期，却种得、相思无数。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "星斗阑干罢晚妆，冰肌玉骨自清凉，微风直裛锦衾香。", 
            "渐许相思通宛转，偶从残梦说荒唐，当时已是九回肠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "渌水平桥未远，风帘曲巷初寒。", 
            "今宵轻醉小庭閒，清漏愁闻催换。", 
            "襟上频惊泪雨，尊前重认眉山。", 
            "相逢谩与数悲欢，已是十年肠断。"
        ], 
        "title": "西江月 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "明月空随梦远，西风又逐花飞。", 
            "柳条无计绾征衣，只是替人憔悴。", 
            "一往情应不断，十年欢已成非。", 
            "者回相见更相违，赢得几番沈醉？"
        ], 
        "title": "西江月 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "隔座黯凝波。", 
            "脉脉双蛾。", 
            "夜阑犹自艳轻罗。", 
            "香兽金炉凭次第，何处春多？", 
            "明月梦中过。", 
            "此意无那。", 
            "笑颜能得几回酡？", 
            "况是天寒人渐远，不醉如何？"
        ], 
        "title": "浪淘沙 偕霭兰饮明湖春", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "渐是秋光欲暮时，疏疏黄叶遍寒枝，轻烟淡霭不成丝。", 
            "一觉直应嫌梦短，三更已自怯归迟，弥天风露我何之？"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "捡点青衫旧泪痕，萧寥去梦已难温，心头枕上懒重扪。", 
            "尊酒当时空贮怨，笙歌到处总销魂，眼中谁是昔年人？"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "趁酒寻芳，因花志果，此时春又当楼。", 
            "十年欢恨，堪与说温柔。", 
            "难得重逢陌上，东风里、一半春休。", 
            "回肠处，眉尖眼底，依约不胜愁。", 
            "悠悠谁料理？", 
            "留香锦幄，挂月银钩。", 
            "算今夕魂销，恁便勾留。", 
            "好梦朦胧未远，枕函上、空坠搔头。", 
            "还凝伫，屏山隐隐，灯火隔前游。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "荒树凝烟，寒灯送夕，閒踪幽独无人识。", 
            "但愁明月尚窥人，几番照我惊头白。", 
            "怨比宵长，欢随梦寂，银屏十二沈消息。", 
            "惜花还自及花时，何须更乞花怜惜。"
        ], 
        "title": "其一 踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "随分衾裯，无端醒醉，银床曾是留人睡，枕函一晌滞余温，烟丝梦缕都成忆。", 
            "依旧房栊，乍寒情味，更谁肯替花憔悴？", 
            "珠帘不卷画屏空，眼前疑有天花坠。"
        ], 
        "title": "踏莎行 其二 宿粉房琉璃街霭兰室", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "尽日帘栊不上钩，黄昏过了未梳头，初灯残梦正当楼。", 
            "明月不知何处有，閒身安得此中休，那堪临去几回眸。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "花落花开经已惯。", 
            "不道春来，又起閒愁怨。", 
            "擘绿吹红犹未半，朱楼早倚东风遍。", 
            "画角无端催梦断。", 
            "才近黄昏，闭了深深院。", 
            "莫遣柔思随絮乱，教人长忆红妆面。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "到枕思量，当门踯躅，冰魂空绕云屏曲。", 
            "帘栊知未上银钩，斜阳黯黯窗纱绿。", 
            "小醉为欢，长歌当哭，閒踪谁更怜幽独。", 
            "归车及早远嚣尘，回头忍见楼高矗。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一自西楼弹别泪，尽是教人不寐。", 
            "谩省前头事，者回知更添憔悴。", 
            "几度宵寒惊翠被，望断云屏十二。", 
            "心上浑无计，梦痕犹近欢成坠。"
        ], 
        "title": "惜分飞", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "斜阳渐远。", 
            "望旧经行处，垂杨绿遍。", 
            "轻尘不碍行人目，算无恙，眉嚬隔窗犹见。", 
            "看花节序，恁便流光催换。", 
            "黯黯怅芳陌，东头画楼，西畔珠帘。", 
            "翠幕逢迎久，怎飞鸟知还？", 
            "那人无倦，青衫自捡，多少渍愁啼怨。"
        ], 
        "title": "斜阳远 自度曲", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "五夜东风，挟江涛万叠，孤魂吹住。", 
            "镜堕蜡残，中有梦偶三更。", 
            "泣落桃花乍惊，听青禽、凄诉声明。", 
            "道骑鲸，抱石鸾盟轻负。", 
            "飞血趁哀鹜。", 
            "骤折弦裂绮，春随悲度。", 
            "争说玉人非故。", 
            "朱楼隐约朝星，正惨咽、离尘西去。", 
            "凝伫。", 
            "共幽沈、吴台草露。"
        ], 
        "title": "惜秋华", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "星落碧云低，千尺琉璃。", 
            "城南草树咽寒溪。", 
            "幕回楼深人不倦，炉暖红泥。", 
            "小鸟抱霜啼。", 
            "轻掠湖堤，五更鸡犬板桥西。", 
            "风外竹篁烟外柳，无限凄迷。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "秦敦世", 
        "era": "近现代", 
        "subtype": null, 
        "text": [
            "千金难买太湖石，难买断崖此千尺。", 
            "下临三万六千顷，七十二峰如赴敌。", 
            "老鼋突出当其前，战退群龙山骨裂。", 
            "坦然相示以肺肝，刻画丹青字不蚀。", 
            "天下强者称沃焦，海水啮之孔千百。", 
            "此山乃与沃焦同，怪石嶙峋殆无匹。", 
            "昨夜西风卷怒涛，个个鱼儿上峭壁。", 
            "时有惊鸿照壁来，绿苔狼藉燕支色。", 
            "翼然一亭面湖立，断霞散落鱼尾赤。", 
            "与波上下尽鸥鸟，鸥为主而我为客。", 
            "无异在我几席上，物我俱忘各自适。", 
            "浩荡能为万里游，洁身犹有五湖宅。", 
            "深山大泽龙蛇多，乞盟鸥鸟亦良得。", 
            "似此汪洋千顷波，恨无句践为之式。", 
            "澄清天下竟何如，忍诵怀沙独太息。", 
            "高歌落纸风雨快，投之中流当白璧。", 
            "请执牛耳主吾盟，濡笔以待摩崖刻。"
        ], 
        "title": "清明前三日登鼋头渚霞绮亭赋柬横云主人", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "了无风雨负重阳，剩有清愁染鬓霜。", 
            "心著遥天云不散，秋高穷塞气先凉。", 
            "但教寄语称无恙，便抵相看对举觞。", 
            "人事茫茫信抟控，何时真似雁成行。"
        ], 
        "title": "九日和愔仲兼寄寥志强志贻先询先", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "十年契阔同今夕，万里间关共一卮。", 
            "各已形容成老丑，尚馀臭味未差池。", 
            "襄阳何处寻耆旧，荆楚无心记岁时。", 
            "万事推排难自料，白山邂逅岂前期。"
        ], 
        "title": "密之来自荆州除夕共饮感赠", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "英彦乘时各有投，酬知晚出佐残刘。", 
            "同心傥可关张并，替手难为费蒋俦。", 
            "狼狈东行思孝直，艰难上士得凉州。", 
            "擎天孤柱终何济，遗恨悲凉泪不收。"
        ], 
        "title": "苕雪治芗作诸葛武侯诗余有感于当时人才之乏亦拟一首", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "吞声不复忆江南，渺渺余怀馀二三。", 
            "蜍志何人分奄忽，方姚而后此沉酣。", 
            "感君契阔轻千里，于世畸零暖一函。", 
            "冰雪千山万山阻，梦魂无著卧荒庵。"
        ], 
        "title": "寄伯夔君任", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "春色乍逢三月尽，柳眉才吐杏微嫣。", 
            "渐离冰雪侵凌候，又入风沙莽荡天。", 
            "谁使托根高的的，可知含怨一年年。", 
            "我来暂赏旋惆怅，小逗芳情已化烟。"
        ], 
        "title": "春色", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "人间第一一峰画，天下无双双井诗。", 
            "顾我蹉跎衰日候，强希衣钵二黄师。", 
            "笔枯水剩山残里，思绝天荒地老时。", 
            "百虑相攻才力尽，不跻圣处坐非痴。"
        ], 
        "title": "予诗学山谷画师子久两事皆不成戏成此作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "历尽冰霜惨澹晨，眼明初见内妆新。", 
            "三年刻画寒林影，一笑平反故国春。", 
            "独荐东皇谁分妒，乍回宫体已含颦。", 
            "按歌一世空衔雨，珍重今番点绛唇。"
        ], 
        "title": "春尽后又二十日见海棠一株妍媚绝世约治芗同赋", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "光影徘徊别汉宫，胡沙万里入春风。", 
            "丰容绝世身难赎，一顾惊天遇未穷。", 
            "沥血苌弘空化碧，蔽谗正则枉怀忠。", 
            "贞臣正色蒙知少，欺隐何须怨画工。"
        ], 
        "title": "明妃", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "鹿床自制梅花砚，铁石风流宋广平。", 
            "只合随身玉堂直，岂期沦劫锦衣城。", 
            "书耽破体原臣罪，画爱寒山不世情。", 
            "润饰承平让公等，终然退斥出孤贞。"
        ], 
        "title": "戴文节公遗砚刻梅花一树萦绕四周左侧镌鹿床居士制五字微有损文予以廉价得之铭其背曰质损而神完犹取义而仁全世皆弃而苍虬所专昔文节以书有破体不为宣宗所喜又为穆相彰阿画山水便面未设色穆以为轻己遭谗斥退后居杭州殉粤匪之难予有感于公之遗事为作此诗", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "雨歇空阶入薄寒，旧书欹枕百回看。", 
            "睡魔尽遣茗功德，曙色微侵灯涅槃。", 
            "林弄啁啾纷自悦，壁缘跂脉可能安。", 
            "自家功课未渠了，拭涕何心问懒残。"
        ], 
        "title": "雨歇", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "灵光卌载返修门，回首匡庐万雪痕。", 
            "马祖去因山鬼敬，老聃居益镐京尊。", 
            "决流浸轴终趋海，忍死攀天馀断魂。", 
            "便欲从翁屏闻见，都忘物变信乾坤。"
        ], 
        "title": "寄怀散原先生", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "老耽文字慰衰迟，孤往如君夙所期。", 
            "永叔深濡马迁笔，简斋轻了少陵诗。", 
            "世间何好能相易，岁晚归墟更不疑。", 
            "一夕秋风感离索，寥怀惟有塞鸿知。"
        ], 
        "title": "次韵君任风雨见怀", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "故人万里寄诗篇，回感前悰损夜眠。", 
            "未致贤才真负主，全疏人事敢贪天。", 
            "久要渐蚀平生意，有腼难酬未尽年。", 
            "把酒重逢何日是，只愁相见益凄然。"
        ], 
        "title": "和史文甫寄怀", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "无成真负远离别，得见初怜有语言。", 
            "倦世残年仍此会，弥天一老重相存。", 
            "雨风故近重阳节，尊酒难回九逝魂。", 
            "不学早衰虚志事，沉灰犹藉瓣香温。"
        ], 
        "title": "八月余送亡室柩至旧京获见散原先生年八十有二别六年所矣君任北游已倦将南归闻余来止不行伯夔自上海扶病来会立之亦自津来文酒过从无虚日数年来不易得之会合也雨夜不寐感赋一首呈散原先生并邀诸君子和", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "收身何晚悔应迟，峻坂瓯臾自不知。", 
            "无泪人间甚滋味，梦亲地下尚婴儿。", 
            "苦空法喜孰真幻，无著天亲深护持。", 
            "不断思量还起坐，悲哉秋气雨来时。"
        ], 
        "title": "雨中夜起时寥志二弟自上海来强志三弟询先七弟自天津来同住农先六弟寓中", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "谈论渊渊无尽藏，龙蛇谁信道东方。", 
            "忠思元直能无惑，通介徐公自有常。", 
            "严钥回车迟夜漏，深檐弄笔映曦光。", 
            "蹉跎束缚殊臣甫，雨露恩深岁月长。"
        ], 
        "title": "苕雪六十初度 其二", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "与人家国岂区区，瘏口哓音旅顺书。", 
            "四海难忘惟此老，三年不见想高居。", 
            "自身物外能康济，豪气樽前未扫除。", 
            "玩易闭门忘岁月，相从便拟赋归欤。"
        ], 
        "title": "周孝怀六十初度", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "云净风微自悄寒，焚香无语对椒盘。", 
            "乐非君实还成独，诗远梅翁却带酸。", 
            "早识殊途分壮罔，晚知有味说金兰。", 
            "神伤帷幄枫香好，梦想扶摇万里抟。"
        ], 
        "title": "甲戌除夕", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "霜风著意撼凋林，拥褐寒窗苦语深。", 
            "剩有险巇供晚悟，忍游寥阔洗初心。", 
            "祀舆高趣曾无与，禽向遗踪不可寻。", 
            "羁绪鳏鳏同此夜，荒栖难稳等惊禽。"
        ], 
        "title": "与治芗夜话", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "采香径里目初成，露浥霜淩各有情。", 
            "微悴未关虫蠹事，閒愁偏向玉阶生。", 
            "凄迷旧色难为写，冷冽奇芬不可名。", 
            "荪壁兰疏曾梦到，灵修遗恨苦难平。"
        ], 
        "title": "题心畬秋园杂卉册子 其一", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "相逢迟暮亦嫣然，一晌魂消瘦蝶前。", 
            "随意幽娟成绝代，无名秋病老情天。", 
            "潇潇暮雨收残佩，黯黯红灯影坠钿。", 
            "历劫芳悰消未尽，旧香證取酒痕边。"
        ], 
        "title": "题心畬秋园杂卉册子 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "天怜误认晚晴时，立尽斜阳欲去迟。", 
            "碧榭朱栏成永忆，金风玉露最相知。", 
            "无心采佩援琴操，终古芳香托楚辞。", 
            "休问中情荃察否，向来恩怨总迷离。"
        ], 
        "title": "题心畬秋园杂卉册子 其三", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "望中谁实百芳庭，捲地凉风取次经。", 
            "入梦姞兰虚服媚，回心苏蕙是英灵。", 
            "孤根托处宁辞忌，沉醉闻时倘可醒。", 
            "性烈香煎终不悔，起看鸿影入青冥。"
        ], 
        "title": "题心畬秋园杂卉册子 其四", 
        "type": "律诗", 
        "yun": "青"
    }, 
    {
        "author": "秦宝瓒", 
        "era": "近现代", 
        "subtype": null, 
        "text": [
            "吾闻具区三万六千顷，七十二峰涵波影。", 
            "中有一鼋跋浪来，激飞水石沧溟开。", 
            "鼋身横浸莓苔绿，鼋头触起云涛堆。", 
            "鼋耶石耶杳莫知，以鼋名山山何辞。", 
            "我来四月新雨后，山翠欲滴山云痴。", 
            "摩崖谁凿擘窠字，横云刻断苔藓姿。", 
            "足纹拆裂风涛吼，嶙峋石骨蟠蛟螭。", 
            "截作园林山景石，米颠袍笏争求迟。", 
            "山泉一勺可汲饮，未携茶具空踌躇。", 
            "他年鼋头结茆屋，野梅遍植山之麓。", 
            "花开如雪翠禽飞，花下酥倒花下宿。"
        ], 
        "title": "游鼋头渚", 
        "type": "古风", 
        "yun": null
    }, 
    {
        "author": "秦力山", 
        "era": "近现代", 
        "subtype": null, 
        "text": [
            "荆天棘地，坐茫茫苦海，任呼牛马。", 
            "臣质已亡神已死，莫问当年姚冶。", 
            "谁是温文，谁为狂侠，褒贬从谁写。", 
            "中原已矣，须从海外求者。", 
            "羡君终贾奇才，一双年少，有臂惟君把。", 
            "北望觚棱东望海，涕泪怆然而下。", 
            "渺渺支那，沉沉震旦，黯然悲华夏。", 
            "知音何许，一腔热血谁洒。"
        ], 
        "title": "湘月·赠珊珊公子昆仲", 
        "type": "词", 
        "yun": null
    }, 
    {
        "author": "秦力山", 
        "era": "近现代", 
        "subtype": null, 
        "text": [
            "大千人海，问前途何处，容君系马。", 
            "且向风尘暂奔走，且自放怀姚冶。", 
            "地媪酣眠，天公沉醉，哀怨无须写。", 
            "痴心如此，天涯谁复知者。", 
            "此去幸有同心，英雄三五，有臂堪同把。", 
            "都是龙华香案吏，不在古人之下。", 
            "醉便餔糟，浊还濯足，莫问戎和夏。", 
            "大都尔尔，休将热泪轻洒。"
        ], 
        "title": "湘月·送共庵并祝浪公王亚庵诸同志", 
        "type": "词", 
        "yun": null
    }, 
    {
        "author": "秦力山", 
        "era": "近现代", 
        "subtype": null, 
        "text": [
            "多少销魂事。", 
            "最难堪、文明古族，人心尽死。", 
            "依旧河山呈带砺，城与廓今犹是。", 
            "问豚尾、来从何自。", 
            "漠北夜郎游牧种，莽中原、窃入鞭捶里。", 
            "狐狗辈，称天子。", 
            "宵魂惊触鸡声起。", 
            "恨频年、狼奔豕突，了无成绩。", 
            "交尽人间同地狱，落得两伤乖异。", 
            "弄一曲、吴箫咽市。", 
            "无限风潮偏簸荡，把孤身、当作春萍从。", 
            "开府赋，哀何似。"
        ], 
        "title": "金缕曲·蜡夙旅次感怀二首（1905年6月） 其一", 
        "type": "词", 
        "yun": null
    }, 
    {
        "author": "秦力山", 
        "era": "近现代", 
        "subtype": null, 
        "text": [
            "生长愁城里。", 
            "数年华、苏恂发愤，而今自始。", 
            "遇尽风波探尽险，阅历尽人间世。", 
            "问亡国、干卿何事。", 
            "情愿牺牲身命尽，遍天涯、到处来寻死。", 
            "声不恶，夜中起。", 
            "刹罗人寿河清俟。", 
            "问苍天、生民一样，容谁骄子。", 
            "试讯都兰开国侯，可让故将军李。", 
            "射毡虎、居然没矢。", 
            "几辈华拿刀下尽，只余生、妄自沾沾喜。", 
            "有为者，亦如是。"
        ], 
        "title": "金缕曲·蜡夙旅次感怀二首（1905年6月） 其二", 
        "type": "词", 
        "yun": null
    }, 
    {
        "author": "浦武", 
        "era": "近现代", 
        "subtype": null, 
        "text": [
            "转瞬秋云散。", 
            "听旗亭、骊歌重起，此心已乱。", 
            "痛饮翻嫌分手早，别绪今番又换。", 
            "纵不怕、风波浩漫。", 
            "仗剑出门回首望，也难挨、寸寸离肠断。", 
            "千里外，诗魂远。", 
            "吟笺别后频翻玩。", 
            "料诸君、茗余酒歇，应思旧伴。", 
            "萧瑟长途谁送我，秋风秋雨各半。", 
            "眠不稳、通宵打算。", 
            "莫道家山归未得，请梦魂、飞向吟窗畔。", 
            "名和字，试轻唤。"
        ], 
        "title": "金缕曲 二次北上，留别里中诸友", 
        "type": "词", 
        "yun": null
    }, 
    {
        "author": "浦武", 
        "era": "近现代", 
        "subtype": null, 
        "text": [
            "往事休重说。", 
            "恨无端、雁声嘹喨，牵衣又别。", 
            "梦断吴宫歌舞夜，瘦影残灯明灭。", 
            "乍惊省、蟾圆已缺。", 
            "细检旧笺空惆怅，剔孤檠、心痛如刀切。", 
            "红袖洒，相思血。", 
            "自怜落拓谋生拙。", 
            "悔当初、肠柔似水，情深似结。", 
            "烦恼终难解脱尽，顷刻死灰又热。", 
            "纵抛却、眼前花月。", 
            "挨住愁肠寻快乐，奈更残、和漏声声咽。", 
            "翻自笑，情痴绝。"
        ], 
        "title": "金缕曲·有忆", 
        "type": "词", 
        "yun": null
    }, 
    {
        "author": "浦武", 
        "era": "近现代", 
        "subtype": null, 
        "text": [
            "无那伤怀，花黄秋老人多病。", 
            "诗肩瘦尽。", 
            "雨花重阳近。", 
            "君亦工愁，同向黄花问。", 
            "征魂冷。", 
            "天空林净。", 
            "盼断孤鸿影。"
        ], 
        "title": "点绛唇 庚戌暮秋寄亚常", 
        "type": "词", 
        "yun": null
    }, 
    {
        "author": "浦武", 
        "era": "近现代", 
        "subtype": null, 
        "text": [
            "天锦初裁。", 
            "是五云机上，仙子描来。", 
            "青娥偷药怨，玉杵捣霜才。", 
            "花薄命，月成胎。", 
            "箫管正琼台。", 
            "知甚处、帘栊风启，环佩魂回。", 
            "倚阑人兴豪哉。", 
            "有杨枝艳曲，荷叶新杯。", 
            "蟾光溶宝雾，蝝影剔残灰。", 
            "新旧恨，梦为媒。", 
            "往事未须哀。", 
            "听十里、藕花塘外，声走轻雷。"
        ], 
        "title": "意难忘 暑夜", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "兽炉瑞炭明金屋。篆烟斜袅屏山曲。", 
            "新月淡黄昏。无聊长闭门。", 
            "落梅香不埽。点额宫眉小。", 
            "春色上梨涡。玉颜微醉酡。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "唤诗魂病起向郊园，凭阑洗吟眸。", 
            "正林亭初霁，湿泥留燕，新涨浮鸥。", 
            "碎蕊苔花错委，绣地写春愁。", 
            "啼鴂年年恨，都在高楼。", 
            "楼外夕阳斜处，有临风擪笛，度水飘讴。", 
            "记红红双曲，天际想歌喉。", 
            "尽平生、狂情未换，怕絮飞、换了鬓边秋。", 
            "空凝伫、乱鸦归树，绿暗汀州。"
        ], 
        "title": "八声甘州·独游半淞园", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "招飘摇花魂。", 
            "有颦烟弄晓，怨雨啼昏。", 
            "愁把空枝缄泪，断肠留春。", 
            "芳草路、凭阑人。", 
            "冷翠裙、萋萋王孙。", 
            "怅腻水流脂，香泥补垒，欢事总成尘。", 
            "金铺掩，珠帘曛。", 
            "对韶光迅羽，易泣金尊。", 
            "渐看交柯如幄，绿阴当门。", 
            "风叶战，鸦如军。", 
            "漫浪萍、踪迹无根。", 
            "待认取明年，香瘢旧痕簪锦巾。"
        ], 
        "title": "寿楼春·赋庭前落花，和瘦碧", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "无主东风，问何事、努力栽花裁叶。", 
            "烟外一抹斜阳，盈盈黯愁绝。", 
            "纷照燕支万斛，等闲付、妒芳啼鴂。", 
            "粥鼓禅房，风铃坏塔，幽怨能说。", 
            "算纤手、攀折多情，待归去、依依玩芳节。", 
            "佳约觉来如梦，又榆钱飞荚。", 
            "和泪送、繁枝过雨，料落英、软舞红雪。", 
            "想见崔护当年，断肠轻别。"
        ], 
        "title": "琵琶仙·龙华寺看桃花，明日风雨，花事尽矣。用白石韵纪之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "金屋盈盈，蜜沈香袅和春酽。", 
            "仙郎娇重湿行云，玉种蓝天暖。", 
            "刚报瑶钗梦燕。", 
            "又葱茏、充闾载诞。", 
            "珍禽眠鹤，瑞草藏芝，宜男先占。", 
            "教试啼声，定知雏凤清堪羡。", 
            "金钱供浴挽银河，锦乞天孙剪。", 
            "长命新添彩线。", 
            "恰针楼、珠丝巧绾。", 
            "璚枝蜕秀，苕玉他年，羊车惊看。"
        ], 
        "title": "烛影摇红·壬戌七夕前三日畹华姬人得子，赋此为贺", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "白门斜照西风，几回惊见沧波换。", 
            "天留一老，文章山斗，光芒霄汉。", 
            "满地江湖，百年身世，酒杯陶遣。", 
            "看行吟坐啸，乾坤万态，都收入，新诗卷。", 
            "华发朱颜未变。", 
            "羡壶中、春宽无限。", 
            "德星聚处，辉腾龙角，璇奎交焕。", 
            "露菊黄深，霜枫丹近，岁寒心眼。", 
            "镇鸠扶玉杖，鸥随画舸，弄清溪晚。"
        ], 
        "title": "水龙吟·寿散原先生七十", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "贴地舞腰轻，入破歌喉溜。", 
            "赢得宣南顾曲人，日日雕鞍骤。", 
            "应是断肠花，独向西风秀。", 
            "输与寒梅一段香，占断春时候。"
        ], 
        "title": "卜算子·为瘿公赋，赠程郎艳秋", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "嵯峨不动行云碧，盘空万丝晴袅。", 
            "乍断还连，将酣转咽，飞入鹍弦低绕。", 
            "新声换了。", 
            "恰怨蟀吟宵，嫩莺啼晓。", 
            "为问周郎，古今妍唱几人到。", 
            "开天遗事暗忆，记临风玉树，家世能道。", 
            "彩笔题笺，兰襟散座，依旧承平风调。", 
            "孤芳自葆。", 
            "任尘海茫茫，赏音多少。", 
            "待取重来，听歌人未老。"
        ], 
        "title": "齐天乐·赠程郎北归", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "锦屏双笑。", 
            "往事如烟杳。", 
            "闲理温馨情悄悄。", 
            "悄把珠帘下了。", 
            "东风不管韶颜。", 
            "依前红泪阑干。", 
            "昨夜小楼听雨，卖花声里春寒。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "翠盘堆缕红虬脯。莼羹滑腻凝酥乳。", 
            "花露吸兰房。玉鱼鸡舌香。", 
            "愁浓嫌酒薄。娇重怜腰削。", 
            "不敢劝加餐。画栊鹦鹉闲。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绮窗阿阁连云起。", 
            "流苏宝帐笼鸳被。", 
            "腻水洗胭脂。", 
            "冷香苔苑滋。", 
            "一床弦索掩。", 
            "别锁楼中燕。", 
            "不敢笑牵牛，风波夕夕愁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "珍珠不慰长门恨。寂寥眉萼销妆镜。", 
            "低首石榴裙。空将泥忆云。", 
            "笑啼无是处。长日恹恹度。", 
            "不敢怨檀郎。知郎先断肠。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "粉香和泪芙蓉面。罗衣渍透无人见。", 
            "缺月挂烟萝。微霜新雁过。", 
            "为谁传怨抑。花外飘横笛。", 
            "不敢卷帘听。阳关无此声。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "良期艳景，瑞麦生朝并。", 
            "兰麝如潮浸鸳锦。", 
            "看璚枝相倚，正佳偶天成，双笑处、何粉樊唇交映。", 
            "洞房卷旖旎，一晌温存，惯识娇痴女儿性。", 
            "种兰田芳讯，早丁祝东风，新岁换、添个宜男山枕。", 
            "尽十样、宫眉倩郎描，更不待妆成，浅深低问。"
        ], 
        "title": "洞仙歌·用康退轩体，贺玉霜新婚", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "锦屏围玉帐销金。", 
            "花并蒂，酒同斟。", 
            "翠彄双约结同心。", 
            "琴思两愔愔。", 
            "鸳枕畔，私语口脂侵。"
        ], 
        "title": "甘州子·前题", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "朝朝弦管理新妆。", 
            "摹艳史，幻柔乡。", 
            "今宵努力做檀郎。", 
            "春在合欢床。", 
            "鸳被底，珍重莫颠狂。"
        ], 
        "title": "甘州子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "醉霜欹玉两情浓。", 
            "肤雪腻，鬓云松。", 
            "星眸微漾脸波融。", 
            "娇喘下巫峰。", 
            "鸳帕上，几点试春红。"
        ], 
        "title": "甘州子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "卷帘梳洗玉瑳瑳。", 
            "回艳笑，转秋波。", 
            "鸾篦亲为挽云窝。", 
            "铅粉惯摸索。", 
            "鸳镜下，还与画双蛾。"
        ], 
        "title": "甘州子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "本师今后属闺人。", 
            "添颊妩，赌腰轻。", 
            "未妨狮吼试娇颦。", 
            "宜喜更宜嗔。", 
            "鸳闼内，调笑按银筝。"
        ], 
        "title": "甘州子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "敲棋子暖玉楸枰。", 
            "商量稿，爇炉薰。", 
            "簪花还学魏夫人。", 
            "乐事一时新。", 
            "鸳案侧，相对倒金尊。"
        ], 
        "title": "甘州子", 
        "type": "词", 
        "yun": null
    }, 
    {
        "author": "秦宝瓒", 
        "era": "近现代", 
        "subtype": "七言绝句", 
        "text": [
            "身世苍茫问白鸥，柳阴深处钓渔舟。", 
            "年来只作浮家想，大好溪山任淹留。"
        ], 
        "title": "题春山图", 
        "type": "绝句", 
        "yun": "尤"
    }, 
    {
        "author": "秦宝瓒", 
        "era": "近现代", 
        "subtype": "七言绝句", 
        "text": [
            "广寒深锁几春秋，难得三郎到此游。", 
            "寂寞嫦娥开笑靥，只为相见解烦忧。"
        ], 
        "title": "题月宫图三首 其一", 
        "type": "绝句", 
        "yun": "尤"
    }, 
    {
        "author": "秦宝瓒", 
        "era": "近现代", 
        "subtype": "七言绝句", 
        "text": [
            "万丈金绳掷作桥，玉人觌面可怜宵。", 
            "含情只谱霓裳曲，私送天香云外飘。"
        ], 
        "title": "题月宫图三首 其二", 
        "type": "绝句", 
        "yun": "萧"
    }, 
    {
        "author": "秦宝瓒", 
        "era": "近现代", 
        "subtype": "七言绝句", 
        "text": [
            "吴刚斧冷玉柯斜，月殿仙人空自嗟。", 
            "夜夜寒光泼银汞，团圆只照别人家。"
        ], 
        "title": "题月宫图三首 其三", 
        "type": "绝句", 
        "yun": "麻"
    }, 
    {
        "author": "秦敦世", 
        "era": "近现代", 
        "subtype": "七言绝句", 
        "text": [
            "青绿翻成水墨图，眼前烟景数西湖。", 
            "湖楼日日风和雨，坐对孤山兴不孤。"
        ], 
        "title": "西湖寓楼听雨", 
        "type": "绝句", 
        "yun": "虞"
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "碎飘灯梦绮堕虚廊，依稀听鸣环。", 
            "恁流苏一桁，红楼半角，相望阑珊。", 
            "故国秋风万户，起踏小帘间。", 
            "忆近花铃语，淹过春间。", 
            "陡顿月沉声急，和卷茅战叶，消息漫漫。", 
            "似昆阳风雨，飞动却无端。", 
            "想依然、佳人庭宇，问诉情、谁分蹑虚孱。", 
            "垂杨畔，系斑骓处，掩恨幽单。"
        ], 
        "title": "八声甘州 檐马", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "赋情月屋。", 
            "望广寒树老，山河惊目。", 
            "梦里悲秋，潇洒临风几枝玉。", 
            "叶下亭皋又晚，休再忆画堂春绿。", 
            "向夜深蝶怨蜂愁，风景小壶宿。", 
            "容易重阳待到，旧觞露更洗，芳思盈斛。", 
            "却恐佳期，过了中秋，不比及花腴菊。", 
            "惟教客鬓苍华冷，恨空锁钿筐金粟。", 
            "想故山今夕怀人，散入楚骚成曲。"
        ], 
        "title": "暗香疏影 九日怀故园桂树", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "倦照残萤书眼怯。", 
            "茶烟缓缓支寒蝶。", 
            "夜久高楼应有月。", 
            "秋气阔。", 
            "风声暗挟辞林叶。", 
            "水抱山回屏曲折。", 
            "安吟字字逡巡歇。", 
            "满把芳馨和泪咽。", 
            "伤心叠。", 
            "空蒙海市音鸿绝。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "花后楼台带雾沉。", 
            "多时慵理曲中心。", 
            "强持筋力与登临。", 
            "何处去来逢较晚，各知名字分先深。", 
            "旧家闲事累伊寻。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "微雨收灯，闲门闭景，薄寒中酒愔愔。", 
            "流水年光，风花过眼无寻。", 
            "新愁惯是年年有，问几时愁到如今。", 
            "更休提，多暇承平，佳日园林。", 
            "白头怕说春明梦，但身闲见在，望苦低吟。", 
            "无主红芳，谁怜点点鹃心。", 
            "江山信美犹吾土，道寻欢、高处登临。", 
            "正销凝，西北浮云，天远鸿音。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "晴空分海翠，举头见月，怅望两天涯。", 
            "素心尘事少，甚处相携，有约便移家。", 
            "东篱旧色，爱晚节、同采秋华。", 
            "千万输、买邻无计，淡淡始怜花。", 
            "欢赊。", 
            "吴云东驻，岭雁南回，指沧洲如画。", 
            "凭寄情、腴秋鲈脍，深棹蒹葭。", 
            "年时梦向今宵说，对满庭、花影阑斜。", 
            "良会永，因循去日休嗟。"
        ], 
        "title": "渡江云 彊村先生沪上书来询游约，且为词以促之。敬酬一解", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "溪山好，最好是渔船。", 
            "况有承平多暇日，不须重问武陵源。", 
            "掩卷一茫然。"
        ], 
        "title": "忆江南 张默迟清溪渔隐图", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "槐露冷，生死托双琴。", 
            "不与畸人同玉碎，萧条沧海有遗音。", 
            "流转到如今。"
        ], 
        "title": "忆江南 邝海雪遗琴", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "井梧阶叶惊秋早。分共黄花老。", 
            "重阳已过懒登临。经眼江山如梦费追寻。", 
            "闲来愁味浓于酒。那更禁怀旧。", 
            "不须重与说承平。但看今年天气去年情。"
        ], 
        "title": "虞美人 六禾词来道去年新安之游，病中未能答也。秋深怀远，赋此寄之", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "传语杜鹃休浪发，直须留点春心。", 
            "一回一树一沉吟。", 
            "也应和泪染，真合带愁喑。", 
            "闲地偶宜怀故国，水堂开近花阴。", 
            "聒人原不比冤禽。", 
            "青山无限事，容我梦中寻。"
        ], 
        "title": "临江仙 花埭李氏庄看杜鹃", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "何处春来，照秦楼棠树，初上朝鸟。", 
            "当花绣围镜槛，先媚罗敷。", 
            "笼金燕彩，比常时、风物差殊。", 
            "还自有，添香庆酒，艳波香泛双壶。", 
            "欲逐羲和东去，问宵来归雁，人意知无。", 
            "玉关漫吟怨柳，绿满江湖。", 
            "天涯梦锁，望夫君、尽分青芜。", 
            "应待到，灯期过了，醉头花下重扶。"
        ], 
        "title": "汉宫春 甲戌立春", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "佳约花辰，余欢烛夜，起来人意闲闲。", 
            "便无一事，风信若相关。", 
            "迟日吾庐自好，庭阴转、幽梦初还。", 
            "江头路、飞红去远，流水在人间。", 
            "青山华鬓老，流霞信美，不驻朱颜。", 
            "但归来莫问，身外田园。", 
            "肯向萧条伴我，蓬蒿长、当户休删。", 
            "从分取、茅龙风雨，叶叶战春阑。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "陈洵", 
        "era": "近现代", 
        "subtype": null, 
        "text": [
            "尊酒相逢，笑同是、旧日天涯行客。", 
            "花气轻浣兰襟，琵琶泪无迹。", 
            "秋正悄、疏灯自落，风潇洒、桂华流席。", 
            "截竹吹云，抽刀断水，天地宽窄。", 
            "且休问、吴国当年，甚湖里宇宙夜深觅。", 
            "都向藕花多处，似桃源尘隔。", 
            "清事满、闲身又好，度冷香、写上词笔。", 
            "只怕传过江南，那人相忆。"
        ], 
        "title": "琵琶仙 与江湖诸友泛舟东湖", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "虎头鹿耳拥屏藩，天险生成界海门。", 
            "地近南洋通贾舶，秋高北斗驻文轩。", 
            "半空鸿雁鸣声急，大陆龙蛇战气昏。", 
            "谁谓弹丸难用武，当年孤岛抗中原。"
        ], 
        "title": "厦门秋感", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "不向东洋靖蜃楼，却来南海弄渔舟。", 
            "文能驱鳄丹心郁，剑未屠龙碧血浮。", 
            "自把昆崙作肝胆，肯为蒙古卖颅头。", 
            "印波覆辙堪悲痛，黄种何年种自由？"
        ], 
        "title": "汕上感怀二首 其一", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "韩潮苏海气飞蟠，欲把文坛作战坛。", 
            "倚马可能成露布，射雕无力贯霜翰。", 
            "乾坤生我甘磨折，世界何人策治安？", 
            "破碎山河轻一战，枯棋今日又输残。"
        ], 
        "title": "汕上感怀二首 其二", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "倚剑来寻小洞天，延平旧迹委荒烟。", 
            "一拳顽石从空坠，五色蛮旗绝海悬。", 
            "带水尚存唐版籍，伏波已失汉楼船。", 
            "日光岩畔钟声急，时有鲸鱼跋浪前。"
        ], 
        "title": "游鼓浪屿", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "痛饮狂歌试鹿泉，中原何处著先鞭？", 
            "麾戈且驻乌衣国，倚剑重开赤嵌天。", 
            "故垒阵图云漠漠，荒台碑碣水涟涟。", 
            "明朝鼓浪山头望，极目鲲溟几点烟。"
        ], 
        "title": "鹿泉", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "片帆又向鹭门来，千里风云郁不开。", 
            "落叶打头同看剑，对花洒泪忍衔杯。", 
            "扶馀作客留豪气，江左伤时赋大哀。", 
            "我与林逋曾旧约，振兴亚局仗群材。"
        ], 
        "title": "重过怡园晤林景商三首 其一", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "湖山十笏辟园林，安石风怀又见今。", 
            "鹿耳礁留云意湿，龙头渡拍浪声淫。", 
            "每忧割肉分图籍，谁解烹鱼溉釜鬵？", 
            "同上日光岩畔望，海天何处问升沈。"
        ], 
        "title": "重过怡园晤林景商三首 其二", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "拔剑狂歌试鹿泉，延平霸业委荒烟。", 
            "挥戈再拓田横岛，击楫齐追祖逖船。", 
            "眼看群雄张国力，心期吾党振民权。", 
            "西乡月照风犹昨，天下兴亡任仔肩。"
        ], 
        "title": "重过怡园晤林景商三首 其三", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "六载混溟握笔权，又从鹭岛筑文坛。", 
            "漫谈天演论成败，一例人生孰苦欢。", 
            "君子乘时能豹变，英雄末路且龙蟠。", 
            "年华如水心如火，弹指风光岁已阑。"
        ], 
        "title": "丙午除夕书感", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "西风落木鹭门秋，漂泊人如不系舟。", 
            "家国事多难稳卧，英雄气壮岂长愁？", 
            "霸才无主伤王粲，奇相伊人识马周。", 
            "潦倒且倾村店酒，菊花开到故园不？"
        ], 
        "title": "鹭江秋感四首 其一", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "登楼遥望海门东，万派商声失断鸿。", 
            "漂泊风尘看剑老，浮沈身世笑诗雄。", 
            "连天雨脚翻涛白，极浦云根射日红。", 
            "最是悲秋尝作客，伤今吊古恨无穷。"
        ], 
        "title": "鹭江秋感四首 其二", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "延平霸业久销亡，两岛难将一苇航。", 
            "西北妖氛传露布，东南大局失云章。", 
            "满城风雨思乡泪，匝地干戈吊国殇。", 
            "入夜笳声吹到枕，梦魂无定赋归乡。"
        ], 
        "title": "鹭江秋感四首 其三", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "天河万里水横斜，泛海难浮博望槎。", 
            "边塞征夫弹剑铗，隔江商妇奏琵琶。", 
            "琴樽寄兴消豪气，松菊惊秋感岁华。", 
            "咄咄书空题雁字，倚栏信手数归鸦。"
        ], 
        "title": "鹭江秋感四首 其四", 
        "type": "律诗", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "尘尘世界无公理，民族生存日竞争。", 
            "孕育文明原善战，脱除奴隶歼柔情。", 
            "西欧血雨弥天布，东亚思潮匝地生。", 
            "同是海隅飘泊客，先鞭快逐听鸡声。"
        ], 
        "title": "作客鹭江，次庄仲渔旅次题壁", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "苏海韩潮涌大观，三年报界起波澜。", 
            "文能惊世心原壮，力可回天事岂难！", 
            "地上云深龙战血，空中风劲鹫伤翰。", 
            "他时捲土重来日，痛饮高歌鼓浪山。"
        ], 
        "title": "携眷归乡，留别厦中诸友", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "深秋独上澄台望，眼底波涛势沸奔。", 
            "帆影横斜青草渡，渔灯明灭白沙墩。", 
            "万山北向环瀛岛，一水东来界海门。", 
            "太息唐衢今已去，有谁冠剑哭天阍！"
        ], 
        "title": "澄台观海", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "伤心昔日田横岛，吊古来登赤嵌楼。", 
            "万派涛声喧落日，四围老木惨经秋。", 
            "元龙湖海馀豪气，庾信江关又暮愁。", 
            "功业未成年巳冠，倚栏无赖对吴钩。"
        ], 
        "title": "秋感", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "草鸡声歇霸图空，一劫风云万象中。", 
            "梵殿雨浓新柳绿，禅房春老落花红。", 
            "超超佛法无人相，莽莽诗心问大雄。", 
            "独立山门感兴废，骑鲸何处水朝东？"
        ], 
        "title": "春日游海会寺", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "满庭生意长青苔，桃李当门两扇开。", 
            "旧雨忽连新雨至，东风偏挟朔风来。", 
            "半生热血馀诗稿，一座清谈对酒杯。", 
            "道是天公能解意，不教落日送人回。"
        ], 
        "title": "曾鹤生过访，忽风雨骤至，口占", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "诗界当初唱革新，文坛鏖战过兼旬。", 
            "周秦以下无馀子，欧美之间见几人！", 
            "廿纪风潮翻地轴，千秋事业任天民。", 
            "劫残国粹相谋保，尼父春秋痛获麟。"
        ], 
        "title": "柬林痴仙，并视台中诸友", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "绿酒红灯水上楼，琵琶声里一天秋。", 
            "忍闻折柳桓伊笛，暂棹迎桃子敬舟。", 
            "南国美人金粉艳，西风词客茝兰愁。", 
            "那堪夜月明如镜，照彻离襟古渡头。"
        ], 
        "title": "送林景商归鹭门", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "群龙血战小乾坤，尘垢纰糠讵足论。", 
            "四海弟兄难久聚，千秋道义此长存。", 
            "疏狂未忍歌当哭，潦倒何辞酒痛吞。", 
            "独上高楼望天末，雾峰山月正黄昏。"
        ], 
        "title": "莱园夜宴", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "十载欢场顾盻雄，哀丝豪竹感怀同。", 
            "每歌乐府愁难减，欲赋倾城曲未工。", 
            "尘海迷离春草碧，秋江憔悴落花红。", 
            "虬髯尚有中原梦，匹马如龙且莫东！"
        ], 
        "title": "醉仙楼席上赋示痴仙、献堂", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "东风如醉怕开门，芳草萋萋绿满园。", 
            "歌舞楼台春未老，鞦韆院落月无痕。", 
            "玉钩宛转通诗意，金缕依稀入梦魂。", 
            "独倚阑干看丽影，嫣红奼紫总难论。"
        ], 
        "title": "梨花三首 其一", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "谁移瑶种自瀛洲，淡淡春情为尔留。", 
            "一树琼云侵镜槛，满庭玉雨扑帘钩。", 
            "杨枝未嫁司勋瘦，桃叶迟来子敬愁。", 
            "惆怅前溪旧词曲，忍令寂寞下重楼。"
        ], 
        "title": "梨花三首 其二", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "一杯新酿醉江滨，日日看花意更亲。", 
            "亭角晓风寻旧梦，楼头夜雨记前因。", 
            "霓裳倦舞怜妃子，香粉轻施斗美人。", 
            "为语东皇勤惜护，莫教叶底度残春。"
        ], 
        "title": "梨花三首 其三", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "迢递层城路可通，小西门外有村风。", 
            "晓云含雨珊瑚绿，夕照回光硓𥑮红。", 
            "结网渔人谈海熟，迎香乡老祝年丰。", 
            "归来小憩榕阴下，灯火辉煌大道宫。"
        ], 
        "title": "小西门外近海，颇有水村风景，閒行到此，口占一诗", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "浪屿回来已半年，思明洲畔梦如烟。", 
            "故园松菊荒三径，归箧琴书富一船。", 
            "菽水承欢欣母健，筹灯佐读愧妻贤。", 
            "家山小住心犹昔，每听春风猛著鞭。"
        ], 
        "title": "柬林景商四首 其一", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "回首前尘事已非，听歌载酒每依依。", 
            "樱雪千里伤分袂，萍水三年感解衣。", 
            "自笑窥斑知豹变，岂因铩羽弱鹏飞。", 
            "吟槎曾泊田横岛，香火诗缘吊五妃！"
        ], 
        "title": "柬林景商四首 其二", 
        "type": "律诗", 
        "yun": "微"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "闻说南天试壮游，六鳌海上钓吴钩。", 
            "七星洋大筹藩服，三宝船高压岛酋。", 
            "好握霸权伸国力，谩论天演重人谋。", 
            "匹夫例有兴亡责，肯为青山老白头！"
        ], 
        "title": "柬林景商四首 其三", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "大江东去浪淘沙，唱绝铙歌日未斜。", 
            "渺渺予怀思旧侣，盈盈带水阻天涯。", 
            "分为异姓如兄弟，誓结同心报国家。", 
            "寄语林逋好珍重，怡园今已放梅花。"
        ], 
        "title": "柬林景商四首 其四", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "尘劫无涯独立难，硕人随地寤歌宽。", 
            "老槐障暑长围座，寒菜经霜又上盘。", 
            "名帖罢临烹茗赏，小诗谁和取琴弹。", 
            "雪中忽起看山兴，还就辽松上戒坛。"
        ], 
        "title": "题成澹庵小像", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "筮易初爻得允升，堂廉合志有明徵。", 
            "未乾墨画蝉联下，群捧红笺雀跃兴。", 
            "书戒日新惟一德，圣由天纵固多能。", 
            "六龄亲手挥神笔，岁岁宜春受宠曾。"
        ], 
        "title": "戊辰元日谕止行礼亲笔书大吉春条分赐诸臣（戊辰，一九，六）", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "玉貌能堪百感攻？两年不见欻成翁。", 
            "囊来小册犹三绝，瓮有馀醪且一中。", 
            "瀛海即今谁乐土？江天何日不颠风。", 
            "故山雨露清明近，等是孤儿痛转蓬。"
        ], 
        "title": "题仁先围城中画册", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "三闰花朝廿载中，还朝犹忆及春融。", 
            "不期并海随寒日，得共凭楼数信风。", 
            "同社杯盘閒趁景，满堂瓶盎艳成丛。", 
            "十年前事馀惆怅，传烛依然出汉宫。"
        ], 
        "title": "闰花朝集栩楼分韵得中字", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "花时自失岂关风，韶景何曾负秃翁。", 
            "潭水有情还作碧，杏林如洗尚留红。", 
            "上方泉响诸天净，归路山光一雨功。", 
            "春梦重重谁大觉？与君勘取不空空。"
        ], 
        "title": "闰二月廿八日同匏庵稚辛季友梅生迪庵嘿园午原游黑龙潭大觉寺", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "再期心迹付丛残，惭愧头衔附礼官。", 
            "桑下谁无三宿恋，伊川早有百年叹。", 
            "帝京文物推排尽，人海云萍会合难。", 
            "杯酒宣南更成忆，危楼风雨展图看。"
        ], 
        "title": "春曹话旧图为曹纕蘅题", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "大师本性积为文，晚岁传衣独畀君。", 
            "两纪孑遗增感旧，数行藏写见尊闻。", 
            "梦馀鹿洞空香草，烬后鳌峰付乱云。", 
            "出处何成吾耄矣，平生砻断愧班斤。"
        ], 
        "title": "为何梅生书枚如丈赠言感题", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "旧欢已是廿年前，君亦苍颜我秃颠。", 
            "大陆海田凡几变，同文唇齿最相怜。", 
            "芳时一盏劳追话，秘阁千函待续编。", 
            "炳烛馀生更何冀，倘销兵气耀奎躔。"
        ], 
        "title": "濑川浅之进厦门别后顷来主东方文化会事喜晤感赠", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "恨人又阅一星终，公等年华正及中。", 
            "莫但刻舟伤往迹，要知磨铁恃深功。", 
            "鸿嗷不集民安托？龙战能贞道未穷。", 
            "倚杵张弓谁料得，衰残任唤信天翁。"
        ], 
        "title": "竹醉日傒园招饮同愔仲韵", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "芍药将花失就看，蔽池苇荻一凭阑。", 
            "亭台历劫犹如旧，松竹寻盟及未寒。", 
            "留命自疑关动忍，恋恩无分养衰残。", 
            "裕陵灵爽榱题在，蓟树东瞻感百端。"
        ], 
        "title": "七月廿三日钓鱼台作", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "满园林樾气萧寥，徐捧冰轮上碧霄。", 
            "把酒高歌忘客次，灭灯默坐俨僧寮。", 
            "相看薄袂行多露，长忆轻舠海始潮。", 
            "又过秋分归未得，忍寒度此可怜宵。"
        ], 
        "title": "中秋味云招集莹园赏月分韵得宵字", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "重阳已过始登高，垒块如山且自陶。", 
            "霜叶照颜怜老丑，天风吹发助萧骚。", 
            "陆沈衰壮谁能免，轮转闲忙等一劳。", 
            "六载僧房题字在，尘中兴减几酋豪。"
        ], 
        "title": "重阳后五日同稚辛梅生师子窝观红叶憩秘魔厓咸侄复儿从", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "万寿移来永乐钟，铸金年恐后庭松。", 
            "曾陪髯叟作重九，不扣禅扃经十冬。", 
            "古绿千钗相映带，洪涛一杵互撞舂。", 
            "未随估舶沧瀛去，请雨香花久失供。"
        ], 
        "title": "过觉生寺观华严钟庭中盘松亦数百年物也戊午九日节庵招集其下", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "去日堂堂胡不归？晨光献岁更熹微。", 
            "思艰行在需三鉴，厌乱都人望六飞。", 
            "犹有遗臣谁是靡，能知四国岂无挥。", 
            "危冠到老仍强项，吾道何伤举世非。"
        ], 
        "title": "和愔仲除夕即用其韵（己巳，一九二九）", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "勇退知几世所难，象贤养志肯求官？", 
            "传家忠孝存人纪，送老图书结古欢。", 
            "一叶报秋谁最警，今年雨雪可胜寒？", 
            "画中心事无人会，漫作呜阴子和看。"
        ], 
        "title": "王桐孙大令桐阴饲鹤遗照为令子道存题", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "汉火中衰遘闰馀，露车敢陋九夷居？", 
            "王城如海犹宜隐，人境无喧便可庐。", 
            "延月高楼陪母饮，艺蔬隙地课儿锄。", 
            "治生亦是吾儒事，终胜求官但抱虚。"
        ], 
        "title": "次韵林子有移居 其一", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "萧瑟无缘赋小园，故侯瓜好忆青门。", 
            "卜居近接三迁宅，思旧鸡招九逝魂。", 
            "散郁上层望远海，暖寒东际就初暾。", 
            "他年先友编成记，及共行朝奉至尊。"
        ], 
        "title": "次韵林子有移居 其二", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "交谊平生托纪群，晚丁阳九始知君。", 
            "直庐簪笔犹如旧，从径壶餐亦已勤。", 
            "累疏纳忠长在御，一尊忍泪到临分。", 
            "海程五日便来往，不似囊琴别水云。"
        ], 
        "title": "送毅夫教授香港大学", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "羸驽加齿系宸襟，亲御仙毫振玉音。", 
            "既晚勖为霜下杰，不迁鉴此岁寒心。", 
            "谈经辟暑恩弥厚，授服怀忧力岂任？", 
            "耄学宋臣才及第，愧无尘露答高深。"
        ], 
        "title": "臣宝琛八十二岁生辰蒙御书老圃黄花标晚节仙洲丹橘拥高门联语并如意文绮以赐感悚恭纪", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "论都喋喋任西东，人海犹藏一粟中。", 
            "倦圃宦游真意在，山姜诗韵胜流同。", 
            "冷摊居近书常足，彦会身閒酒不空。", 
            "铜狄摩挲来醉此，梦馀还对霸城翁。"
        ], 
        "title": "和纕蘅移居", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "宋椠唐钞研汉学，博通何数古晁卿。", 
            "老来投绂规幽筑，乱后题襟忆旧京。", 
            "日月经天宁久晦，龙蛇起陆若为平？", 
            "千秋落落吾徒事，一水盈盈两地情。"
        ], 
        "title": "内藤湖南虎用戊午赠诗韵见寄次和", 
        "type": "律诗", 
        "yun": "庚"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "低鬟愁压双金雀。啼珠琐碎红冰薄。", 
            "花影转残更。参差梦后情。", 
            "悲欢瞒镜影。除是筝奴省。", 
            "停柱惹相思。天寒来雁迟。"
        ], 
        "title": "菩萨蛮 和兰石词韵 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "珠帘十里尘如海。寻春旧径青芜改。", 
            "衰柳故垂垂。愁牵未尽丝。", 
            "空尊禁汎泪。细记尊前事。", 
            "处处是斜阳。楼高教断肠。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "柳外楼台小苑幽。", 
            "惊鸿影断记前游。", 
            "苔綦绿掩吟春榭，菱唱凉生汎月舟。", 
            "新梦觉，旧香留。", 
            "三生风絮管离愁。", 
            "瑶池酒罢清歌歇，青鸟飞回也白头。"
        ], 
        "title": "鹧鸪天 和立盦", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "香㬉金篝，影回罗扇。", 
            "蘼芜绿遍闲庭院。", 
            "高楼昨夜自东风，梨花雪尽何人管。", 
            "小梦难圆，浓香易断。", 
            "新来祗觉当杯懒。", 
            "卷帘无奈是斜阳，画梁误了归来燕。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "宫扇开时，讶锦窠云髻，新降仙姝。", 
            "含情暗欹粉靥，浓梦刚苏。", 
            "雕阑旧倚，傍瑶天、风露都殊。", 
            "春似怯、霞帷半卷，绿衣低捧琼盂。", 
            "洛浦频年怨别，恰归骢暂驻，教伴清娱。", 
            "殷勤坠香漫扫，歌席凭铺。", 
            "金裙舞罢，又幽禽、催唤提壶。", 
            "还仔细、罗屏雨重，玉妃酒困谁扶。"
        ], 
        "title": "汉宫春 蛰园牡丹盛开，浩态酣春，秾香薰昼，命觞留赏，如在石家锦障中也。用梦窗韵写之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "蕉声疏未断，暗釭簸梦，倦枕十年心。", 
            "卷帘秋冉冉，迸泪衰荷，恨染越罗深。", 
            "嘶骢路渺，剩领取、风叶清吟。", 
            "凝望频、隔江烟水，一雁动寥音。", 
            "追寻。", 
            "欹巾残话，剪烛闲悰。", 
            "奈云萍无准。", 
            "枉几度、蝉停歌轸，燕蘸啼襟。", 
            "纵教洗尽星河影，说凄凉、还怨辰参。", 
            "孤思永，篝香小阁愔愔。"
        ], 
        "title": "渡江云 雨夜有怀，和苍虬韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "款帘风絮乱。", 
            "问归鸿消息，隔江春远。", 
            "狂花绕吴苑。", 
            "又湔裙新禊，杯香箫㬉。", 
            "青山笑盼。", 
            "倩邀笛、兰成宅畔。", 
            "羡游蓬、重梦东华，密炬暗红初剪。", 
            "肠断。", 
            "当筵悽语，扫尽巢痕，客愁如燕。", 
            "裴𧙪舞扇。", 
            "忍抛却、旧钗钿。", 
            "指朱楼高处，风光空在，总付烟霏雾卷。", 
            "纵石肠、的似吴儿，海桑怕见。"
        ], 
        "title": "瑞鹤仙 其一 仲云寄示佣庐春集词，索和", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "盥芸香耐晚。", 
            "记人海冥冥，翠波三浅。", 
            "春痕梦中换。", 
            "枉兰台紬史，槐街行卷。", 
            "丹铅老伴。", 
            "笑缫残、愁丝似茧。", 
            "乞馀年、细检秦灰，犹是补天心眼。", 
            "休管。", 
            "栖仙蟫瘦，橐梦萤枯，有涯俱幻。", 
            "藜光自暖。", 
            "算营就、太平馆。", 
            "尽千金残帚，寒窗消受，扫叶朝来又满。", 
            "莫披图、忆到江南，数峰澹远。"
        ], 
        "title": "瑞鹤仙 其二 为霜根同年题四当轩勘书图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "笳鼓重关，乱云极望愁无计。", 
            "龙沙飞鞚廿年踪，天远禁回睇。", 
            "多事孤吟费泪。", 
            "倩边鸿、丁宁怨意。", 
            "楚兰歧路，是处残山，菟裘何计。", 
            "憔悴怜侬，共支病枕西风里。", 
            "挂弨虚壁掩朱尘，垂老空奇气。", 
            "安得欢觞破例。", 
            "话沧波、镫床更倚。", 
            "夜来残月，撩梦荒江，暗枫迢递。"
        ], 
        "title": "烛影摇红 寄怀颐盦滨江，即和其中秋书感韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦入瑶天片月凉。", 
            "菱波并影舞霓裳。", 
            "双成家在水云乡。", 
            "微步依依怜素袜，同心的的系明珰。", 
            "鸳鸯飞过也思量。"
        ], 
        "title": "浣溪沙 其一 为人题并蒂白莲画册", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "系马青门认故枝。", 
            "雪香吹尽燕归迟。", 
            "年年客里负芳期。", 
            "镜语难凭情似幻，琴心欲托意还痴。", 
            "春回可有梦回时。"
        ], 
        "title": "浣溪沙 其二 和释堪感事，即效其体", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "背枕钗虫冷。", 
            "画屏断梦啼难醒。", 
            "洒遍银荷回眼处，怨东风无定。", 
            "醉舞夜殷勤，记与笼纱靓。", 
            "寻坠欢、可奈千愁迸。", 
            "又汉宫传罢，遥想仙盘孤映。", 
            "滴尽鼍更永。", 
            "绣茵轻涴何人省。", 
            "网户沈沈堆恨在，怕沾来萧鬓。", 
            "尽惜别芳心，怎便成灰肯。", 
            "怜暗红、结就相思影。", 
            "问几时双照，认取靥星春凝。"
        ], 
        "title": "安公子 赋烛泪", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "诗愁搁住画楼阴，商略雨昏烟晓。", 
            "暗惜孤根旧春少。", 
            "瑶云欲坠，青鸾罢舞，冷梦蘧蘧觉。", 
            "欹髹几，检琅签，翠帘重写西风照。", 
            "惆怅问华林，多恐空阶翳荒草。", 
            "幽窗恋影，悄熨蟫香，地迥尘难到。", 
            "待安排、凤轸谱清商，又销减、腰围为秋恼。", 
            "抚雪鬓，好约桐君闲处老。"
        ], 
        "title": "被花恼 题铁夫同年桐阴勘书图，用紫霞翁韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "莺帘呼梦起。", 
            "桃鬟泫妆泪。", 
            "一杴新火闲窗底。", 
            "愁来除是醉。", 
            "愁来除是醉。", 
            "空尊忍覆，危弦懒理。", 
            "渐换了、中年意。", 
            "飞红犹向东风地。", 
            "酒醒春去未。", 
            "酒醒春去未。"
        ], 
        "title": "东坡引", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦隔莺花更几重。", 
            "艳阳催展旧珍丛。", 
            "半垂紫雪和烟润，千结琼香胜酒浓。", 
            "愁黯黯，信悤悤。", 
            "折枝方便托边鸿。", 
            "断肠人比春前瘦，何况高楼雨又风。"
        ], 
        "title": "鹧鸪天 折栩楼紫丁香一枝，寄颐盦塞上", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "吴春醒倦眼。", 
            "记轻桡来时，柳丝初剪。", 
            "十二楼空，黯旧愁说与，谢堂残燕。", 
            "暗碧无情，偏占断、风亭烟苑。", 
            "一样阑干，怯倚斜阳，背花人远。", 
            "何事香尘轻散。", 
            "更片片残山，泪鹃啼晚。", 
            "瘦损酴醾，对冷吟潘鬓，也羞妆面。", 
            "绮梦无痕，空剜藓、前题寻遍。", 
            "祗恐天涯醒后，东风又倦。"
        ], 
        "title": "三姝媚 次和兰史留园感旧", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "西亭曾是莺花路。绿遍销魂树。", 
            "飘镫小阁雨声寒。不道有人闲倚画阑干。", 
            "酒边谙尽愁滋味。醒眼难成醉。", 
            "残莺啼作断肠声。我已自怜无计怎怜卿。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "乱红无著。", 
            "正凭栏万感，饯春池阁。", 
            "甚断梦、还驻仙云，认偎镜轻鸾，泪妆低掠。", 
            "强醉酥香，奈酒后。", 
            "宵寒偏觉。", 
            "又疏窗报曙，搅起离肠，一片凄角。", 
            "芳心几番评泊。", 
            "忆钿花飐影，年时罗幕。", 
            "枉费尽、绿赋红吟，待重检愁痕，暗尘飘却。", 
            "涴雨柔枝，料不负、东风铃索。", 
            "恁流莺、背人寄语，怨春忒薄。"
        ], 
        "title": "解连环", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "爱闲何事罢清尊。", 
            "花落未开门。", 
            "朦胧心眼回帆后，检春衫、半是愁痕。", 
            "旧渚梦寻芳草，丛台目断孤云。", 
            "伶俜楼燕语黄昏。", 
            "啼笑何曾分。", 
            "几重罗幕馀寒殢，问东风、怎与温存。", 
            "莫怨危阑烟柳，人间处处销魂。"
        ], 
        "title": "其一 风入松", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "空帘花影转金波。", 
            "深坐夜如何。", 
            "裴𧙪团扇浑无赖，尽闲情、卷付风荷。", 
            "绕梦旧时星斗，撩人底处笙歌。", 
            "支床心事病维摩。", 
            "凉袂染秋多。", 
            "飘零莫问今何夕，任西风、替扫烟萝。", 
            "画取一痕清浅，沈吟却为斜河。"
        ], 
        "title": "风入松 其二 暑夜", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "黯疏林远岫，乱烟外，掩孤颦。", 
            "记萧寺寻题，苔寒减发，松老添鳞。", 
            "轻箯几穿翠径，惹禅香、愁检雨花痕。", 
            "收拾龙城倦梦，一钟清出岩云。", 
            "生绡还驻诗魂。", 
            "征雁影，等闲分。", 
            "叹干霄剑气，销沈短夜，暗付残樽。", 
            "欢游总伤过客，剩青山、终古对斜曛。", 
            "凭问栖崖怨鹤，天风细语应闻。"
        ], 
        "title": "木兰花慢 为克斋题山游图卷", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "认明漪夹镜，密翠通帷，中卧修虹。", 
            "竹外朱楼近，早歌残世换，镫月悤悤。", 
            "错教白头词侣，来蹑水云踪。", 
            "算隐几摊经，钩帘赌曲，犹是家风。", 
            "低徊旧游处，又酒舫花沈，屧径苔封。", 
            "一例风流歇，更茆堂迟就，输与卢鸿。", 
            "梦边故湾何许，春泪野棠红。", 
            "待招鹤归时，蓬山路隔应万重。"
        ], 
        "title": "忆旧游 过水西庄遗迹，追怀查湾", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "垂虹犹是。", 
            "好招手词仙，吟向烟水。", 
            "豪宕结羊裙，尽缠绵、吴丝怨泪。", 
            "江春留眼，蓦忆到、雪天环佩。", 
            "拚醉。", 
            "问小蛾、此恨知未。", 
            "鸱夷漫怀旧隐，感漂蓬、江郎老矣。", 
            "卷里啼鹃，诉与同时青兕。", 
            "候馆秋芜，戍楼寒吹。", 
            "梦醒何世。", 
            "花共悴。", 
            "多生枉负英气。"
        ], 
        "title": "石湖仙 题石帚集", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "羃翠阴阴池馆静，帘波不散兰薰。", 
            "藕飔微动报黄昏。", 
            "窥奁眉月瘦，回枕脸霞温。", 
            "叠鼓催归归也懒，春心中酒微醺。", 
            "参差花影印罗裙。", 
            "画屏双倚处，皱遍楚山云。"
        ], 
        "title": "临江仙", 
        "type": "词", 
        "yun": null
    }, 
    {
        "author": "华世奎", 
        "era": "近现代", 
        "subtype": "五言律诗", 
        "text": [
            "大雨来何骤，须臾沟浍盈。", 
            "风狂无定向，雷哑不闻声。", 
            "惊走檐前雀，深藏树底莺。", 
            "是谁拨云雾，转瞬月轮明。"
        ], 
        "title": "骤雨", 
        "type": "律诗", 
        "yun": "庚"
    }, 
    {
        "author": "华世奎", 
        "era": "近现代", 
        "subtype": "七言律诗", 
        "text": [
            "富贵浮云岂所求，匆匆橐笔赋南游。", 
            "车轮碾碎千重梦，月色平分两地秋。", 
            "桃叶渡头鱼夫棹，杏花村外酒家楼。", 
            "眼前多少新诗料，拓我胸襟写我忧。"
        ], 
        "title": "送别彤皆游幕江宁步支洲韵", 
        "type": "律诗", 
        "yun": "尤"
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绿野成阴矣。", 
            "怆江潭、树犹如此，泫然流涕。", 
            "一片飞花春不管，芳草远连天翠。", 
            "休问讯、王孙归未。", 
            "塞北江南三千里，甚烦冤、处处啼新鬼。", 
            "愁似墨，酽难洗。", 
            "白衣皂帽风尘里。", 
            "向新亭、横来百感，伤时弹泪。", 
            "少不如人今将老，莫话承平身世。", 
            "况谙尽、危巢情味。", 
            "却羡流云词赋手，卧沧溟、飘唾生珠绮。", 
            "看大陆，龙蛇起。"
        ], 
        "title": "金缕曲·和仲唯丈", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "络愁曲槛，杯酒泣当唇。", 
            "山隐隐。", 
            "青一寸。", 
            "抹微云。", 
            "澹眉痕。", 
            "罨画晴霞晕。", 
            "流莺困。", 
            "飞鸦阵。", 
            "沟水紧。", 
            "斜阳陨。", 
            "渐黄昏。", 
            "海阔雁稀，目断天涯信。", 
            "几叠罗屏。", 
            "写江南风物，历历总销魂。", 
            "棹影车尘。", 
            "草如茵。", 
            "染湘皋恨。", 
            "斑斑笋。", 
            "凝啼粉。", 
            "梦难温。", 
            "芳事尽。", 
            "空月品。", 
            "掩重门。", 
            "黯伤神。", 
            "星恣银。", 
            "波横孤怀闷。", 
            "共谁论。", 
            "霜气很。", 
            "清秋分。", 
            "岂无因。", 
            "杜牧重来，早怯青娥问。", 
            "白发欺人。", 
            "要风烟收了，旦夕碾归轮。", 
            "未老王孙。"
        ], 
        "title": "六州歌头·用贺东山体，次和仲唯丈", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "寂寞渐余杯茗，乱离犹有琴书。", 
            "一片斜阳销酒候，万里江山落木初。", 
            "平林闻鹧鸪。", 
            "敝帚千金自惜，残枰百劫谁输。", 
            "早是英雄无好手，枉把兴亡责匹夫。", 
            "悠悠清夜徂。"
        ], 
        "title": "破阵子·庚寅秋偶成", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "烟漠漠，草萋萋。", 
            "崁项桥南新店溪。", 
            "人家只在绿阴里，隔岸时闻山鸟啼。"
        ], 
        "title": "桂殿秋·萤桥里居杂咏", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "流水乱，夕阳明。", 
            "群山偃蹇与云平。", 
            "白蘋风起雪栀落，独向椰林著屐行。"
        ], 
        "title": "桂殿秋", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "倾白堕，对青山。", 
            "鸬鹚飞去复飞还。", 
            "小楼一角容坚坐，已是天公不等閒。"
        ], 
        "title": "桂殿秋", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "林石静，水天宽。", 
            "疏云澹日媚烟鬟。", 
            "凭阑辄省西湖趣，绝似南山看北山。"
        ], 
        "title": "桂殿秋", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "举世龙蛇走。", 
            "几人知、秦终自绝，齐宁吾偶。", 
            "铃解已无铃系者，赢得鼠牙鸡口。", 
            "问撤尽、藩篱谁咎。", 
            "如许江山如许恨，叹芸芸、天下徒功狗。", 
            "空待兔，一株守。", 
            "饯君千里休回首。", 
            "好从今、乘槎霄汉，携归星斗。", 
            "措置国家磐石上，赫赫冈陵山阜。", 
            "教省识、回澜身手。", 
            "心折前人三两辈，倚余酲、一一为君剖。", 
            "曾李外，玉池叟。"
        ], 
        "title": "金缕曲·次彭姊婿将有海外之役，为置酒寓庐，歌此以壮行也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "地老天荒有此身。", 
            "我生彊半不逢辰。", 
            "贼中弱妹无消息，海上孤儿自苦辛。", 
            "斟别酒，意逡巡。", 
            "几时重共故园春。", 
            "他年万里归来日，莫讶头颅白发新。"
        ], 
        "title": "鹧鸪天·送别大姊之美洲", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "步屧苔痕赭色深。", 
            "一丛芳桂绽疏金。", 
            "浑似向时经过地，怕重寻。", 
            "翠袖不辞花气重，玉墀微觉露华侵。", 
            "蓦忆蕊珠宫里事，暗沉吟。"
        ], 
        "title": "山花子·题画", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "宝楮英光旷代无。", 
            "茸窗俊味胜琼酥。", 
            "篝灯细印开皇事，爇炷添薰亚保书。", 
            "尘劫换，妙缘孤。", 
            "剩披华鬘媚江湖。", 
            "墨香零落衣香冷，绝负吴郎第二图。"
        ], 
        "title": "鹧鸪天·蒋谷孙属题篝香勘碑图，谷孙尝得唐薛少保书隋信行禅师碑孤本，一时名辈为写图张之，以吴湖帆所作最得情旨", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "日暖红椒，春晓玉人梳掠。", 
            "镜鸾栖，奁凤泊，麝薰飘。", 
            "两眉深浅浑难扫。", 
            "懒斗垂杨纤巧。", 
            "远山长，新月小，待郎描。"
        ], 
        "title": "酒泉子·题陈少梅画册", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "晴晖醺破绣谷春。", 
            "倩梨花、黏住碎云。", 
            "素袂耐、苔光冷，正霏霏、香雾醉人。", 
            "霓裳掐遍年时谱，被韶华、流去梦痕。", 
            "盼不到、双飞燕，对遥岑、眉黛自颦。"
        ], 
        "title": "恋绣衾·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "断续荷风断续香。", 
            "赤阑干外是银塘。", 
            "手弄生绡团扇碧，悄追凉。", 
            "袅袅筠枝分影瘦，垂垂柳叶替愁长。", 
            "休把去年今日事，更思量。"
        ], 
        "title": "摊破浣溪沙·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "佳人睡起亸双鬟。", 
            "犹怯晓风寒。", 
            "宝幄斜搴，琼裾低飏，独自倚窗看。", 
            "閒庭一碧凉于水，清响碧琅玕。", 
            "丁属年年，故园人健，长为报平安。"
        ], 
        "title": "少年游·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "荻花萧瑟，水波明靓。", 
            "一舸婷婷如掌。", 
            "琵琶浑是不胜情，早换却、浅斟低唱。", 
            "眼中风色，曲中况味，赚尽人间惆怅。", 
            "只愁沦落满天涯，又何必、浔阳江上。"
        ], 
        "title": "鹊桥仙·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "风悄月团团。", 
            "扶起残妆出画阑。", 
            "愁绝中庭连理树，回环。", 
            "恰与相思总一般。", 
            "懊恼尽无端。", 
            "别已匆匆见更难。", 
            "谁念家山真入破，辛酸。", 
            "抱得云和不肯弹。"
        ], 
        "title": "南乡子·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "短槛疏棂感岁华。", 
            "思交加。", 
            "沧波无际暮云遮。", 
            "月初斜。", 
            "好是凭阑人未老，鬓如鸦。", 
            "江南消息隔天涯。", 
            "问梅花。"
        ], 
        "title": "太平时·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "遗世娉婷，玉华长傍云根住。", 
            "冷香无语。", 
            "谁与传幽素。", 
            "解佩何年，罗袜尘生否。", 
            "休回顾。", 
            "楚天修阻。", 
            "那便凌波去。"
        ], 
        "title": "点绛唇·前题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "天然丽质鹅儿色，偶堕尘埃，雨打风摧。", 
            "却累经行首重回。", 
            "灵根乞与君家去，篱角池隈。", 
            "密护深培。", 
            "莫惜花时一举杯。"
        ], 
        "title": "采桑子·邻圃淡黄美人蕉一种，君达绝爱赏之，为致数本，戏以小词媵之", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "高树呜蝉，深房锁燕，东方白了凭窗见。", 
            "者时初梦尚依稀，有谁知我肠真断？", 
            "珠琐丁东，银釭旋乱，晓风吹叠愁无算。", 
            "思人人未许相思，欢丝恨缕都应倦。"
        ], 
        "title": "踏莎行 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "飞鸟藏阴，鸣蝉噪午，虚堂静掩无人语。", 
            "帘拢三叠下朱廊，轻凉悄悄生庭庑。", 
            "愁意都消，吟思更苦，昨宵閒梦凭谁数。", 
            "画屏风外但闻钟，骚心欲放知何许。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "寸寸柔肠，重重逝梦，年来岁去凭花送。", 
            "而今欢怨两无因，襟头不觉啼痕重。", 
            "浊酒频浇，清茶偶供，长留风月教吟弄。", 
            "者般遣得有涯生，何须更觅桃源洞？"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "风鬟雾鬓堕金钿，幽意发冰弦。", 
            "不在心头，却来眉底，零乱酒痕边。", 
            "朱阑碧幕回仙舞，又蹙破春山。", 
            "月子三分，灵犀一点，隐约向谁看？"
        ], 
        "title": "少年游 题孙娘照影和石侬韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "灼灼芬华，斗红霞、莫怯东风先妒。", 
            "芳尘似隔，一簇轻盈红雨。", 
            "丹葩紫叶，碧流里、几番春聚。", 
            "销恨否、妖客狂妹，荒圃短墙深住。", 
            "青溪欲寻何处？纵渔儿、度罢香迷前路。", 
            "红尘紫陌，省识武陵朝暮。", 
            "刘郎去后，元都观、又栽千树。", 
            "空锦旆、摇拽年年，落英谁护？"
        ], 
        "title": "一枝春 桃花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "疏疏隔水奏笙簧，历乱幽肠。", 
            "浅烟深霭迷离处，尖尖独耸寒冈。", 
            "惟抱一生孤直，却盘百尺青苍。", 
            "梳风幕翠夜深凉，天矫淩霜。", 
            "鳞条爪叶云涛起，凭看蛟舞龙翔。", 
            "听彻天箫弄月，折来谭柄催觞。"
        ], 
        "title": "风入松", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "黯尘沙，飞草树。", 
            "簸起閒愁，直向天涯路。", 
            "不到江南休便住。", 
            "好趁东风，散作相思雨。", 
            "近雕阑，窥绣户。", 
            "扶上层楼，楼上花如雾。", 
            "月暗烛明人未去。", 
            "料是而今，谁记销魂处？"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "剪剪霜风咽巷门，尊前无计绾眉痕，轻车一往断人魂。", 
            "莫遣相思圆碧月，尽凭柔语泥黄昏，宵寒那更几回温。"
        ], 
        "title": "浣溪沙 示初霞", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "淡淡枫枝殢晓寒，当门落叶作花看，偶来谁与拾霜残？", 
            "约略钗痕摇远树，思量酒意认疏阑，朔风满地此身閒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "夜色凄凄一望閒，暮春天气近秋寒，笙歌到此已阑珊。", 
            "渐远眉痕犹殢酒，乍抛情绪尚馀欢，未应竭泪向花弹。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "漫数禁愁又几时，年来应悔费相思，故留镜影遣人知。", 
            "别绪可随云鬓剪，音书却被海帆迟，一回惆怅一回痴。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "海云立，深树阴阴望极。", 
            "寥天外，依约旧时，打桨吹帆送归急。", 
            "飙风黯未歇。", 
            "谁惜？", 
            "南回倦翮。", 
            "凭阑处，春去到秋，多少团圞照离别。", 
            "无端问消息。", 
            "念柳巷凄迷，江水呜咽。", 
            "回肠今更何从说？", 
            "怅几回望断，几番音杳，空教迢递数故迹，恁人远天隔。", 
            "寻觅。", 
            "恨千叠。", 
            "渐乱叶堆黄，芳草凋碧。", 
            "登临又自惊寒色。", 
            "记玉勒当门，秋雨连陌。", 
            "而今何处，纵万里，梦咫尺。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一夜西风碧已残，登楼谁更倚阑看。", 
            "道是重衾推未起，不胜寒。", 
            "满地流尘双枕寂，弥天零露一灯閒。", 
            "回遍柔肠心又远，梦来难。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "独倚高寒，去住无端。", 
            "遍尘封、雾回阴阴见。", 
            "有当涂市井，几家帘幕，到处阑干。", 
            "难得楼台如此，更谁省、惜丛残。", 
            "认空郊、渐与斜阳远，但秋波不断，板桥依旧，烟树弥漫。"
        ], 
        "title": "好女儿 登墙子河外市楼 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "才是惊秋，便惹悲愁。", 
            "念当时、顾我殷勤思。", 
            "愿朱帘密护，碧阑深锁，红袖长留。", 
            "此月未圆先缺，几回恨、此生休。", 
            "算歌离、泣别都经过，剩千秋墓碣，一抔黄土，三尺松楸。"
        ], 
        "title": "好女儿 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "约到黄昏，打叠温存。", 
            "便相从、缓步秋风里。", 
            "试循行曲道，暗寻深巷，轻叩閒门。", 
            "此地帘重窗锁，正依约、隔灯痕。", 
            "算当时、亦有人如玉，且分金索笑，解衣催梦，灭烛销魂。"
        ], 
        "title": "好女儿 其三 从隅师偶游", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "十九年华，旧苑初葩。", 
            "想灯回、幕回逢迎处。", 
            "认冰眸剪水，采眉停月，玉靥凝霞。", 
            "难得小楼朝暮，且留恋、便为家。", 
            "奈东风、不绾离人住，竟销魂古渡，酒醒前浦，梦隔天涯。"
        ], 
        "title": "好女儿 其四 怀妍华", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "叶子旋风，细字重重。", 
            "遍宫商、几许缠绵语。", 
            "想红牙小拍，紫芝低唱，玉篴初融。", 
            "认取闺中心事，便应绣、此心同。", 
            "毋相忘、篆作相思意，抵回文织锦，秋云锁茧，绛地交龙。"
        ], 
        "title": "好女儿 其五", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "草树天黏，乌鸟云潜。", 
            "正南望、欲认春时路。", 
            "奈愁心怎说？", 
            "恨眉长结，华发频添。", 
            "梦断江头何处，画楼畔、雨纤纤。", 
            "但重重、只是思量著，记钗痕入袖，鬓香流枕，环响当帘。"
        ], 
        "title": "好女儿 其六 寄妍华", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "曲巷连涂，安步忘车。", 
            "念江南、心与秋波远。", 
            "恁轻泥似茧，断风成阵，小雨如珠。", 
            "笑我行吟堤上，石桥畔、且踟蹰。", 
            "看劳劳、不尽人来去，记清钟古岸，短歌閒渡，明月疏蒲。"
        ], 
        "title": "好女儿 其七", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "见道月明何处有。", 
            "地北天南，一样团圞又。", 
            "料得倚阑惆怅久，微风轻露凭消受。", 
            "篱畔黄花花畔酒。", 
            "醉到醒时，醒是愁时候。", 
            "经岁别离禁已彀，甚时重把双鸾袖。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一年容易过，又到中秋节。", 
            "不见去年人，空对当时月。", 
            "去年江上逢，今岁江天隔。", 
            "明月又团圞，人自伤离别。"
        ], 
        "title": "生查子", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "拂水残无，回风倦否，几回肠断江南柳。", 
            "一从攀折送行人，何年重见纤纤手？", 
            "垂巷愁疏，当门怨久，眉边眼底逢迎彀。", 
            "却嫌春意不多时，秋来渐与人同瘦。"
        ], 
        "title": "踏莎行 江南柳", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "明月贪看不下帘，今宵何似似江南，笙歌灯火几人耽。", 
            "远树都能分历历，轻云未许著纤纤，兴来人定我犹酣。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "江上曾闻吹玉篴。", 
            "凝露桥边，总是教人惜。", 
            "不见垂杨依旧碧，眼中明月无今昔。", 
            "簸起閒尘犹独立。", 
            "满袖西风，渐觉催寒急。", 
            "红树黄花何处觅，断堤衰草迟行迹。"
        ], 
        "title": "蝶恋花 石桥独步", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "笙歌迎暮，骤惊鸿起，缥缈来去。", 
            "胡弦渐进凄响，低声唱里，教人凝伫。", 
            "暗识红裳绿鬓，胜金粉无数。", 
            "试问讯、门巷儿家，咫尺云深不知处。", 
            "空街小醉忘多露，正访寻、漫趁香车住。", 
            "登楼乍看妆面，依约似、昔时眉妩。", 
            "却恼西风，剪遍、柔情万叠千缕。", 
            "算省得、灯遣回眸，似送心头语。"
        ], 
        "title": "雨淋铃 八月二十三日即事，索无隅师同赋", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "绮兴未能删，但自閒閒。", 
            "小楼深巷几盘桓。", 
            "无赖秋风惊又暮，直不胜寒。", 
            "明月近阑干。", 
            "怕说更残，强抛心事付杯宽。", 
            "酒冷灯昏供一惘，且醉为欢。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "才识春来，便伤人去，画楼空与招魂。", 
            "琐窗灯火，长想旧眉颦。", 
            "回首殷勤未远，定怊怅、无限黄昏。", 
            "当时路，香残梦歇，何地逐閒尘？", 
            "伤神犹记取，罗衾夜雨，锦幄朝曛。", 
            "奈欢语重重，欲说谁闻。", 
            "纵是他生未卜，容料理、宵梦温存。", 
            "相望处，人天邈矣，荒树掩新坟。"
        ], 
        "title": "满庭芳 悼眉云", 
        "type": "词", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "春尽馀寒恋敝裘，焚香瀹茗近清修。", 
            "古人不见来日远，小睡为佳书味留。", 
            "太史周南多感愤，贾生湘水悟浮休。", 
            "境迁不觉尘怀冷，梦入松风万壑秋。"
        ], 
        "title": "春尽", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "三年冰雪此淹留，未识春风已入秋。", 
            "浓笑有花多僻异，高鸣无鸟只啁啾。", 
            "致身砺石谁羊鼻，入梦精魂感马周。", 
            "际遇由来关运会，深恩惆怅若为酬。"
        ], 
        "title": "淹留", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "低檐暂歇雨淙淙，喜曝衣乾语鹊双。", 
            "小落伊威妨倦枕，斜飞野马界晴窗。", 
            "生涯曲几残经卷，食籍寒菹老瓦缸。", 
            "无用寻山参佛祖，见闻灭尽我心降。"
        ], 
        "title": "夏日即事", 
        "type": "律诗", 
        "yun": "江"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "连洲芳草暗鱼红，山色家家映水窗。", 
            "万里凋颜双秃鬓，三年明眼一澄江。", 
            "曾无豪兴飞银鲙，暗有归心落远艭。", 
            "回首滔天三户尽，愁言风景似乡邦。"
        ], 
        "title": "松花江岸閒步同治芗", 
        "type": "律诗", 
        "yun": "江"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "摊书侵晓惯眠迟，耽好妨生我一痴。", 
            "千载古人心可见，百年独夜味谁知。", 
            "青霞意郁人常在，金印腰悬气已尸。", 
            "破榻寒窗灯影畔，此中便了此生期。"
        ], 
        "title": "余喜夜坐每窗纸见微白始就枕盖廿年以来矣感赋一首", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "干霄松柏郁苍苍，巍赫神功接混茫。", 
            "臣甫拜趋思历数，道周魂梦感高皇。", 
            "丰碑谟烈天难继，如带源泉气自长。", 
            "报国无能攀恋切，馀生合署老司香。"
        ], 
        "title": "乙亥七月初八日恭谒福陵昭陵敬赋", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "晓色朦胧紫气新，初怀高枕自为春。", 
            "眼前太古深山境，意表朱霞白鹤人。", 
            "年异师丹全忘事，蜕留徐甲已无身。", 
            "不关参悟存公案，一念清安觉最真。"
        ], 
        "title": "晓色", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "贾谊形遗委控抟，退之鼻塞等莸兰。", 
            "迁流任化乾馀骨，偃蹇遗容格外官。", 
            "大道固应多屈辱，小诗何意入波澜。", 
            "绝人公事崔丞了，竟日哦松抵挂冠。"
        ], 
        "title": "偃蹇", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "此身自厌亦何惜，还为么么费抑搔。", 
            "絮坏缝深天几大，蹠香回臭我安逃。", 
            "探怀早卜初衷失，扪舌空馀强聒劳。", 
            "檄讨有心臣力薄，分无才笔动天褒。"
        ], 
        "title": "夜为齧虫所扰", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "寒泄颓云漏夕阳，楼台隐现表重冈。", 
            "新秋已自趋严警，壮搆犹难掩漠荒。", 
            "浩浩市声从远至，高高边气竟天长。", 
            "关河形胜无穷事，愁绝诗心付莽苍。"
        ], 
        "title": "新发屯夕望", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "秋园乔木对阴阴，已是寒山落叶心。", 
            "朔吹鸣空残角断，瘴云铺海万鸦沉。", 
            "问天惜日冤魂语，绝地排山梁甫吟。", 
            "廿载重惊春梦醒，孤怀收拾入萧森。"
        ], 
        "title": "秋园", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "洪水原非一篑堙，我生违世几由旬。", 
            "不曾脱略小时辈，相远依稀陈死人。", 
            "卞壸区区执鄙吝，纪瞻寂寂坐逡巡。", 
            "书生迂腐诚难药，妄许忧时稷契身。"
        ], 
        "title": "违世", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "相逢一笑万金药，爱子山情眉宇间。", 
            "坡老游哉聊卒岁，稼轩健者也曾閒。", 
            "两年不负茱萸节，一老常存冰雪颜。", 
            "便欲与君寻旧约，松风好梦莫教还。"
        ], 
        "title": "旧京访散原老人立之自山中来会", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "开眉今夕是何夕，群季故人俱眼前。", 
            "行歌早已觉春梦，饮酒犹能回少年。", 
            "长统埋忧宁有地，渊明试酌忽逢天。", 
            "鸡鸣喔喔谈未了，三丈日高仍醉眠。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "申君温克午君豪，笑我才能受一瓢。", 
            "忍饿长怜予季役，高歌还爱阿龙超。", 
            "侠儒狂狷各奇趣，离别苦辛甘久要。", 
            "为惜芳尊挈馀沥，塞鸿风雪慰飘飖。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其二", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "友如兄弟弟如友，此乐端能偿百忧。", 
            "不逢大道三驺卒，还胜东坡一子由。", 
            "老圃黄花初冒雨，西山红叶正矜秋。", 
            "莫将盆沼鱼千里，轻负机云屋两头。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其三", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "天悭后约敢奢望，心喜故人俱昔同。", 
            "微醺何似众皆醉，妙趣尤宜时一中。", 
            "杜癖顾痴形自累，庾肥沈瘦语徒工。", 
            "徒呼遥集几两屐，来寿茶山九十翁。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其四", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "城南朝士千觞地，四十年来自可惊。", 
            "聊尔閒踪成故实，黯然影事隔平生。", 
            "荒丘客去苔綦合，老屋僧残夕照明。", 
            "我亦逡巡馀梦到，强随题句若为情。"
        ], 
        "title": "散原先生游陶然亭遇某某拈韵作诗余病未往强属予作", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一雁惊寒塞雪深，临歧难住且沉吟。", 
            "古罍无己曾何济，高世元宾不可寻。", 
            "瘦菊支秋香黯黯，苦茶浇夜味沉沉。", 
            "名山绝业千秋定，只是难酬惘惘心。"
        ], 
        "title": "留别蛰云", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "投老边庭犯雪沙，眼明上苑挹霜华。", 
            "谁教翠幕围疏艳，长误红灯影坠霞。", 
            "秋色重看真梦里，冷怀何处不天涯。", 
            "自怜萧索今如许，无复心情到菊花。"
        ], 
        "title": "苕雪于内苑见菊花感旧有诗予亦继作", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "焚香煮茗无馀事，感旧怀人竟若何。", 
            "更事原知如意少，苦心遗觉负恩多。", 
            "故居梅讯愁相问，萧寺松风梦屡过。", 
            "甘分渐将诸妄息，年衰却恐是蹉跎。"
        ], 
        "title": "乙亥除夕", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "早岁名高有悔辞，中年怀抱太凄其。", 
            "酒酣小杜凌云气，春去冬郎绝代诗。", 
            "莲墓松风魂绕处，桥山雪夜泪枯时。", 
            "传心一语终难灭，病榻微闻细似丝。"
        ], 
        "title": "书梁文忠公遗诗后 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "道路胼劳百祟侵，真成衔木一精禽。", 
            "经筵自昔因人重，晚遇何期与恨深。", 
            "书札长缄千点泪，斗罍无复十分斟。", 
            "性刚太傅门生在，忍事全灰请剑心。"
        ], 
        "title": "书梁文忠公遗诗后 其二", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "把卷微吟辄断肠，一生同病只冬郎。", 
            "分明坐久槎逢斗，不待归来海已桑。", 
            "无限幽情随暮雨，几多清泪湿红芳。", 
            "颠连莫为唐昭惜，正有随身孤凤凰。"
        ], 
        "title": "题翰林集", 
        "type": "律诗", 
        "yun": "阳"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "云起犹含雪意，风来都带秋声。", 
            "廉纤泪雨可怜春。", 
            "天也多愁多病。", 
            "只有头随絮白，更无眼向人青。", 
            "骊龙吹海怒潮生。", 
            "终古冤禽沉恨。"
        ], 
        "title": "西江月·春垂尽矣。沉阴酿寒，鼙鼓声中，年涯如水。谁为知我，徒唤奈何，欹枕微吟，被歌凄异", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "病枕惊春，愁杯饯日，困消吟力。", 
            "细柳窥檐，丝丝弄柔碧。", 
            "朝来雨骤，应负了、钿车游客。", 
            "萧寂。", 
            "休去倚阑，怕繁香吹息。", 
            "羁栖海陌。", 
            "同是天涯，青衫泪痕藉。", 
            "沧波照影水国。", 
            "雁行北。", 
            "指点落花飞絮，都是断肠来历。", 
            "但梦魂长记，七十二峰山色。"
        ], 
        "title": "惜红衣·和白石，要璇父、帅南同作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "细雨悭晴，轻阴碍日，酿寒犹力。", 
            "乱草侵阶，苔痕映帘碧。", 
            "新来病酒，愁里送、光阴如客。", 
            "闲寂。", 
            "花外晚风，入空香千息。", 
            "交衢绮陌。", 
            "灯火家家，金羁正尘藉。", 
            "登楼漫赋异国。", 
            "限南北。", 
            "回看故宫禾黍，付与燕游莺历。", 
            "更甚时携手，同泛洞庭春色。"
        ], 
        "title": "惜红衣·再用白石韵，同璇父、帅南作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "玉移琼岛，偷种傍香闺。", 
            "窥奁雾鬟烟脸，也把晚妆学。", 
            "一寸芳心乍展，早被莺儿觉。", 
            "锦围低匝。", 
            "新红一捻，只许佳人手亲掐。", 
            "行尽花阴暗忆，此际愁谁答。", 
            "记取阶下苔痕，浅印弓鞋押。", 
            "犹喜繁枝在眼，总算留春霎。", 
            "且烧红蜡。", 
            "倩魂归后，梦绕双鸳绣屏角。"
        ], 
        "title": "六么令·有摘庭前樱花为瓶供者，用小山韵赋之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "薄寒轻暖，时候难将息。", 
            "关山万重云树，草没马蹄碧。", 
            "归梦何时得到，到也无端的。", 
            "酒灯歌席。", 
            "锦温香醉，总是天涯断肠客。", 
            "前度鸾笺远寄，密意教亲拆。", 
            "为说窗下花枝，玉蕊犹堪摘。", 
            "更有传来秀句，怨入桓伊笛。", 
            "夜深人寂。", 
            "新词和了，怕惹多情更相忆。"
        ], 
        "title": "六么令·安郎用小山韵赋闺思，戏为代答", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "十丈笙歌辇路尘。", 
            "御沟流水照愁颦。", 
            "可怜学画宫腰舞，不是灵和殿里春。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "半系班骓半画桡。", 
            "啼烟啼雨自萧萧。", 
            "关山处处成愁绝，岂独销魂是灞桥。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "碧亚阑干翠绕楼。", 
            "麴澜初定晓风柔。", 
            "黄鹂去后无消息，剩与哀蝉咽早秋。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "染得鹅儿万缕黄。", 
            "赤阑桥畔是横塘。", 
            "毵毵瘦影无人见，自蘸荒波画夕阳。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "画眉人祗隔窗纱。", 
            "手卷珠帘一桁斜。", 
            "欲折柔条浑未忍，为怜春色在侬家。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "人境陶庐最寂寥。", 
            "五株低亚短长条。", 
            "无端自署先生号，却被东风笑折腰。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "托根长是傍楼台。青眼逢人便许开。", 
            "莫道柔丝无气力。漫天作絮已多才。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "故国年芳不可招。", 
            "无人池馆久飘萧。", 
            "白门残照秦淮月，付与啼蛄吊六朝。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "摇落深知百不堪。", 
            "更谁凄怆感江潭。", 
            "多情毕竟桓宣武，犹解依依忆汉南。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "莫向吴宫怨绮罗。", 
            "屧廊无复旧人过。", 
            "平明一阵骑秋雨，惟有髡枝得泪多。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "画堞旗亭隐暮笳。", 
            "行人如水送年涯。", 
            "望秋已有先零意，犹为街头埽落花。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "当年张绪最风流。", 
            "霜雪何缘见白头。", 
            "艳景一生消受得，十分春色二分秋。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "藻国空明，斗胜春艳冶，芳跗鹣倚。", 
            "红浪湿痕翻，正香暖秋被。", 
            "梨云梦酣绣幄，料有鸳鸯妒双睡。", 
            "锦城十里。", 
            "问谁能、共绾同心如此。", 
            "凌波镜中照影，似华清洗罢，凝脂犹腻。", 
            "密约证钗钿，记前度私誓。", 
            "风流万千缱绻，秀靥盈盈连鬟地。", 
            "画图笑指。", 
            "看柔乡、玉温霜醉。"
        ], 
        "title": "并蒂芙蓉·本意，为玉霜簃主人题画，即贺其新婚", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "露眼啼烟九畹滋。", 
            "筠篮新剪一枝枝。", 
            "卖花声里雨如丝。", 
            "香味浓于欢气息，丰姿瘦比妾腰肢。", 
            "春来争要鬓云知。"
        ], 
        "title": "浣溪沙·立春后闺人竞以兰花插鬓", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "下了珠帘闭绮栊。", 
            "怕抬娇眼觑东风。", 
            "不成愁困不成慵。", 
            "葱玉新裁黏户燕，花钿时引叩窗蜂。", 
            "早饶春色上眉峰。"
        ], 
        "title": "浣溪沙·立春日闺中妇女有闭门不出者，谓之躲春", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "返日麾戈志未摧，深秋苦恨独登台。", 
            "万方多难龙蛇斗，十载埋名虎豹来。", 
            "乌鬼渡荒寒月冷，赤嵌城迥晚涛哀。", 
            "南溟自是兴王地，揽辔澄清待霸才。"
        ], 
        "title": "澄台秋望", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "春风骀荡酒初醒，问柳寻花出野坰。", 
            "半壁江山馀涕泪，百年身世感飘零。", 
            "名王去后城留赤，妃子埋时冢尚青。", 
            "极目骑鲸人不见，怒涛犹足卷南溟。"
        ], 
        "title": "宁南门春眺", 
        "type": "律诗", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "东山丝竹扩襟期，载笔蓬瀛眼界奇。", 
            "搜索古书徐福墓，追怀战迹凑川碑。", 
            "樱花晓日添行色，柳絮春风系远思。", 
            "莫说袖中沧海小，朅来准读纪游诗。"
        ], 
        "title": "送谢籁轩东游", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "黄金何处筑高台，已死燕昭老郭隗。", 
            "射虎屠龙原易事，拔天辟地有奇才。", 
            "一生肝胆酬巾帼，千古文章付劫灰。", 
            "三十功名尘与土，且持尊酒对寒梅。"
        ], 
        "title": "酬南强", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "太原公子裼裘来，鲲岛龙门两扇开。", 
            "落叶打头同看剑，对花握手且衔杯。", 
            "歌场遇旧馀豪气，诗界兴新拓霸材。", 
            "今日枋桥留盛会，墨云飞洒满庭苔。"
        ], 
        "title": "四春园雅集", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "郑家诗婢党家缘，惹我想思放我颠。", 
            "宝髻盘鸦同待月，绣裙飞蝶记游仙。", 
            "果能小玉藏金屋，愿把明珠作聘钱。", 
            "为问散花妙天女，春风几度入情禅？"
        ], 
        "title": "有赠", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "举杯拔剑起徘徊，钲鼓南天只觉哀。", 
            "明月自临曹女庙，秋风多傍越王台。", 
            "卢循楼舰千樯集，姑蔑关河万马来。", 
            "此日军书驰海内，安危谁是出群才？"
        ], 
        "title": "壮悔堂诗", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "火山奇绝穷天下，独立峰头眼界宽。", 
            "万顷平原茫似海，一轮晓日大于盘。", 
            "林深泉洌春花艳，寺古云封佛火寒。", 
            "到此诗情无限好，自题游记刻琅玕。"
        ], 
        "title": "上岩", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "柳花飘尽桃花落，一例人间薄命花。", 
            "我爱痴情歌暮雨，卿留秀色斗朝霞。", 
            "狂欢脱落当筵坐，笑语提防把扇遮。", 
            "今夕月明人不见，沈沈消息凤儿家。"
        ], 
        "title": "今夕", 
        "type": "律诗", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "官柳丝丝绕短垣，旗亭相约酒盈尊。", 
            "剑潭王气馀山色，淡社诗声振国魂。", 
            "千古但存文字贵，一生自信布衣尊。", 
            "醉中喜得裙钗爱，豪气如云压北门。"
        ], 
        "title": "淡北诸公招饮，即席赋呈", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "高台独上黯消魂，万派苍溟气欲吞。", 
            "鹿耳潮连青草渡，鲲身风涌白沙墩。", 
            "举头牛女回天汉，放眼波涛撼海门。", 
            "登啸每持长剑舞，古来兴废不须论。"
        ], 
        "title": "登澄台有感", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "千里台澎浩劫穷，赋诗横槊去从戎。", 
            "七星旗捲秋云黑，八卦山围战火红。", 
            "血溅草莱君不朽，胸罗经济鬼犹雄。", 
            "嵌城苦雨凄风里，遥望灵旗大海东。"
        ], 
        "title": "送吴季篯遗骨归粤东二首 其一", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "荒山藁葬几春秋，今日归乡遂首邱。", 
            "负骨专劳陈孺子，抚孤深望许文休。", 
            "羊城落日悲英魄，鲲岛惊涛撼旧愁。", 
            "幕府青衫留泪血，肯因挂剑恨依刘。"
        ], 
        "title": "送吴季篯遗骨归粤东二首 其二", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "十丈寒涛拍岸湄，朔风吹雪冷天涯。", 
            "海中故郡沈苍兕，云里灵旗望素蜺。", 
            "孤愤韩非原嫉世，治安贾谊独忧时。", 
            "伤心二百年来事，如此江山忍赋诗！"
        ], 
        "title": "冬夜读史有感二十首 其一", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "中夜呼天唤睡狮，烛龙未醒瘦蛟啼。", 
            "红羊浩劫匆匆去，苍狗浮云莽莽迷。", 
            "大士有心超苦海，众生何罪堕泥犁。", 
            "祗今过渡风潮急，兴汉亡胡一问题。"
        ], 
        "title": "冬夜读史有感二十首 其二", 
        "type": "律诗", 
        "yun": "齐"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "山海雄关揖盗开，惊闻胡骑入京来。", 
            "单于代汉为天子，回纥侵唐上露台。", 
            "朱鸟笑谈开国瑞，青驼惨见劫馀灰。", 
            "新亭泪洒征衫湿，江左何人赋大哀！"
        ], 
        "title": "冬夜读史有感二十首 其三", 
        "type": "律诗", 
        "yun": "灰"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "风雨凄凉哭孝陵，钟山何处种冬青。", 
            "画江失守军心溃，匝地陈尸战血腥。", 
            "三月烟花难控鹤，十年露草化流萤。", 
            "史公就义阎公死，节烈巍巍绍典型。"
        ], 
        "title": "冬夜读史有感二十首 其四", 
        "type": "律诗", 
        "yun": "青"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "闽南突兀起延平，报国忘家热血倾。", 
            "据地雄才争鹭岛，开天伟力辟鲲溟。", 
            "卅年赐姓心存汉，再世降王痛绝明。", 
            "两度北征功半挫，谁从沧海觅神鲸！"
        ], 
        "title": "冬夜读史有感二十首 其五", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "昆崙山势走中华，禹域畇畇大足家。", 
            "每恨平原驯虎豹，几时大陆起龙蛇？", 
            "宙间痛折惊天柱，海上空悬贯月槎。", 
            "故国沈沦无限感，秋堤衰柳尽寒鸦。"
        ], 
        "title": "冬夜读史有感二十首 其六", 
        "type": "律诗", 
        "yun": "麻"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "如何丑虏肆天骄，黩武穷文祸水迢。", 
            "三世主权久烜赫，皕年民气悉摧焦。", 
            "杜鹃泪血啼前蜀，蹠犬狺声吠帝尧。", 
            "粉饰升平事偷息，内讧外乱已喧嚣。"
        ], 
        "title": "冬夜读史有感二十首 其七", 
        "type": "律诗", 
        "yun": "萧"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "安乐君臣美睡浓，深宵忽警自由钟。", 
            "三军慷慨吞朝羯，六国纵横杀祖龙。", 
            "传檄粤西驰露布，揭竿湖北应云从。", 
            "请提十万新磨剑，誓复中原耀汉宗。"
        ], 
        "title": "冬夜读史有感二十首 其八", 
        "type": "律诗", 
        "yun": "冬"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "金陵形势亦岐丰，明社初墟继有洪。", 
            "半壁山河争逐鹿，八旂子弟化沙虫。", 
            "可怜铸错终成铁，未遂铭功竟折铜。", 
            "太息天亡非战罪，项王虽败总英雄。"
        ], 
        "title": "冬夜读史有感二十首 其九", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "释经执锐出曾胡，功自邀天种自屠。", 
            "暴虎猖狂伥有鬼，烂羊资格士甘奴。", 
            "事秦讵得如王猛，灭楚居然是子胥。", 
            "试问罗山诸讲学，春秋大义果明乎？"
        ], 
        "title": "冬夜读史有感二十首 其十", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "内乱虽平外侮侵，禁烟疏自则徐林。", 
            "虎门水涨通洋急，鸡屿云封伴陆沈。", 
            "有客叩关伸国力，几回割地长戎心。", 
            "西方彼美东来嫁，我欲因之溉釜鬵。"
        ], 
        "title": "冬夜读史有感二十首 其十一", 
        "type": "律诗", 
        "yun": "侵"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "瓜分惨祸痛波兰，犹太非洲一例看。", 
            "黄种崛强箸可借，黑奴压制网难宽。", 
            "和戎铸约金钱涸，灭国新潮铁血寒。", 
            "眼看列强心逐逐，同胞无告尽南冠。"
        ], 
        "title": "冬夜读史有感二十首 其十二", 
        "type": "律诗", 
        "yun": "寒"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "滚滚妖氛满市闾，九重忽下攘夷书。", 
            "义和有术能驱鬼，刚毅何知拥立储。", 
            "八国旌旗张鹫帜，六宫粉黛走鸾舆。", 
            "圆明一炬灰犹热，再见烽烟迫帝居。"
        ], 
        "title": "冬夜读史有感二十首 其十三", 
        "type": "律诗", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "几回搔首望燕云，国事纷纭岂忍论。", 
            "变法果能如赵武，维新直是假周文。", 
            "独夫性命囚南海，六士头颅哭北门。", 
            "不信圣人今未死，尚从丹穴苦求君。"
        ], 
        "title": "冬夜读史有感二十首 其十四", 
        "type": "律诗", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "极东杀气夜传烽，中立难全鸭绿江。", 
            "龙虎壮图争密约，风云悲剧唱新腔。", 
            "无端局外金瓯缺，可有筵前玉斗撞。", 
            "痛绝民权招国耻，谁言多难足兴邦？"
        ], 
        "title": "冬夜读史有感二十首 其十五", 
        "type": "律诗", 
        "yun": "江"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "乘虬披发叩天阍，欲遣巫阳吊国魂。", 
            "时势未生华盛顿，英雄几见拿坡仑。", 
            "朝纲颠倒君王醉，生计贫穷士女喧。", 
            "立宪是真还是假，蚩蚩歌舞说皇恩。"
        ], 
        "title": "冬夜读史有感二十首 其十六", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "东邻有日国安全，北望俄罗乱已然。", 
            "廿纪岂馀专制地，五洲将入大同天。", 
            "学堂造就虚无党，报界昌言自主权。", 
            "吴樾、邹容俱人杰，先驱后继好扬鞭。"
        ], 
        "title": "冬夜读史有感二十首 其十七", 
        "type": "律诗", 
        "yun": "先"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "大呼革命起湘人，又见江西义旅伸。", 
            "黄帝有灵民不死，神州克复国方新。", 
            "群龙见首飞东土，万马喧声拱北辰。", 
            "自古南公曾示语，楚虽三户足亡秦。"
        ], 
        "title": "冬夜读史有感二十首 其十八", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "深宵激愤看吴钩，多少男儿死不休。", 
            "东望崖山文信国，南征泸水武乡侯。", 
            "匈奴未灭时冲发，侠少虽生肯断头。", 
            "龙虎风云欣际会，鸣铙伐鼓渡辽州。"
        ], 
        "title": "冬夜读史有感二十首 其十九", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "飞龙夭矫汉旗黄，十万雄师耀四方。", 
            "卷土重来仇可复，移山自信力非常。", 
            "共和主义敷民德，尚武精神慰国殇。", 
            "旭日中天辉大地，高歌冠剑抖轩皇。"
        ], 
        "title": "冬夜读史有感二十首 其二十", 
        "type": "律诗", 
        "yun": "阳"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "十笏骚坛共策勋，谁盟牛耳冠三军？", 
            "一天花雨供吟料，半榻茶烟绕枕纹。", 
            "小集清幽来剑佩，论交淡薄在诗文。", 
            "敲残铜钵声声壮，频向江东忆暮云。"
        ], 
        "title": "春日寄吾庐小集", 
        "type": "律诗", 
        "yun": "文"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "吊古寻诗上大墩，芙蓉朵朵簇朝暾。", 
            "烟花色绕将军像，鼙鼓声沈战士魂。", 
            "莽莽春城闹莺燕，离离尘海聚琴樽。", 
            "我来别有兴亡感，独对河山倚北门。"
        ], 
        "title": "春日游台中公园", 
        "type": "律诗", 
        "yun": "元"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "瑞轩三宿夜鏖诗，雅会何时复见之？", 
            "座有元龙皆气壮，人能梦蝶岂言卮。", 
            "当筵侑酒歌桃叶，倚槛听歌唱柳枝。", 
            "如此风流天也羡，大墩山月故迟迟。"
        ], 
        "title": "瑞轩夜宴，即呈席上诸子", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "恹恹瘦却几分馀，半榻栖迟倦起居。", 
            "柳叶眉痕愁销后，桃花颜色热生初。", 
            "香奁宝匣丝成茧，玉杵元霜药捣蜍。", 
            "秋雨茂陵消受惯，而今病到女相如。"
        ], 
        "title": "妇病二首 其一", 
        "type": "律诗", 
        "yun": "鱼"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "乱头松鬓对寒檠，胆弱长防梦里惊。", 
            "姊妹名花烦汝问，君臣良药倩侬烹。", 
            "惯依抱日娇郎体，默祷慈云大士声。", 
            "午汗已回身尚热，分凉奉倩总痴情。"
        ], 
        "title": "妇病二首 其二", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "十载歌场顾盼雄，狂生合拜美人风。", 
            "未修鹤鸟三年约，到底灵犀一点通。", 
            "文字新交金粉地，姓名旧注绮罗丛。", 
            "看花我亦伤心者，欲补情天夺化工。"
        ], 
        "title": "赠爱卿，次蕉绿轩主韵四首 其一", 
        "type": "律诗", 
        "yun": "东"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "当场歌舞管弦清，福慧修来笑几生。", 
            "半榻灯光钗影乱，一鞭春色曲尘轻。", 
            "迷离杨柳藏苏小，管领芙蓉比曼卿。", 
            "红袖青衫知己泪，天涯沦落两心倾。"
        ], 
        "title": "赠爱卿，次蕉绿轩主韵四首 其二", 
        "type": "律诗", 
        "yun": "庚"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "底事红稀绿暗时，捲帘无语客来迟。", 
            "如花美眷怜君艳，似水流波顾我痴。", 
            "闲课侍儿钞乐府，早知好色诵风诗。", 
            "未曾真个消魂否，漂渺巫山化几疑。"
        ], 
        "title": "赠爱卿，次蕉绿轩主韵四首 其三", 
        "type": "律诗", 
        "yun": "支"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "千里追风附骥蝇，鞭摇金缕我非能。", 
            "寻春杜牧迟三月，卖赋长门病茂陵。", 
            "儿女情长花解语，英雄气短剑飞腾。", 
            "剧怜罗隐评春惯，声价从兹十倍增。"
        ], 
        "title": "赠爱卿，次蕉绿轩主韵四首 其四", 
        "type": "律诗", 
        "yun": "蒸"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "英雄儿女一腔愁，钗影迷离剑气秋。", 
            "尽说单寒生翠袖，谁知义侠出青楼。", 
            "欢场作客怜鸦髻，香国封侯笑虎头。", 
            "湖海元龙心未老，为他红粉洗娇羞。"
        ], 
        "title": "次陈菊谱题周金凤传后韵二首 其一", 
        "type": "律诗", 
        "yun": "尤"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "萍梗遭逢亦夙因，看花无那此情真。", 
            "文章有泪穷才子，金粉多愁叹美人。", 
            "但使过江同白傅，如何尽室作巫臣。", 
            "恨天未补娲皇石，不怨蹉跎怨不仁。"
        ], 
        "title": "次陈菊谱题周金凤传后韵二首 其二", 
        "type": "律诗", 
        "yun": "真"
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "哭君披发涕滂沱，知在山阿语女萝。", 
            "小劫便随瘴疠没，老成不解夭伤多。", 
            "生劳未必死安否，母老将如子幼何！", 
            "几辈故人皆宿草，踏青休向北邙过。"
        ], 
        "title": "吊曾九皋", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "五年无此好风日，八十三翁喜献春。", 
            "爆竹彻宵喧梦甚，桃符比户照眸新。", 
            "民劳得勿真思汉，居陋犹堪托避秦。", 
            "却为乡邦忧长乱，开门节度亦无人。"
        ], 
        "title": "庚午元旦（庚午，一九三○）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "谁尸铸错弃干城？坐致烟尘马邑兵。", 
            "援绝靴刀知必死，丧归裹革定如生。", 
            "此才丰镐馀钟毓，无命关张见太平。", 
            "却袭武乡临别语，元戎痛逝若为情？"
        ], 
        "title": "哀韩克义", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "为莲作主替延宾，等是京华旅食身。", 
            "花叶近年无此盛，咏觞我辈不辞频。", 
            "湖楼酒坐怀贤相，风笛邻家感故人。", 
            "吾道故应有消长，底须问卜向严遵。"
        ], 
        "title": "鹤亭招饮十刹海作荷花生日有诗次和", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "销夏吟人接笋稠，君诗独得气之秋。", 
            "脏神净与伊蒲习，舌本甘为谏果留。", 
            "故垒却来成客燕，横流何意聚閒鸥。", 
            "应求阅道年时盛，亦有邮筒往复不？"
        ], 
        "title": "次韵和昀谷", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "齐体修龄世已稀，蝉联三叶并眉梨。", 
            "涤牏建亦成胡耇，戏綵莱兼有逸妻。", 
            "良贵未应荣黻佩，幽居傥不识盐醯。", 
            "乾嘉极盛身亲见，寿域全家取次跻。"
        ], 
        "title": "上海严氏三世耄耋图", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "开国勋贤重朴忠，一门三叶析圭同。", 
            "纪恩旄钺归犹子，餐胜江山作寓公。", 
            "浩劫居然留片羽，壮猷元不薄雕虫。", 
            "远孙桑海无穷泪，祠墓全无况故宫。"
        ], 
        "title": "佟汇白中丞诗墨为楫先郎中题", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "尹京旋出典名藩，展觌东华剩梦痕。", 
            "铁面故知难偶俗，赤心自昔有成言。", 
            "乾坤未正身俱老，江海相望义益敦。", 
            "清健本来臞似鹤，行朝濡翰与开尊。"
        ], 
        "title": "王聘三七十寿诗", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "香山抵作雪山看，延目晴岚入寿安。", 
            "卧佛阅人殊未倦，退翁专壑可胜寒？", 
            "同游如梦承平旧，宿约频移命啸难。", 
            "犹及残年见岩桧，风林况尚有馀丹。"
        ], 
        "title": "重九后三日梅生鹤亭纕蘅招游退谷", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "引疾犹希国可医，坐看殄瘁未移时。", 
            "攒宫复土完微愿，书殿横经讵夙期？", 
            "社饭曩如言不验，太阿人岂柄能持？", 
            "初元重九僧房话，廿二年中几局棋。"
        ], 
        "title": "仁先以梁文忠鄂臬乞病并在讲筵雨次谢摺装卷属题", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "私淑乡贤逊志斋，晚丁桑海习风霾。", 
            "一编纶旅心弥重，七日钧天梦未涯。", 
            "冬至微阳正葭管，北征老病尚麻鞋。", 
            "酣觞漫作黄农慨，得失相忘是葛怀。"
        ], 
        "title": "赠章一山左丞", 
        "type": "律诗", 
        "yun": "佳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "回转坡陀白间红，西峰无寺尽芳丛。", 
            "地偏留得多年树，花晚挨过几夜风？", 
            "为补前游寻胜遍，幸乘佳日挈家同。", 
            "无端刬及元同塔，剩对遗黎说大工。"
        ], 
        "title": "辛未清明后二日复游旸台山南塔院西峰寺人工一带花开正盛", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一场如梦太悠悠，洗尽铅华不刬愁。", 
            "谁信酴醾成结局，难从鶗鴂说来由。", 
            "阑残有分依行幄，飘泊何心恋禁沟？", 
            "犹剩绿阴须护惜，年来数遍过江流。"
        ], 
        "title": "次韵仁先春尽日赋落花", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "残梦能忘认启单，登瀛大拜盛衣冠。", 
            "诸公犹及当平世，妙选何曾是冗官。", 
            "禾黍旧京墟欲盏，云萍人海聚原难。", 
            "羡君自拥书城老，酒罢丹铅尚校刊。"
        ], 
        "title": "博沅叔招集同馆四十二人会饮藏园即席赋呈", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "朱学开基二百年，倭曾急起接薪传。", 
            "中兴馀泽今都尽，前辈潜修此最专。", 
            "举世笑迂惟信道，斯文留脉傥关天。", 
            "故知甚敬师伊洛，心画流连重泫然。"
        ], 
        "title": "题文叔瀛前辈手钞近思录", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "通考渊源贵与编，菰芦头白尚怀铅。", 
            "禀裁纯庙鸿文续，冠序吾皇宝墨鲜。", 
            "忆共开涂通筚路，傥留填海看桑田。", 
            "挂瓢池畔孤吟处，回首觚棱二十年。"
        ], 
        "title": "赠刘澄如京卿", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "投老书城祓世尘，廿年绨椠未离身。", 
            "寻山犹惜分阴暇，隔海亲搜秘藏珍。", 
            "取次校刊媲黄顾，会看著录过晁陈。", 
            "一楼双鉴松声里，已傲同光几辈人。"
        ], 
        "title": "题傅沅叔藏园校书图", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "为神知尚眷皇州，全局残阑及故邱。", 
            "强食无人抗封豕，苦心当日狎盟鸥。", 
            "萧条敢信馀王气，衰耄安能有远谋？", 
            "六十四年门馆旧，办香亲捧廿三秋。"
        ], 
        "title": "辛未九月十七日文文忠师祠生日作", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "人好牵连到屋乌，横流甚处可安渠？", 
            "白翎雀冻居何择，赪尾鱼劳气倘苏。", 
            "世局如棋从反覆，禅心似木孰荣枯？", 
            "秋风已过莼丝老，沈陆稽天漫忆吴。"
        ], 
        "title": "次韵管洛声移居", 
        "type": "律诗", 
        "yun": null
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "开瓮难忘造酿年，酌君今夕且酣眠。", 
            "国人刻意薰丹穴，术者公言幸奉天。", 
            "此局倘非孤注博，故乡合有一成田。", 
            "崎岖最念人从后，可许持荷寒日边？"
        ], 
        "title": "以丁巳藏酒分饷仁先有怀愔仲", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "循吏归来作逸民，弦歌彭泽定前身。", 
            "吟酬石笋争孤峭，坐对瓶花绝点尘。", 
            "闽峤君能言笑忘，章江我尚梦思频。", 
            "横流砥柱阳秋笔，碎录閒评亦足珍。"
        ], 
        "title": "裴鉴澄诗册为屏衡题", 
        "type": "律诗", 
        "yun": "真"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "钿丛细染绮罗香。", 
            "新样点蜂黄。", 
            "怜取玉葱凉。", 
            "莫暗怨、琼台早霜。", 
            "貘屏曲罢，金蕤汎泪，幽影耐思量。", 
            "帘卷易斜阳。", 
            "怕更惹、秋人断肠。"
        ], 
        "title": "太常引 题咏霓女史画菊", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "镫唇飐雨秋魂醒。画窗瘦了婵娟影。", 
            "将泪寄清湘。盈盈罢佛妆。", 
            "绸缪红押尾。莫误青溪字。", 
            "一叶一花扶。瑶田蝶到无。"
        ], 
        "title": "菩萨蛮 其一 题清微道人仿马湘兰画兰卷子", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "霜心敲碎栖檐铁。高楼月坠啼乌咽。", 
            "秋枕懒于云。闲苔绿到门。", 
            "吴兰慵寄问。欢尽都成恨。", 
            "碎竹响空栏。天风梦佩环。"
        ], 
        "title": "菩萨蛮 其二 和颐盦秋怀", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "眼中烟柳斜阳，断肠又送词人去。", 
            "承明先辈，风华绝代，飘零如许。", 
            "故国兵前，浮名梦后，料无回顾。", 
            "更衰兰惨涕，迷离恩怨，空留恨，牛衣语。", 
            "海内清才有数。", 
            "叹沧波、沤盟谁主。", 
            "抽簪纵早，挥戈终负，虞渊沈暮。", 
            "寄讯仙山，凌云一笑，悲欢何据。", 
            "祗风流顿尽，人间费泪，写江南赋。"
        ], 
        "title": "水龙吟 挽彊村词丈", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "早商山梦断，认鸾影，是耶非。", 
            "倩粉镜传愁，黄絁忏恨，换却宫衣。", 
            "凄迷。", 
            "翠芜旧苑，问山名、鹦鹉几人知。", 
            "画里云鬟罢整，乍疑蜡炬迎归。", 
            "仙扉。", 
            "燕老又花飞。", 
            "深坐泪双垂。", 
            "纵繁华阅尽，沧桑家国，总怨蛾眉。", 
            "芳期。", 
            "暗怜逝水，甚香莲、还弄并头枝。", 
            "料得归魂夜半，横塘烟月依依。"
        ], 
        "title": "木兰花慢 题陈圆圆道妆小像", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "负却鸳湖棹，愁唱冷陌黄骢。", 
            "渺往事，水云空。", 
            "梦落桂香中。", 
            "青山有约留庵住，人海几负秋风。", 
            "理倦绪，弄吟筒。", 
            "待传与吴鸿。", 
            "飘蓬。", 
            "身垂老、雕栏换尽，惆怅问、花前旧踪。", 
            "梦华影、荒波易洗，枉凝盼、北渚仙旗，怨结兰丛。", 
            "斜阳未晚，照到霜林，还胜春浓。"
        ], 
        "title": "塞翁吟 赠云薖", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "飘麝帘慵卷。", 
            "好春那更到，新寒庭院。", 
            "正香尘似海，绮愁无岸。", 
            "悤悤翠羽啼烟断。", 
            "剩几树、斜阳闲处恋。", 
            "虬签转。", 
            "早唤起芳心，镫影窥罗幔。", 
            "易变。", 
            "浮觞影事，按笛年光，冷梦醒初，寄语阆苑。", 
            "恨危栏孤倚遍。", 
            "情更远。", 
            "渺乡山、一片飞红意千万。", 
            "乍泪泫。", 
            "蓦酒醒，惊霜琯。", 
            "又题琼人去，暗烟遮尽高楼晚。"
        ], 
        "title": "洞仙歌 忆梅，和铁夫韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "斗蛾戏罢，眠鹤醒初，人在琼馆。", 
            "晃梦东风，偏又絮痕吹断。", 
            "舞袖来迟临笛怨。", 
            "吟栏偎久呼杯懒。", 
            "引遥情，怕银铺碾碎，画轮催转。", 
            "甚弹指、飞鸿轻散。", 
            "林表量寒，愁共深浅。", 
            "缟袂归时，何处梦云堪恋。", 
            "逝水销沈呵壁泪，空花颠倒登楼眼。", 
            "检梅尘，枉低徊、谢娘庭院。"
        ], 
        "title": "倦寻芳 雪残写感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "倚楼怨别，甚送暝关河，去鸿都杳。", 
            "暮寒更峭。", 
            "怕吴霜短鬓，冷笳催老。", 
            "闷掩空尊，岁事镫前换了。", 
            "乱云绕。", 
            "便重折瘦梅，还为春恼。", 
            "幽径浑懒扫。", 
            "记旧盏花阴，暗迷啼鸟。", 
            "魫窗怨晓。", 
            "算孀娥解意，旅愁分照。", 
            "泪入冰天，涴却秋蛇冻草。", 
            "梦醒早渺。", 
            "蓬山甚时重到。"
        ], 
        "title": "扫花游 久不得颐盦书，岁暮寄怀", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "石气迎凉，叶声送晚，寻诗孤倚巑岏。", 
            "指苍苔一径，秋到柴关。", 
            "含毫换了烟江稿，费闲情、商略梅鬟。", 
            "千金见享，仇池纵换，肯饷诗仙。", 
            "太息宝绘堂空，又绍兴御赏，禁籞松间。", 
            "怕丹青染泪，来雁声寒。", 
            "风流合付词人手，认小枫红似当年。", 
            "拓义清昼。", 
            "古愁唤起，一片残山。"
        ], 
        "title": "金菊对芙蓉 题霜根所藏王晋卿山水轴", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "迢递云阴拥海楼。", 
            "连村箫鼓乱羁愁。", 
            "栖栖绝塞随阳雁，渺渺神山落漈舟。", 
            "双阙梦，五湖游。", 
            "春心剩有泪相酬。", 
            "千红错嫁东风去，冷约梅花共净修。"
        ], 
        "title": "鹧鸪天 和苍虬旅感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "散尽长筵珠翠，年时春梦凄迷。", 
            "朦胧深坐听荒鸡。", 
            "筝心偎泪暗，镜背引愁低。", 
            "金烬悄怜残萼，殷勤教展山眉。", 
            "夜香微熨思依依。", 
            "绿窗风不到，多谢镇犀帷。"
        ], 
        "title": "临江仙 灯影，和内", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "帆远沈烟，笳凉递暝，残阳犹恋孤馆。", 
            "炙砚逡巡，呼杯恅愺，心绪漏签俱转。", 
            "年涯过羽，蓦引恨、邻箫低飐。", 
            "迢递关云塞月，拚飞自怜南雁。", 
            "遥夜梦依棕殿。", 
            "尽温燖、宫盘芳餪。", 
            "几辈暗惊丰采，坐中裴监，阅尽兰衰蕙变。", 
            "更寄泪、荒波楚乡远。", 
            "问讯寒鹃，春心定倦。"
        ], 
        "title": "天香 和苍虬连邸岁除书感", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "篴韵清初，杯香散后，山屏孤凭。", 
            "歌心金缕，几负燕朝莺暝。", 
            "荡馀情、兰薰未消，夜吟长伴湘魂醒。", 
            "早仙韶换谱，银红尘掩，断肠谁省。", 
            "故苑芳菲尽。", 
            "算记梦金台，泪痕留剩。", 
            "欢丛回顾，等是镜中春影。", 
            "纵新声、分付李谟，宫墙路阻愁更听。", 
            "判伶俜、离佩相怜，嫩约檀槽稳。"
        ], 
        "title": "琐窗寒 为散释题握兰簃裁曲图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "野亭阴。", 
            "认藏花径𥥆，锦石映斜簪。", 
            "鸥汊通潮，虹桥夹树，烟外荒翠疑沈。", 
            "画桡去、清歌未歇，又暮霭、催起剪波禽。", 
            "拓地林塘，上梁台榭，孤感凭临。", 
            "燕赵客游偏惯，镇风沙满眼，皱损诗心。", 
            "龙汉身更鸱夷约，误欢绪、飘雨难寻。", 
            "且消领、菰芦晚兴，赚渔蓑、新句抵千金。", 
            "恼煞斜阳，断红还印愁深。"
        ], 
        "title": "一萼红 宁园纪游，用石帚韵", 
        "type": "词", 
        "yun": "侵"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "紫骝踏碎玲珑雪。霜街夜色明于月。", 
            "深巷度琵琶。镫红凤女家。", 
            "相看元似客。啼笑空前迹。", 
            "镜阁梦重来。秋寒生绿苔。"
        ], 
        "title": "菩萨蛮 重过聆秋阁", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "水香摇浦溆。", 
            "记柳外停车，山衣飘雨。", 
            "归云袅残缕。", 
            "睇烟郊晴色，一台高据。", 
            "林泉付与。", 
            "尽蹉跎、酒怀琴绪。", 
            "傍苔墙、愁篴拈来，怕有冷鸥偷觑。", 
            "凝伫。", 
            "吟亭红老，别岫青孤，旧悰何许。", 
            "多情巾屦。", 
            "偏捎到、感秋语。", 
            "料行歌侧帽，霜林巡遍，也似征鸿待侣。", 
            "赚宵来、客枕凄迷，梦边塔宇。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一梦明湖，供与瘿瓢，清伴霜夕。", 
            "调笙小阁愔愔，韵入松风漂撇。", 
            "冰瓯留赏，祗痕渴吻天涯，闲吟长负西泠雪。", 
            "商略荐金英，爱巾瓶馀冽。", 
            "凭说。", 
            "听猿永夜，浴雁阑秋，旧情悽绝。", 
            "赐茗重温，泪断剪灯时节。", 
            "虞泉凝睇，便儗唤起潭龙，荒波休信春心歇。", 
            "破睡更沈吟，照山眉双结。"
        ], 
        "title": "石州慢 其一 苍虬阁试趵突泉，和病树", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一枕新霜，啼过夜乌，相伴垂白。", 
            "江南怨煞兰成，断送旧春谁惜。", 
            "行吟倦矣，况是酒醒天涯，重帘销尽莺花迹。", 
            "迸泪染吴绡，祗鲛珠空织。", 
            "孤寂。", 
            "藜床恋晚，蕙帐惊寒，梦边龙石。", 
            "画取风情，珍重残山留碧。", 
            "鸾肠易损，更费几许清愁，伤秋分付闲筝笛。", 
            "影事黯镫前，尽番番追忆。"
        ], 
        "title": "石州慢 其二 题吷盦填词图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "鹆眼含波，鸳心分泪，一片春魂镌就。", 
            "寒偎瘦篴，梦搁清歌，惆怅峭帆归后。", 
            "闲了花前锦杯，老去诗愁，墨华沾透。", 
            "问珠帘何许，伤离滋味，淬妃知否。", 
            "休更说、射策明光，年时涂抹，绝世蛾眉终负。", 
            "还珠恩重，抱石身孤，万感断钟残漏。", 
            "难补人间恨天，拚与痴顽，白头相守。", 
            "算风情无恙，酥痕曾染，草枝掺手。"
        ], 
        "title": "惜馀春慢 病树贻铁崖嬉春研拓本，属题", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "画楼依旧锁秋阴。", 
            "香断曲栏深。", 
            "寒重晶帘犹卷，梦回金钿难寻。", 
            "冰泉几举相怜，旧色风雨曾禁。", 
            "多事额黄偷整，半妆描尽伤心。"
        ], 
        "title": "朝中措 重过宁园，残菊离披，犹存旧蕾。感填是解", 
        "type": "词", 
        "yun": "侵"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "珠林借羽。", 
            "早缑馆梦阑，荒菭妨步。", 
            "似警翠眉，啼掩云罗谁愁侣。", 
            "分明紫盖三清路。", 
            "剩辽海、斜阳教驻。", 
            "负霜珍重，参差唤起，缟仙残舞。", 
            "凝伫。", 
            "蓬台又远，乱芜外、懒数燕昏鹃暮。", 
            "迸恨故雌，一别兰岑婵娟误。", 
            "新寒漫索金衣语。", 
            "尽惆怅、雕栏前度。", 
            "明朝说共东坡，怨孤玉宇。"
        ], 
        "title": "绛都春", 
        "type": "词", 
        "yun": null
    }, 
    {
        "author": "殷质卿", 
        "era": "近现代", 
        "subtype": "七言绝句", 
        "text": [
            "报道元辰岁已更，儿孙团拜喜盈盈。", 
            "桂兰挺秀饶春色，礼愿漫追向子平。"
        ], 
        "title": "次薛君明剑元旦偶成韵三首 其一", 
        "type": "绝句", 
        "yun": "庚"
    }, 
    {
        "author": "殷质卿", 
        "era": "近现代", 
        "subtype": "七言绝句", 
        "text": [
            "爆竹声喧大梦醒，裁兵废督乞神灵。", 
            "利民福国交相祝，实济共和海宇宁。"
        ], 
        "title": "次薛君明剑元旦偶成韵三首 其二", 
        "type": "绝句", 
        "yun": "青"
    }, 
    {
        "author": "殷质卿", 
        "era": "近现代", 
        "subtype": "七言绝句", 
        "text": [
            "管弦协奏贺新年，蜡矩高烧起瑞烟。", 
            "一曲升平人尽乐，拈髭直欲散神仙。"
        ], 
        "title": "次薛君明剑元旦偶成韵三首 其三", 
        "type": "绝句", 
        "yun": "先"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "一生凡事总由天，亟亟皇皇苦自煎。", 
            "处世和平雠寇少，存心忠厚子孙贤。", 
            "惜财爱物真修福，茹素诵经可永年。", 
            "春酒介眉须乐岁，方今国难在当前。"
        ], 
        "title": "民国二十三年八月曰同自叙于宏达楼三首 其一", 
        "type": "律诗", 
        "yun": "先"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "安贫学道旧家风，世态炎凉一笑中。", 
            "齑粥常怀慈父教，蚕桑称职细君功。", 
            "诲人不倦师先哲，殖利均分昭大同。", 
            "幸得健康无厄运，徜徉终岁乐无穷。"
        ], 
        "title": "民国二十三年八月曰同自叙于宏达楼三首 其二", 
        "type": "律诗", 
        "yun": "东"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "年来家计稍嬴余，筑室贻谋可自娱。", 
            "有耳不闻当是事，安心只读古人书。", 
            "床头快置消忧酒，门外常回问字车。", 
            "都道天生忠厚派，善良获福话非虚。"
        ], 
        "title": "民国二十三年八月曰同自叙于宏达楼三首 其三", 
        "type": "律诗", 
        "yun": null
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "忽忽韶光已六旬，前庚辛与后庚辛。", 
            "昔年共咏采芹客，此日争看扶杖人。", 
            "兴学培才开觉路，执鞭掌教步芳尘。", 
            "穷通得失听天命，万卷诗书不厌贫。"
        ], 
        "title": "和质卿叔六秩述怀诗八首 其一", 
        "type": "律诗", 
        "yun": "真"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "本是同宗各一乡，渊源家世溯殷王。", 
            "尊卑有序修新谱，昭穆相当率旧章。", 
            "谨慎颇能承祖德，是非从不到公堂。", 
            "功成谢却辛工费，羞涩原来喜阮郎。"
        ], 
        "title": "和质卿叔六秩述怀诗八首 其二", 
        "type": "律诗", 
        "yun": "阳"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "别君吴下调童蒙，远隔家乡路不通。", 
            "一载旅苏作犬马，八行归省藉鱼鸿。", 
            "课余追认真娘墓，酒后闲游天后宫。", 
            "两访名师孙贡士，怅然未遇想高风。"
        ], 
        "title": "和质卿叔六秩述怀诗八首 其三", 
        "type": "律诗", 
        "yun": "东"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "幸赖严亲称健躯，尚能老马作龙驹。", 
            "坚贞特立真君子，贫贱不移大丈夫。", 
            "设教培才树正鹄，从公兴学遇妖狐。", 
            "功名两字寒酸误，讵肯贻议废半途。"
        ], 
        "title": "和质卿叔六秩述怀诗八首 其四", 
        "type": "律诗", 
        "yun": "虞"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "辛勤酷暑与严寒，但望通明不望官。", 
            "讵料病魔常作发，多劳慰问保全安。", 
            "药罐岁岁侵晨煮，医士频频供夜餐。", 
            "道是三阴成疟疾，一时难以挽狂澜。"
        ], 
        "title": "和质卿叔六秩述怀诗八首 其五", 
        "type": "律诗", 
        "yun": "寒"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "嗟余经此奈何天，惟望五儿都健全。", 
            "孰意仲男遽折寿，更伤幼子未随肩。", 
            "家中昆弟时流涕，帐里爹娘梦不圆。", 
            "幸有三人威鼎足，而今兰桂满庭前。"
        ], 
        "title": "和质卿叔六秩述怀诗八首 其六", 
        "type": "律诗", 
        "yun": "先"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "泾皋提名勉功修，才得安心无隐忧。", 
            "几次纷争蒙力劝，三年筑室借箸筹。", 
            "羡君纵酒如彭泽，恨我赋棋不邺侯。", 
            "况是耆龄犹掌教，乡城往返似川流。"
        ], 
        "title": "和质卿叔六秩述怀诗八首 其七", 
        "type": "律诗", 
        "yun": "尤"
    }, 
    {
        "author": "殷曰同", 
        "era": "近现代", 
        "subtype": "七言律诗", 
        "text": [
            "愧余孱弱已余生，但愿儿孙早有成。", 
            "切戒与人争细事，当思各自奋前程。", 
            "真聋固觉是非少，缄默哪知闷苦增。", 
            "赢得家庭多乐意，一门蔚起尽聪明。"
        ], 
        "title": "和质卿叔六秩述怀诗八首 其八", 
        "type": "律诗", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "蓬瀛员峤逡巡遍。", 
            "未识玉峰冰雪面。", 
            "呼儿同作御风行，与我共舒看画眼。", 
            "冈峦起伏龙蛇变。", 
            "万脉纵横收一线。", 
            "晴云落手白于绵，大海荡胸青似靛。"
        ], 
        "title": "玉楼春·壬辰七月二十三日携俊儿自台北飞花莲，道经台南台东，盖越卑南山脉而行也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "漠漠空青黏去骛。", 
            "过眼川原，乱石争津渡。", 
            "身向千峰深处去。", 
            "回头轻失来时路。", 
            "芳草烟笼临水墅。", 
            "愿结鸥盟，同作溪山主。", 
            "松影明漪岚翠舞。", 
            "天然写出无声谱。"
        ], 
        "title": "蝶恋花·八月十八日晓发彰化，至日月潭", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "月满鱼吹浪，风稀鹭篆沙。", 
            "万山苍翠四周遮。", 
            "谁道白云深处有人家。", 
            "薄薄山村酒，菲菲水社花。", 
            "当筵休惜帽檐斜。", 
            "难得乱离相守在天涯。"
        ], 
        "title": "南歌子·壬辰中秋后三日与家人同游日月潭，宿台电宾馆", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "铁索悬桥跨急湍。", 
            "板车缘轨下前滩。", 
            "爱从石上听潺湲。", 
            "屈尺坡头伸丈坂，双溪渡口七峰山。", 
            "此身如水几曾閒。"
        ], 
        "title": "浣溪沙·九月二十二日与室人偕游乌来", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "冻云碍晓，酥雨妨春，清闭庭馆。", 
            "一抹遥峰，羞对两眉凄展。", 
            "画舸黏鸡年事了，华灯打马心情懒。", 
            "镇销凝，总家山路隔，海天俱远。", 
            "叹踯躅、孤芳无侣，扶起鹃魂，偷整新艳。", 
            "客燕迎人，似惜长卿游倦。", 
            "举目宁辞风景异，回头真觉光阴贱。", 
            "倚愁边，怕商量、酒杯深浅。"
        ], 
        "title": "倦寻芳·入春多雨，岑寂杜门，念远伤离，遂成凄唱", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "昼晴风袅。", 
            "绣谷融斜照。", 
            "远近岚光青不了。", 
            "时响隔山啼鸟。", 
            "平坡细草如茵。", 
            "相携浅坐閒行。", 
            "最喜万花齐吐，流泉也作春声。"
        ], 
        "title": "清平乐·癸巳正月十一日偕室人同登阳明山看樱花杜鹃", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "枝枝叶叶。犹带城南烟雨屑。", 
            "洗净铅华。淡墨生绡自作家。", 
            "绣衣题字。艳与双花增故事。", 
            "留待春开。消得吟魂骀荡回。"
        ], 
        "title": "减字木兰花·李今生梅花水仙卷子，葛无奇侍御为记画时情景。今生，其姬人也。为陈昌蔚题", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "数峰凝黛。", 
            "卉木增春态。", 
            "椰影直，松声碎。", 
            "关情风月少，触目河山隘。", 
            "鹃唱里，几回曾下涪陵拜。", 
            "沧海横流外。", 
            "书剑空相对。", 
            "乡问绝，年华改。", 
            "鬓秋身未老，国破家犹在。", 
            "吟望极，故国樽酒何时再。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "白石清芬，洞天佳趣人间又。", 
            "料量身手。", 
            "看到沧桑后。", 
            "桃李盈庭，玉树芝兰秀。", 
            "箫韶奏。", 
            "鞠华松茂。", 
            "且进延龄酒。"
        ], 
        "title": "点绛唇·代人寿鄱阳姜伯彰七十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "卅载光阴速。", 
            "记当年、斜桥宅里，高堂丝竹。", 
            "我十八龄君十七，璧月琼枝装束。", 
            "争说道、新人如玉。", 
            "番锦地衣花步障，洞房深、宝胜辉金箓。", 
            "腾去语，引红烛。", 
            "劫灰几换惊心目。", 
            "又浮家、乘流栖止，岛壖城曲。", 
            "已是神州沉陆后，犹喜一樽相属。", 
            "笑那得、珍珠十斛。", 
            "随分盘餐今日事，共儿孙、消受团圞福。", 
            "教尽醉，倒醽醁。"
        ], 
        "title": "金缕曲·甲午十月二十四日予与苕君结缡三十年矣。欧俗谓之珠婚，法当以珠玑为寿。乃置酒携儿孙为苕君称觞，兼以自庆", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "独立空搔首。", 
            "问当前、抟蛟射虎，更谁身手。", 
            "海水群飞天吴舞，目送龙蛇惊走。", 
            "笑无恙、舌存吾口。", 
            "偃蹇青山来堂上，共龛书、匣剑长厮守。", 
            "浑不管，肘生柳。", 
            "仙乡毕竟亡何有。", 
            "便湘江、一蓑烟雨，早成轻负。", 
            "恰喜素心人三五，又听离筵歌奏。", 
            "况同是、伤时怀旧。", 
            "他日乘桴归来也，愿重逢、须在收京后。", 
            "相与劝，白门酒。"
        ], 
        "title": "金缕曲·寿益教授讲学海外，假归，行有日矣。因移写其先德东塾先生忆江南馆集外词金缕曲二阕奉贻。即用元韵为别，兼呈从吾子水慰堂静农诸子，乙未六月十四日", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "弱水蓬莱海气昏。", 
            "神山环顾四无垠。", 
            "胡天胡帝难为忆，倾国倾城总是恩。", 
            "歌窈窕，舞轮囷。", 
            "壶中日月自温存。", 
            "何时玉釜青烟直，炼就丸香与返魂。"
        ], 
        "title": "鹧鸪天·乐府中小游仙一体，今以长短句拟之", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "阿母灵丹岂见欺。", 
            "海天无路悔应迟。", 
            "胡麻倘有重来分，瑶草还当未化时。", 
            "春寂历，梦迷离。", 
            "杜鹃啼过鹧鸪啼。", 
            "回黄转绿须臾事，只恐东皇不自知。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "绝忆崎岖返帝京。", 
            "恍从苇箔见云英。", 
            "乘鸾径集三珠树，跨虎轻趋七宝城。", 
            "追往事，悟前生。", 
            "阆风飞度忒多情。", 
            "河梁抱柱心甘否，谁使当初浪结盟。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "羽扇霜骓下大荒。", 
            "桃源元是白云乡。", 
            "犹能倚鼎调龙虎，倘会吹箫致凤凰。", 
            "丹灶诀，石函方。", 
            "真君亲授八灵章。", 
            "洞门童子通仙籍，一出玄关便九苍。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "阊阖崔巍蕊殿间。", 
            "羽旌霓节万方来。", 
            "仙官霞粲千秋观，素女星明百岁台。", 
            "丹凤绶，赤犀杯。", 
            "步虚齐按紫云回。", 
            "乌龙横卧瑶阶脚，却被人间作妒媒。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "甲帐珠襦降石坛。", 
            "琼台才免雪霜寒。", 
            "重教嬴女迎萧史，不分文生偶彩鸾。", 
            "河汉子，水精颜。", 
            "殷勤天际致盘餐。", 
            "青衣容为阿香下，尺绮抛时送汝还。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "钩弋轻舒两手拳。", 
            "行云行雨不知年。", 
            "凌虚惯握黄金箓，遗世空参绿玉篇。", 
            "姿绰约，态蹁跹。", 
            "灶旁鸡犬亦神仙。", 
            "爬搔自惜麻姑爪，飞翔员丘酌赤泉。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "不待浮丘始绝群。", 
            "缑山笙鹤故无伦。", 
            "怀中宝敕朱宫印，袖内真符绛府文。", 
            "沧海夜，洞天春。", 
            "青童毛女伴扬尘。", 
            "閒驱蜥蜴兴云雾，未怕瑶池使者嗔。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "芳草分烟，夕阳匀浪，倚阑数遍离程。", 
            "问而今客眼，并柳色谁青。", 
            "暗悽怆、江潭梦苦，鬓丝摇落，犹未休兵。", 
            "听参差风笛，依然飞堕山城。", 
            "浅酲易醒，对飘萍、游絮先惊。", 
            "念汉苑尘荒，章台露陨，空办多情。", 
            "最怯乱莺啼过，春阴外、髣髴秋声。", 
            "认窥帘眉萼，年年销褪还生。"
        ], 
        "title": "扬州慢·春柳同絜生，用白石韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "四载相依，几度相违。", 
            "算今番、一别沈消息。", 
            "怅前宵梦短，此生肠断，何日魂归？", 
            "剩有真真须唤，忍重见、旧腰围。", 
            "念江头、海角逢迎处，但閒庭永昼，小楼凄雨，芳树斜晖。"
        ], 
        "title": "好女儿 题眉云遗像", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "海角江头一样春，南天风雨更销魂，青衫到处染啼痕。", 
            "绿酒难为今夕醉，红妆谁似去年人，不知肠断几黄昏。"
        ], 
        "title": "浣溪沙 冬夜假寐，朦胧闻得下半阕，旋觉，足成之 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "还忆春江三五月，阑干倚处花如雪，墙外鸟声啼遍彻。", 
            "乍抛残梦无人说，閒剔银釭寒自怯，遥夜时闻金漏咽。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "燕子重窥旧巷门，帘栊一抹黯离痕，画楼不似昔年春。", 
            "月暗香沈人去久，尘飞云散梦来频，何堪掩涕转归轮。"
        ], 
        "title": "浣溪沙 其三 过新津里", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "青阳歌歇云翘舞。", 
            "正人日、强题句。", 
            "去年芳草今年树，如转烛、伤空度。", 
            "懒把酒、欲寻又误。", 
            "灵辰更、拜春一处。", 
            "莫唤重来佳节，久共幽人住。"
        ], 
        "title": "豹龛诗馀 迎春乐 人日立春", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "倦态轻柔晚妆残，春意正漫漫。", 
            "二分花外，三分月上，一半眉间。", 
            "为怜憔悴知愁惯，凝恨复含欢。", 
            "非关哀怨，都缘缭乱，楚岫巫山。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "梦老秋塘，年随逝水，几番负了芳约。", 
            "天云高寄幽魂，露风乍摧残萼。", 
            "飘零如许，抵多少、月砧霜角。", 
            "记黄沙碧海深寻，朔雪塞尘争掠。", 
            "衫似血、泪痕犹薄。", 
            "眉欲折、愁思怎著。", 
            "依稀旧事肠回，寂历新寒意索。", 
            "江南地北，正横断幽情谁托。", 
            "又惊对孤影盈盈，还我借尊閒酌。"
        ], 
        "title": "东风第一枝 题天空云影", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "灞桥旌，西渚渡，涕泪咽南浦。", 
            "把袂临歧，黯正绝风雨。", 
            "匆匆暮暮朝朝，倩谁留得，更飘泊、天涯难住。", 
            "襟头觑。", 
            "旧恨还著新愁，年来不堪数。", 
            "梦断荒江，仗剑复谁语。", 
            "看他云叠山重，身归何处，却负了、几番来去。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "北宋长歌，南唐小令，清空雅调谁续？", 
            "秦黄今代有，忽惊说、扫眉才独。", 
            "闻声幽谷。", 
            "看白石裁云，孙娘吟烛。", 
            "填新曲。", 
            "露花梅子，满琅玕腹。", 
            "踯躅。", 
            "题句难工，更酒阑灯灺，欲歌还哭。", 
            "稼轩思最苦，倚烟柳、斜阳停瞩。", 
            "微尘漫目。", 
            "却豹尾新翻，凤头閒属。", 
            "传丝竹。", 
            "谱成金荃，一歌三复。"
        ], 
        "title": "翠楼吟 题《琼箫馆词集》", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "归梦淩云，征魂侵月，声声愁彻清笳。", 
            "风树烟城，良宵度遍谁家？", 
            "年时谙尽人离别，怯东风、吹断天涯。", 
            "费沈吟，寒烛轻摇，红袖低斜。", 
            "千金一刻春无价。", 
            "魂销桥柳，泪咽汀葭。", 
            "北渚南津，匆匆地迩思遐。", 
            "牵衣挥袂浑閒事，任欷歔、潭水桃花。", 
            "愿来时，欢绪长凝，望眼无遮。"
        ], 
        "title": "高阳台 题津楼惜别图次重审韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "炎海清凉处。", 
            "点酥娘、歌传皓齿，诵听灵赋。", 
            "琢玉人间都羡取，休怨东风似妒。", 
            "憔悴甚、空量缣素。", 
            "一瞥惊心舒怨黛，尽无言有梦翻如故。", 
            "弦可续，意难住。", 
            "芳时几逐春来去。", 
            "看匆匆、明珠乍晦，金丝重度。", 
            "玉马应随鸳枕系，省识青绳易误。", 
            "人月静、无尘初步。", 
            "却愿披云轻拂袖，纵连城不易倾城顾。", 
            "君莫负，桃花渡。"
        ], 
        "title": "贺新郎 调慕邢", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "天女维摩劫后身。", 
            "唤到真真，意已申申。", 
            "世间欢梦易成尘，人断天垠，路断桃津。", 
            "寄语东君莫漫嗔。", 
            "花正青春，时正黄昏。", 
            "妒花翻是惜花人，愁遍宵辰，谙尽酸辛。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一重山色一重楼。", 
            "古津头，挂轻舟。", 
            "塔影潭光，佳胜说杭州。", 
            "南北高峰重独立，窥海气，俯江流。", 
            "飞来一霎雨成秋。", 
            "水新稠，月新柔。", 
            "已褪斜阳，处处送离愁。", 
            "荒寺閒钟村竖笛，人未醉，怕惊鸥。"
        ], 
        "title": "江神子", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "轻云淡月朦胧地，乍转东风。", 
            "寒意重重，满路灯花不肯红。", 
            "小车遥夜临郊陌，直少人踪。", 
            "寂寞阑空，多少楼台梦正浓。"
        ], 
        "title": "采桑子 夜归", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "林外鸦，陌上花。", 
            "飞去多时没一些，天涯何处家？", 
            "梦痕赊，月痕斜。", 
            "待到寻春春又遐，断肠空自嗟。"
        ], 
        "title": "长相思", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "波动帘旌，断霞犹殢双鬟影。", 
            "女儿三五月如人，人月长相等。", 
            "欢恨悠悠未省，转惆怅、风凄露冷。", 
            "渐昏绡帐，乍凉金井，何时酒醒？"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "蛾眉鸦鬓惺忪地，罢舞已多时。", 
            "华灯初上，宫炉乍暖，有酒盈卮。", 
            "几回惆怅，银屏梦远，翠袖春迟。", 
            "可堪人醉，琵琶不语，空说相思。"
        ], 
        "title": "人月圆", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "念江头、几人凝伫，秋风帘幕无数。", 
            "小楼尘梦浑如昨，昨夜梦萦何处？", 
            "朝又暮。", 
            "忍暗忆、疏灯偎倚轻轻诉。", 
            "更应记取。", 
            "对不尽烟波，几回呜咽，把手惜归去。", 
            "今惆怅，嫩约殷勤又误，那时空惹春妒。", 
            "钗痕未褪莺啼歇，到枕便思眉妩。", 
            "愁不语。", 
            "正却计、征帆远擢回江浦。", 
            "天涯有路。", 
            "总料理相逢，重看泪眼，閒与说辛苦。"
        ], 
        "title": "摸鱼儿 寄妍华", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "倚枕停欢，推衾觅语，记从心上留眉妩。", 
            "当时玉臂怯深寒，归期泥向襟前数。", 
            "梦断江楼，魂萦月浦，风情欲说人何许。", 
            "肯教红褪旧钗痕，到今不倦千回觑。"
        ], 
        "title": "踏莎行 有忆", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "妍华妆次，自初春小别，时时萦思。", 
            "惟祝韶华今胜昔，更问秋来芳意。", 
            "珍重尊前，思量梦后，莫使成憔悴。", 
            "此情如昨，梦魂长是千里。", 
            "今又一度相逢，几回重看，图画盈盈里。", 
            "泪眼挥弹凝望久，只是江流迢递。", 
            "点点行行，还应笑我，遍写相思字。", 
            "怨愁重叠，阿文沽上缄寄。"
        ], 
        "title": "念奴娇 代柬", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "西风不解人愁怨，吹寒飘雨迎人面。", 
            "归去渐黄昏，轻车迷旧痕。", 
            "楼台灯火路，疑是相携处。", 
            "泪眼几回看，琵琶谁与弹？"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "迢递江头寄梦频，重重云水隔閒身，相逢只许唤真真。", 
            "镜里未圆初夜月，画中犹认旧时人，肯将心事上眉颦。"
        ], 
        "title": "浣溪沙 其一 题妍华对镜图", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "独立支颐倦所思，眼中憔悴已多时，回肠只是怯人知。", 
            "绕槛疏枝牵梦远，当门小径怨归迟，鬓云犹自绾愁丝。"
        ], 
        "title": "浣溪沙 其二 题妍华支颐小立照影", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "昨夜西风怯太凉，今宵郁郁怨风藏，捲帘犹未著衣裳。", 
            "强许灯痕飞玉镜，閒抛烟缕度银床，钗横鬓乱夜中央。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "风起云屯又一时，乍凉乍暖意参差，小楼经雨梦翻迟。", 
            "到耳声声都不管，教无眠是最相思，相思何计遣人知。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "殷仁", 
        "era": "近现代", 
        "subtype": null, 
        "text": [
            "第一风流才子，参禅不肯坐禅。", 
            "文章书画人鬼，嬉笑怒骂通仙。", 
            "花月酒杯犹在，沧桑云水几迁。", 
            "异乡一去不返，行乐莫让前贤。"
        ], 
        "title": "读唐伯虎集", 
        "type": "六言诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "高展琼屏素羽齐，金花翠尾品原低。", 
            "飞依王母银台隔，背写边鸾粉本迷。", 
            "霄路云裳曾梦举，阆山玉树不双栖。", 
            "东南何限徘徊意，未暇哀吟小吏妻。"
        ], 
        "title": "立之属赋白孔雀", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "乐事平生数已微，凋年继见更依依。", 
            "惜春惜别终难惜，归北归南未是归。", 
            "天目山中春酒熟，桐庐江上鳜鱼肥。", 
            "何时把臂成长往，隔断人寰所见稀。"
        ], 
        "title": "次君任韵", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "皂帽藜床岁月多，卅年重见鬓双皤。", 
            "盘中风味巴河藕，塞上奇黁海拉磨。", 
            "话到家园堪痛哭，未填沟壑且高歌。", 
            "腐儒濩落英雄老，回首苍茫等逝波。"
        ], 
        "title": "族兄叔容相别三十三年兹复见于沈阳几不相识矣留饭海拉尔磨菇及自制藕丸风味绝佳谈及家乡零落之状不胜感叹率成一首", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "人间何处无良夜，难得二人相对閒。", 
            "踏雪冲泥曾不厌，俗情凡语已全删。", 
            "廿年愁隔春明梦，晚遇仍同侍从班。", 
            "六十逢辰是佳节，菊萸荐酒好开颜。"
        ], 
        "title": "治芗同年六十生日", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "经筵左右九十日，便了孤臣一往心。", 
            "耿耿填胸终不下，磐磐盖世更何寻。", 
            "早拚削迹仍摧辱，除是看山有笑吟。", 
            "廿载思归归已得，峡江秋气万重深。"
        ], 
        "title": "王病山先生遗榇归蜀感赋二首 其一", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "醰醰二老爱王朱，空谷偕来兴不孤。", 
            "下榻谈深非世味，付谁别后感西湖。", 
            "死生宁顺庸关虑，悲愤人天岂异途。", 
            "耆旧因依回首尽，残年残泪尚难枯。"
        ], 
        "title": "王病山先生遗榇归蜀感赋二首 其二", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "天涯摇落本相关，漫借霜华发醉颜。", 
            "酒罢几番闻夜雨，妆成容易换寒山。", 
            "抱残碧树蝉同尽，望断平沙雁不还。", 
            "多谢故人书远忆，狮窝锦幛梦跻攀。"
        ], 
        "title": "落叶二首用前咏落叶韵 其一", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "寄远缄红尚有情，矜秋爱晚似前生。", 
            "任教温室全灵寿，从此寒林属李成。", 
            "岁暮观山人独立，夜长敲户梦频惊。", 
            "风轩扫尽秋何寄，伫待空枝偃雪声。"
        ], 
        "title": "落叶二首用前咏落叶韵 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "髯翁生自华严界，不借仙家七返丹。", 
            "异代逢辰原不隔，穷冬嘉会自成欢。", 
            "身閒从识幽居味，诗小犹回大海澜。", 
            "笑我多情华发早，蹉跎终是恋高寒。"
        ], 
        "title": "苏堪作东坡生日会饮 其二", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "寒花瘦影伴伶俜，惯看春灯雪里青。", 
            "献岁久应忘旧历，贺正犹自望天星。", 
            "洗心童子无嗔偈，遮眼枯禅十忍经。", 
            "薄酒未消年事换，笑予非醉亦非醒。"
        ], 
        "title": "次韵愔仲除夕", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "早岁高谈接士衡，晚来肥遁谢时名。", 
            "锐锋谁记杨无敌，强聒空怜楚两生。", 
            "胜日杯盘陪绿野，疏星钟鼓梦西清。", 
            "心灰鬓雪边尘里，何日寒鸥访旧盟。"
        ], 
        "title": "子安同年用予寄散原老人诗韵寄赠奉和", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不见高人对榻论，天涯何日酒重温。", 
            "早知楚失难期复，谁料凡亡并丧存。", 
            "拜赐冬郎空掩涕，移官臣甫欲招魂。", 
            "春明遗恨犹难灭，更寤钧天怆梦痕。"
        ], 
        "title": "次韵祇庵同年", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "温香夜发水仙浓，年景春明感旧踪。", 
            "欲曙天光分罨霭，生新人意自黄农。", 
            "趋跄深愧朝班列，衰戆惟应圣主容。", 
            "屈曲神山多岁月，区区尘露报何从。"
        ], 
        "title": "次韵愔仲元旦试笔", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "台蚀朱栏水渴池，曲深萝径隐秾姿。", 
            "晚春风日犹凄冷，绝世芳菲费护持。", 
            "曾是忧勤疏胜事，只今追赏异清时。", 
            "爇天香烬难通奏，烂漫催开傥待诗。"
        ], 
        "title": "恭王旧邸萃锦园海棠最盛心畬王孙数约看花至今岁始得践适值歇枝春寒花迟小萼而已", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "身世悲凉不可论，寥寥天壤晚相温。", 
            "岂惟空谷足音喜，聊欲人间孤谊存。", 
            "故国春光欺倦眼，五陵残照黯惊魂。", 
            "高斋小语风吹断，愁绝归来记梦痕。"
        ], 
        "title": "旧京视散原老人旋因事促返长春感赋", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一日名传郑国渠，直移广漠作江湖。", 
            "山围翠幕开天镜，身共閒鸥入画图。", 
            "小艇乍堪冲峻濑，片云何意送跳珠。", 
            "征衫检点西湖雨，惆怅烟波旧钓徒。"
        ], 
        "title": "苏堪约游净月潭", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "探汤绝笔见心期，诗格诚斋不厌卑。", 
            "惯以纤新娱俗眼，还将狡狯出偏师。", 
            "拔奇却有惊人技，白战曾无寸铁持。", 
            "堪羡虞公身死日，堂堂博得一联诗。"
        ], 
        "title": "书诚斋集", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "进扇悬囊节候新，馀寒重袷且相亲。", 
            "一庭花作晚春事，万里天淹衰相身。", 
            "波影摇人宜小立，梧阴留掖感逡巡。", 
            "玉盘风露明如许，微逗芳悰一怆神。"
        ], 
        "title": "府中白芍药及杂花始开已过夏至矣", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "旧恨惊心耿不眠，沉沉影事渺如烟。", 
            "羊求歧路途何问，葛采旄丘岁几迁。", 
            "同梦未甘成己背，销魂难再是丁年。", 
            "分明后剧非前剧，苦语何由诉九泉。"
        ], 
        "title": "丁丑五月十三日 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "二十年来事万更，枭材狐𧌒各纵横。", 
            "诸公赍志诚难瞑，后死投艰自可惊。", 
            "径绝云通容有日，海枯石烂总无名。", 
            "须臾共影荧残夜，可有孤光作启明。"
        ], 
        "title": "丁丑五月十三日 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "殿春春去奈佳期，寂寞遗芳欲怨谁。", 
            "差胜伤离三月尽，还如见佛一花持。", 
            "翻风偏自当瑶砌，炙日何曾损雪肌。", 
            "难补韶光补愁恨，故应苌楚乐无知。"
        ], 
        "title": "次韵苕雪白芍药诗", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "苏堪苦说江锼叔，能表幽潜意自长。", 
            "教外师传空倚著，卷中天地太悲凉。", 
            "仲车狷介有深性，无已赓酬稀抗行。", 
            "成就若为身世定，独行此士信堂堂。"
        ], 
        "title": "书江韬叔诗后", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "花开真约黄昏后，风露中庭月上初。", 
            "万里凉秋愁绝塞，十分奇夜慰幽居。", 
            "灵芸美盼灯犹却，飞燕容光昼不如。", 
            "道服寒香太清绝，不辞久立向阶除。"
        ], 
        "title": "园中遍植秋芳有花俗名夜来香者尤多入夜万花齐放幽芬袭人亦塞外之一奇也戏作一诗纪之", 
        "type": "律诗", 
        "yun": "鱼"
    }, 
    {
        "author": "桂念祖", 
        "era": "近现代", 
        "subtype": null, 
        "text": [
            "积雨侵阶，同云蔽野，墙外屐声来往。", 
            "倚绳床经案，朝又暮、时霎龛灯都上。", 
            "文园情绪减，才触拨、禅关又放。", 
            "人间天界，刹那轮转，肠回无像。", 
            "惘惘。", 
            "记三五年时，秋月春花同赏。", 
            "绿酒红灯，银鞍绣毂，尽劳追想。", 
            "无奈存没聚散，苦乐殊今曩。", 
            "惟何恩何怨，尚隔莲邦肸蚃。"
        ], 
        "title": "丁香结", 
        "type": "词", 
        "yun": null
    }, 
    {
        "author": "桂念祖", 
        "era": "近现代", 
        "subtype": null, 
        "text": [
            "春光欲尽。", 
            "未得天涯信。", 
            "早起镇恹恹，减裘带、馀寒犹嫩。", 
            "古碑临罢，独枕故衣眠，魂无定。", 
            "身慵困。", 
            "酿就维摩病。", 
            "谁家巷陌，红满香成阵。", 
            "旬日雨风频，减多少，游踪逸兴。", 
            "忏除烦恼，赖有贝多经，帘押静。", 
            "香篆烬。", 
            "终卷阴移寸。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "桂念祖", 
        "era": "近现代", 
        "subtype": null, 
        "text": [
            "凄凉十五年中事。苦了他和自。", 
            "香残红退画堂空。早是柔魂销尽夕阳中。", 
            "他生有分相厮守。拚共天长久。", 
            "仙山楼阁也迷茫。只要只心一意向西方。"
        ], 
        "title": "虞美人", 
        "type": "词", 
        "yun": null
    }, 
    {
        "author": "桂念祖", 
        "era": "近现代", 
        "subtype": null, 
        "text": [
            "落尽红英万点，愁扳绿树千条。", 
            "云英消息隔蓝桥。", 
            "袖间今古泪，心上往来潮。", 
            "懊恼寻芳期误，更番怀远诗敲。", 
            "灵风梦雨自朝朝。", 
            "酒醒春色暮，歌罢客魂销。"
        ], 
        "title": "临江仙", 
        "type": "词", 
        "yun": null
    }, 
    {
        "author": "桂念祖", 
        "era": "近现代", 
        "subtype": null, 
        "text": [
            "才华已为情锁损。那堪又被多情困。", 
            "珠玉女儿喉。新词懒入眸。", 
            "清愁销不得。梦入莲花国。", 
            "方信断肠痴。断肠天不知。"
        ], 
        "title": "菩萨蛮 读小山词 其一", 
        "type": "词", 
        "yun": null
    }, 
    {
        "author": "桂念祖", 
        "era": "近现代", 
        "subtype": null, 
        "text": [
            "月斜迷梦春城隔。隔城春梦迷斜月。", 
            "寒烛画楼残。残楼画烛寒。", 
            "许时同密语。语密同时许。", 
            "才尽费疑猜。猜疑费尽才。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "青林之下，谁与偃卧。", 
            "载歌载谣，好音相和。", 
            "盍来乎，盍来乎。", 
            "子之居此，无有寇患。", 
            "惟有风霜逼岁阑。", 
            "有违势要，负暄是乐。", 
            "力田赡身，不跂过足。", 
            "盍来乎，盍来乎。", 
            "子之居此，无有寇患。", 
            "惟有霜风逼岁阑。"
        ], 
        "title": "莎士比亚招隐词 Shakes Peare “Under the Greenwood Tree”", 
        "type": "四言诗", 
        "yun": null
    }, 
    {
        "author": "徐蕴华", 
        "era": "近现代", 
        "subtype": "七言律诗", 
        "text": [
            "西风催唱异乡歌，客里光阴一霎那。", 
            "何处不毛烟瘴重，今宵无翳月明多。", 
            "天香朗散霏金粟，秋色平分划绛河。", 
            "闻说琼楼寒更甚，且将水调学东坡。"
        ], 
        "title": "中秋对月寄佩忍师粤东", 
        "type": "律诗", 
        "yun": "歌"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "揉酥搓雪。纤手捣来天上月。", 
            "玉椀频供。颗颗圆匀讶许同。", 
            "温柔气息。心里人儿甜似蜜。", 
            "愿祝情郎。个个团圞个个双。"
        ], 
        "title": "减字木兰花·咏汤圆", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "画堂香细。", 
            "红烛摇金穗。", 
            "春似海，天如水。", 
            "一星明宝婺，万霭凝朝瑞。", 
            "朱阑外，东风开遍长春蕊。", 
            "蝶舞霓裳媚。", 
            "莺逗鸾笙脆。", 
            "灯影畔，帘波内。", 
            "欢腾莱彩戏，酒劝酡颜醉。", 
            "君记取，年年为谱千秋岁。"
        ], 
        "title": "千秋岁·寿程玉霜母六十", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "秾蕊繁枝著意新。", 
            "伶俜罗袜刬香尘。", 
            "小园花事未全贫。", 
            "心上惺忪昨夜雨，眼中销减十分春。", 
            "高楼愁煞倚阑人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "帘外飘灯雨未收。", 
            "花魂扶梦上层楼。", 
            "嫩寒如水酿春愁。", 
            "有酒未能浇块垒，无乡何计著温柔。", 
            "一生埋恨是心头。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "寸寸蕉心婉转通。", 
            "篆烟低袅一丝风。", 
            "相携无奈是匆匆。", 
            "檀颗细吹兰气息，葱纤微掐玉玲珑。", 
            "未灰心事可怜红。"
        ], 
        "title": "浣溪沙·咏纸煤", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "曲几长筵处处宜。", 
            "旗枪闲斗碧琉瓈。", 
            "一生冷暖惯禁持。", 
            "擎处粉轻留指印，泼余香重涴唇脂。", 
            "文园病渴最相思。"
        ], 
        "title": "浣溪沙·咏茗椀", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "浴罢兰汤侍女擎。", 
            "梦回刬袜下阶行。", 
            "肤圆致致最销魂。", 
            "花径不兜红著腻，绣帏轻卸玉无声。", 
            "弓鞋窄窄可怜生。"
        ], 
        "title": "浣溪沙·咏拖鞋", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "堂中阿母瑶池宴。", 
            "长寿杯深香潋滟。", 
            "尽收彩笔付金题，更谱薰弦调玉琯。", 
            "洞天自暖人长健。", 
            "彻晓笙歌听不倦。", 
            "膝前雏凤早蜚声，细数华年刚一半。"
        ], 
        "title": "木兰花·寿梅畹华母六十", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "条风淑景明庭院。", 
            "彩袖琼浆频举劝。", 
            "佳儿佳妇已无双，更挈朝云来侍宴。", 
            "韶光一任年涯转。", 
            "自把玉颜银汉炼。", 
            "神仙原自在人间，笑看蓬瀛三度浅。"
        ], 
        "title": "木兰花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "落眼虫鱼发古香。", 
            "排窠红湿动吟床。", 
            "秦书晋籀与平章。", 
            "花乳白飞镌凤字，蓝田青老入蟾肪。", 
            "故应名迹俪杨王。"
        ], 
        "title": "浣溪沙·题史喻盦印谱", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "酒悲花病。", 
            "泪粉衫痕印。", 
            "独拥鸳衾和梦等。", 
            "不管天涯远近。", 
            "绿杨禁受风柔。", 
            "东西沟水分流。", 
            "谁信红楼一角，等闲贮得春愁。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "意密难酬，恩深易怨。", 
            "含情欲诉肠先断。", 
            "屏山重叠枕头欹，啼红偷洗胭脂面。", 
            "绣幄防莺，珠帘妒燕。", 
            "春心不共春云展。", 
            "自伤歌舞受人怜，教人错比杨花贱。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "蠹纸魂痕，楚兰一掬伤心泪。", 
            "故家乔木莽风烟，忍唾行吟地。", 
            "付与回肠荡气。", 
            "尽消磨、偷声减字。", 
            "莺天雁夜，蝶外蛩边，清愁自理。", 
            "影倩花扶，翩翩玉貌佳公子。", 
            "山阳笛语剩凄清，梦冷湘波逝。", 
            "我亦能歌变徵。", 
            "有斜阳、危栏怕倚。", 
            "荒原白草，尘海红桑，人间何世。"
        ], 
        "title": "烛影摇红·题无爱居士填词图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "房栊深窈，竹林摇空翠。", 
            "日影上罘罳，动凉飔、重帘窣地。", 
            "调冰雪藕，闲诵少陵诗，吟未已。", 
            "云乍起。", 
            "骤雨鸣檐底。", 
            "纱厨枕簟，渐觉凉如水。", 
            "高卧傲羲皇，似自在、虚堂味美。", 
            "醒来倦眼，翻怯夕阳明，霞散绮。", 
            "鱼烧尾。", 
            "愁入蝉声里。"
        ], 
        "title": "蓦山溪·夏日雨后", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "酹清杯、玉钩斜畔，隋宫千载眉妩。", 
            "舞销歌歇香尘委，姓氏都无寻处。", 
            "龙有路。", 
            "算片石、韩陵差可情天补。", 
            "光芒万古。", 
            "似剑气腾霄，珠胎照夜，不共土花窳。", 
            "持山去。", 
            "劫火仓皇一炬。", 
            "流传遗迹如许。", 
            "墨痕浓涴沉脚泪，翠黛悲凉今故。", 
            "词漫谱。", 
            "总未抵哀弦，千面声凄楚。", 
            "新愁更苦。", 
            "痛玉匣人间，铢衣梦里，何地赋离黍。"
        ], 
        "title": "摸鱼儿·题隋董美人墓志铭拓本", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "问梅花、几生修到，芳魂长傍和靖。", 
            "寒漪一角西泠路，斜浸横枝凄冷。", 
            "重记省。", 
            "料环佩、归来月下前身认。", 
            "鸥边小艇。", 
            "尽载得游人，弄香清泚，立尽万花影。", 
            "沧波梦，翠羽啁啾未定。", 
            "东风还被催醒。", 
            "移根补屋人何在，剩有画图堪证。", 
            "阑莫凭。", 
            "怕玉笛吹愁，惊起仙禽听。", 
            "珠尘糁岭。", 
            "想竹屋词工，房山墨妙，今古耿相应。"
        ], 
        "title": "摸鱼儿·孤山补梅图为许玉年先生所作，并自题摸鱼儿一阕，一时和者甚众。野侯同年得之肆中，出视徵题，即用其韵", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "谁倒天瓢，响碎竹圆荷，凄弄声艳。", 
            "唾碧兰丛，微泫晚妆啼脸。", 
            "孤旅似我无眠，料检点、故情撩乱。", 
            "叹画梁、宿燕都换，残烛对床曾见。", 
            "小楼深夜偎罗荐。", 
            "卖花声、荡愁轻茜。", 
            "潇潇卧听虚堂寂，凉沁惺忪眼。", 
            "争似此夕断肠，骤怒打、狂澜千点。", 
            "怕素鳞、不到湘水，曲潮回散。"
        ], 
        "title": "玲珑四犯·暑夜听雨，怀三弟夏口，兼寄湘中乱后亲友。用清真韵", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "乱愁迸，别后朱弦宝瑟无心理。", 
            "问廿年霜鬓，为谁不管，韶华轻费。", 
            "指海天云树，山重水复苍烟委。", 
            "尽望久空洒，几许伤高清泪。", 
            "绕珍丛底。", 
            "有双双、飞燕呢喃，似说承平，歌舞况味。", 
            "那知感节哀时，负东风、放尽桃李。", 
            "纵依前，争笑靥娇春，凝妆斗水。", 
            "奈入离人目，相看都是憔悴。"
        ], 
        "title": "还京乐·和清真，同仁光、吷庵公渚作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "槐阴前度曾听处，泠泠又弦清晓。", 
            "旧地重来，经年恨别，聊说伤高怀抱。", 
            "风指颤袅。", 
            "正新绿才圆，乱红初埽。", 
            "到耳偏惊，甚时莺燕等闲老。", 
            "烦君相警最苦，举家清似我，幽怨能道。", 
            "捣练千砧，铿床万叶，和尽秋声更好。", 
            "孤弹古调。", 
            "笑热不因人，饮非求饱。", 
            "满地斜阳，唤回尘梦杳。"
        ], 
        "title": "齐天乐·早蝉", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "登楼目送行云远，斜阳断烟离绪。", 
            "帝所麻鞋，仙都卉服，南北凄凉为旅。", 
            "高寒院宇。", 
            "又潮落丁沽，雁回湓浦。", 
            "两地魂销，短檠搔鬓共谁语。", 
            "浮沤江上聚散，眼中人几换，前度吟侣。", 
            "瘦菊支霜，酣枫绚日，抱色栖香心苦。", 
            "哀弦自抚。", 
            "倩泪滴荒波，载愁流去。", 
            "唤起灵均，楚骚赓怨句。"
        ], 
        "title": "齐天乐·庚午初冬吷庵公渚复举词社，有怀散原丈庐山、苍虬津门，即寄苍虬索和", 
        "type": "词", 
        "yun": null
    }, 
    {
        "author": "徐道政", 
        "era": "近现代", 
        "subtype": "七言绝句", 
        "text": [
            "南风四月长菰蒲，扶杖来寻桂隐庐。", 
            "笑我性情多古怪，西湖不爱爱南湖。"
        ], 
        "title": "南湖纪游三首 其一", 
        "type": "绝句", 
        "yun": null
    }, 
    {
        "author": "徐道政", 
        "era": "近现代", 
        "subtype": "七言绝句", 
        "text": [
            "大旱曾传淳祐年，西湖深处草芊芊。", 
            "万家转向南湖汲，此是佛家功德泉。"
        ], 
        "title": "南湖纪游三首 其二", 
        "type": "绝句", 
        "yun": "先"
    }, 
    {
        "author": "徐道政", 
        "era": "近现代", 
        "subtype": "七言绝句", 
        "text": [
            "森森竹树锁烟霞，城郭山林处士家。", 
            "记得小桥流水外，满天风雪访梅花。"
        ], 
        "title": "南湖纪游三首 其三", 
        "type": "绝句", 
        "yun": "麻"
    }, 
    {
        "author": "徐梦", 
        "era": "近现代", 
        "subtype": null, 
        "text": [
            "金粉卷潇湘，春情度一双。", 
            "惜飞花、谁解愁肠。", 
            "剩有湖罗三十六，拼付与、绣鸳鸯。", 
            "何处是横塘，蘼芜沁梦香。", 
            "曲阑干、红煞斜阳。", 
            "认取晶屏蝴蝶影，仅够思量。"
        ], 
        "title": "南楼令", 
        "type": "词", 
        "yun": null
    }, 
    {
        "author": "徐梦", 
        "era": "近现代", 
        "subtype": null, 
        "text": [
            "滞鸳鸯，红鹦鹉，粉妥冰绡微露。", 
            "纱幕月，玉镫风，楚云销几重。", 
            "相思细，人千里，数遍画栏十二。", 
            "欢昨夜，梦今宵，春情戛翠翘。"
        ], 
        "title": "更漏子", 
        "type": "词", 
        "yun": null
    }, 
    {
        "author": "徐梦", 
        "era": "近现代", 
        "subtype": null, 
        "text": [
            "别恨匆匆已十秋，渡江云蕊也含愁。", 
            "水丝牵梦过杭州。", 
            "桃叶柳枝双栖艇，玉箫金管一登楼。", 
            "露潮凉处理鱼钩。"
        ], 
        "title": "浣溪沙 西子湖头", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "十万射潮弓。", 
            "竟夕汹汹。", 
            "寒风挟雨入帘栊。", 
            "为底恼人声阵阵，铁马丁东。", 
            "极目望长空。", 
            "月影朦胧。", 
            "残灯无焰短擎红。", 
            "争奈夜寒人不寐，樽酒谁同。"
        ], 
        "title": "浪淘沙 风夕怀茜玉", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "薄酒当茶复一中。", 
            "酒醒恰听五更钟。", 
            "此时情境与谁同。", 
            "愁似海风吹不断，心如江月照还空。", 
            "无情天地有情侬。"
        ], 
        "title": "浣溪沙 有感", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "山望高，水望低。", 
            "人间何处不岖崎。", 
            "庄周论物齐。", 
            "我往东，你往西。", 
            "人心何事不差池。", 
            "杨朱泣路歧。"
        ], 
        "title": "自度腔", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "帐饮达明发，晓月送行舟。", 
            "海天极目寥廓，泛宅脱羁囚。", 
            "白浪澜翻如雪，万里乘风一瞥，去住任波流。", 
            "清夜更闻乐，起舞未应休。", 
            "往来客，今古恨，为谁留。", 
            "不须回首，人生禁得几番愁。", 
            "痛惜山河破碎，积我胸中孤愤，誓与补金瓯。", 
            "寂寞凭栏处，何自遣离忧。"
        ], 
        "title": "水调歌头 海行", 
        "type": "词", 
        "yun": "尤"
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "云乍起，烟海碧微茫。", 
            "人倚栏杆春未老，一株银橘满山香。", 
            "鸟语弄笙簧。", 
            "声百啭，无复协宫商。", 
            "争似野花饶野趣，好将新意谱新腔。", 
            "投老惯蛮荒。"
        ], 
        "title": "望江南 鸟语", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "柔肠宛转情如许。", 
            "咫尺天涯，一倍含辛苦。", 
            "空阶玉立可怜生，凝眸幽怨浑如诉。", 
            "早托微波达诚素。", 
            "渺渺余怀，青鸟难传语。", 
            "丁宁记取月生明，枕边暗泣销魂处。"
        ], 
        "title": "蝶恋花（少作） 其一", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "浇风晚近谁唐许。", 
            "作茧残身，春蚕徒自苦。", 
            "思量惟可与言情，寸衷未敢从头诉。", 
            "真诚一点为原素。", 
            "之死靡他，天日非虚语。", 
            "此生形影愿无违，襟裾永及君同处。"
        ], 
        "title": "蝶恋花（少作） 其二", 
        "type": "词", 
        "yun": null
    }, 
    {
        "author": "徐谦", 
        "era": "近现代", 
        "subtype": null, 
        "text": [
            "密意浓情深几许。", 
            "好事多磨，回忆倍辛苦。", 
            "人间惟愿月常圆，闲愁幽怨何须诉。", 
            "蛮笺未足传心素。", 
            "漫道多情，都是销魂语。", 
            "银缸拨尽未成眠，应怜汗湿香襦处。"
        ], 
        "title": "蝶恋花（少作） 其三", 
        "type": "词", 
        "yun": null
    }, 
    {
        "author": "连横", 
        "era": "近现代", 
        "subtype": "七言律诗", 
        "text": [
            "探险搜奇得得行，秋风匹马大埔城。", 
            "书生挟策来谈史，上将麾戈此屯兵。", 
            "星斗满天浮夜气，河山终古属延平。", 
            "蛟龙关销何时去，怕听荒鸡下五更。"
        ], 
        "title": "宿内国姓庄", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "眩人作剧太离奇，囊底贪天失镜机。", 
            "岂有同舟心胆异，故应接壤辅车依。", 
            "触蛮抵死犹争战，尧桀平情孰是非？", 
            "中寿何知臣服罪，事成早办遂初衣。"
        ], 
        "title": "次韵仁先将之大连留别并示愔仲", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一瓻远致饮亡何，前路相须事正多。", 
            "忍便沈冥蠲世虑，不妨温克养天和。", 
            "千军可扫纡筹笔，三舍终回且枕戈。", 
            "七载唱酬笙磬叶，直庐揽涕隔沧波。"
        ], 
        "title": "愔仲索酒并寄以诗", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "斗车北望夜如年，吴质多愁例不眠。", 
            "并海有人犹逐日，万方无主正呼天。", 
            "不成洛邑淹周辙，倘为莱兵反鲁田。", 
            "敝屣廿年肯回顾，育然本意在安边。"
        ], 
        "title": "叠韵答愔仲", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "黄落山川未足悲，百昌荣悴各因时。", 
            "偶寻泽畔芳犹在，不向风前劲孰知？", 
            "天接斜阳看转迥，地邻古塞恐先衰。", 
            "八公久入商声裹，那更芦笳日夜吹。"
        ], 
        "title": "秋草和味云 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "一从凉吹转蓬科，拾翠无由近御河。", 
            "别后园林深积箨，旧时池籞冷残荷。", 
            "掘根险为饥鸿尽，剉荐能禁战马过？", 
            "头白王孙归得未，乱蛩如雨绕铜驼。"
        ], 
        "title": "秋草和味云 其二", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "迟暮偏为天所怜，忘忧忍辱且留连。", 
            "陨霜不杀庸非幸，茀道难行孰使然？", 
            "生意未随枯树尽，幽姿还衬晚花妍。", 
            "风沙弥望朱颜泽，输与篱东老少年。"
        ], 
        "title": "秋草和味云 其三", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "纷纷丛薄望秋零，莫怪征袍褪故青。", 
            "正藉绳芟订年历，漫因薆蔽怨骚经。", 
            "无情不分来飞蝶，同腐终羞托化萤。", 
            "未报春晖心岂死，寒荄有日吐芳馨。"
        ], 
        "title": "秋草和味云 其四", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "岁华犹属旧皇都，士女肩摩了不殊。", 
            "时好略从陈列见，昔游遍数辈流无。", 
            "烽尘稍远应知幸，羁绁馀閒偶寄娱。", 
            "廿有一番度元夕，未忘夜饮两峰图。"
        ], 
        "title": "壬申上元同衮甫纕蘅默园游厂肆（壬申，一九三二）", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "宣和画㡧供花王，国艳还严近侍装。", 
            "自掬赤心修制草，且醺蓝尾尽离觞。", 
            "胜流谁称簪双髻？正色偏留殿众芳。", 
            "从此丰台添掌故，带围端不羡维扬。"
        ], 
        "title": "仁先以正红勺药索和", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "患难君臣骨肉同，旅庐鳞杂费宸衷。", 
            "太官供具方兹褊，大第酬勋孰与隆？", 
            "陆九解衣惊受宠，冬郎留烛怆怀忠。", 
            "一楼不似鸣稽古，在莒能忘涕泪中？"
        ], 
        "title": "题仁先纪恩室", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "秀才忧乐关天下，齑粥回思六十年。", 
            "孤稚未虚贤母训，宾萌新广学官员。", 
            "頖宫平世明伦重，畿甸危时秉节坚。", 
            "漫与耘菘较遭际，吟边海水又成田。"
        ], 
        "title": "庸庵尚书用瓯北先生韵重游泮宫诗徵和寄答四律 其一", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "出水龙驹便不群，曾观少作气淩云。", 
            "风流郑莫香遥爇，名德丁黄席许分。", 
            "珠树诸昆看竞爽，楹书仍世挹先芬。", 
            "平生所学端无负，思乐能忘旧藻芹？"
        ], 
        "title": "庸庵尚书用瓯北先生韵重游泮宫诗徵和寄答四律 其二", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "四海人知花近楼，淞江一卧廿经秋。", 
            "梦争王室追寒日，老厌兵尘望故邱。", 
            "黉宇得无成鞠草，儒冠久不敌兜鍪。", 
            "卧碑童习犹能诵，谁识行藏有壮猷？"
        ], 
        "title": "庸庵尚书用瓯北先生韵重游泮宫诗徵和寄答四律 其三", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "温厚为诗固寿徵，鹿鸣指顾更恩荣。", 
            "作人典特隆科第，尚齿风常倡老更。", 
            "联句幸同赓御制，盍簪并喜践宗盟。", 
            "衰残愧溯青衿始，舞勺咸丰岁在庚。"
        ], 
        "title": "庸庵尚书用瓯北先生韵重游泮宫诗徵和寄答四律 其四", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "高山溯自太王荒，车马东来四百霜。", 
            "天近见龙犹在野，秋深旅雁总随阳。", 
            "中兴未尽烦回纥，太简谁能议子桑？", 
            "可慰旧京佳气望，别来吟鬓觉微苍。"
        ], 
        "title": "次韵苏盦壬申九日", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "启东兴盛并陪京，迁地因时世莫惊。", 
            "日角重光宜受玺，雪花九月助餐英。", 
            "诸君好勒浯溪颂，老我归寻息壤盟。", 
            "赠策衰庸何敢比，从来王道视人情。"
        ], 
        "title": "次韵酬苏盦", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "平生相许后凋松，投老匡山第几峰？", 
            "见早至今思曲突，梦清特地省闻钟。", 
            "真源忠孝吾犹敬，馀事诗文世所宗。", 
            "五十年来彭蠡月，可能重照两龙钟？"
        ], 
        "title": "散原少予五岁今年八十矣记其生日亦九月赋寄庐山", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "谢门高足亢吾宗，老作边荒识字农。", 
            "垦地百方贤禄仕，囊诗千首傲侯封。", 
            "风沙塞漠重开国，云树家山未息烽。", 
            "寒月再圆看又缺，何时同听水斋钟？"
        ], 
        "title": "赠族子樵琴", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "此行未见黄松客，欠上千山揽盛秋。", 
            "长白一支雄秀最，辽东三老典刑留。", 
            "万方稔乱群薰穴，七字高吟独倚楼。", 
            "早晚献诗还扈跸，仙人台上望神州。"
        ], 
        "title": "辽阳黄黎雍式叙徵题千山觅句图久无以报东来题寄", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "惠然双璧座生光，离合匆匆意特长。", 
            "举世沸羹操古调，满城艳冶抱孤芳。", 
            "应求政以斯文重，衰耄犹难结习忘。", 
            "终拟相从倾底里，夜来梦已到辽阳。"
        ], 
        "title": "金静庵毓黻黄黎雍来访旋别却寄", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "倾盖题襟忆旧京，十年世事剧堪惊。", 
            "笺诗不尽沿高密，论道端宜直迩英。", 
            "万态浮云殊善幻，一心白水未渝盟。", 
            "望衡两月经过数，何限关山别后情。"
        ], 
        "title": "袁洁珊参议金铠用京惊韵见赠次和兼以留别", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "渡海瞻天亘七旬，衰癃乞得自由身。", 
            "永怀旰食勤求瘼，习见谦光笃善邻。", 
            "有忍故能当大任，不和敢说是忠臣？", 
            "临分哽咽还延跂，周汉中兴匪异人。"
        ], 
        "title": "车发长春寄别送行诸君子", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "刚峻天留度海桑，耆英出处故堂堂。", 
            "帝阍凤诺亲承旨，臣里龙潜习近光。", 
            "碑版晚犹腾远裔，尊罍闻自记真乡。", 
            "年家耳熟趋庭语，夙信平生本义方。"
        ], 
        "title": "赠华璧臣（癸酉，一九三三）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "吾斋正对泉三叠，万个筼筜深复深。", 
            "别后每思常入梦，画中偶感几沈吟。", 
            "拂檐人或憎方直，放笔谁能作丈寻？", 
            "旧蓄杖材肯刓却，多君述德眷家林。"
        ], 
        "title": "题祝廉先方竹画帧", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "黄发丹忱有特褒，旧章载举眷前劳。", 
            "先朝恩榜才为盛，行殿宫衔宠并叨。", 
            "同岁耆英欣得伴，孑遗科第尚能豪。", 
            "记陪京尹宾兴宴，试院连番蘸靛毫。"
        ], 
        "title": "庸庵尚书乡举重逢赏太子少保衔", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "洞游忆在种梅前，欠及花时再舣船。", 
            "韵事劫馀总陈迹，后贤怀此亦华颠。", 
            "一诗逋积吾能负，大梦归休子竟先。", 
            "剥复天心那可料，尚思留命访臞仙。"
        ], 
        "title": "黄笃友以先德小鲁观察烟霞洞种梅图属题久未有作而笃友物故怆赋以归其孤", 
        "type": "律诗", 
        "yun": "先"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦回花影在帘钩。", 
            "燕去又经秋。", 
            "嘶骢旧巷夕阳愁。", 
            "一角柳边楼。", 
            "当时携手凭栏处，多少意、雨散云休。", 
            "蛛丝罥断露枝柔。", 
            "怕有小红留。"
        ], 
        "title": "月中行", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "滟滟栖鸾树。", 
            "秾华梦倚栏，酣带朝露。", 
            "娇腮展笑，低鬟斗媚，锦烘珠冱。", 
            "分明粉镜霞妆，引步障、香云暗度。", 
            "恁镇日、醉倚东风，朱颜炼砂贪驻。", 
            "还愁占断燕支，江南信殢，含怨难赋。", 
            "游蜂影乱，啼鹃泪热，最伤春处。", 
            "斜阳似堆新恨，又恣舞、花前赵女。", 
            "怕晚飔、澹减红芳，轻纱倩护。"
        ], 
        "title": "宴清都 和闰庵丈，赋公园鸾枝", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "漾疏镫、剪蕖双影，好风江上吹汝。", 
            "眉痕偷印渔娘翠，换却汴宫残谱。", 
            "秋梦住。", 
            "莫梦里横行，结就芙蓉侣。", 
            "汀沙夜语。", 
            "误落落琴声，水仙弹罢，凉逗绿蓑雨。", 
            "弄潮去。", 
            "何处枫湾蓼溆。", 
            "梅家风韵重赋。", 
            "相思那有肠堪断，回眼茗边如诉。", 
            "鸳舸路。", 
            "笑网得西施，还惹吴儿醋。", 
            "红衣更妩。", 
            "怕流水前身，惊鸿回顾，万感楚云暮。"
        ], 
        "title": "其一 摸鱼儿", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "赚吴娃、一钱看煞，轻帆迎到螺女。", 
            "娇云覆额天然媚，十二点脂羞污。", 
            "回睇处。", 
            "偏海月无情，断却婵娟侣。", 
            "杨枝放汝。", 
            "笑馋吻坡仙，岐亭吟罢，虚负玉盘贮。", 
            "蛾眉误。", 
            "祗伴潮来汐去。", 
            "蛮溪奇艳谁赋。", 
            "前头防有鹦哥觜，怎把泪珠分诉。", 
            "倾国顾。", 
            "忍倒曳金戈，也学天魔舞。", 
            "微波寄语。", 
            "正铁网摇江，西风瑟缩，愁试小莲步。"
        ], 
        "title": "摸鱼儿 其二 再赋美人蟹", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦雨高楼，伤春冷陌，多时鹃泪啼乾。", 
            "吴船几度，翠杨难系馀欢。", 
            "迢递江鸿，背语筝心，皱断曲屏寒。", 
            "韶光贱、乱芜满眼，金粉飘残。", 
            "兰馆旧悰易谢，祗暗香琴在，伴我清弹。", 
            "蹉跎谢屐，摩松何日云还。", 
            "入世绮才，未尽新愁，题遍六朝山。", 
            "风情在、谥箫月底，麾扇波间。"
        ], 
        "title": "庆清朝慢 次韵寄怀哲维白下", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "倦舞金裳。", 
            "认钿屏半面，依约徐娘。", 
            "画楼高拥，绣帘未卷，悤悤过雁，惘惘斜阳。", 
            "瘦魂吹醒西风晚，伴青女、羞整残妆。", 
            "念异乡俊怀，负了零乱萸觞。", 
            "危栏更怯清霜。", 
            "讶露盘馀恨，分染宫黄。", 
            "梦痕催换，岁华感寂，多情顾影，何计怜香。", 
            "醉吟人与秋俱老，故丛泪、千点凄凉。", 
            "尽断肠岸巾，笑为花狂。"
        ], 
        "title": "惜黄花慢 香尘宧招集赏菊，索赋是调，和梦窗韵", 
        "type": "词", 
        "yun": "阳"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "楼枕银波，窗窥瑶斗，玉虚高处寒款。", 
            "笑语天风，蕙幌云罗齐卷。", 
            "引碎琼、冰轸清初，泻乱汞、露盘斜畔。", 
            "回眄。", 
            "又霜禽惊起，残芜亭苑。", 
            "逝水年涯几见。", 
            "怕照鬓添星，素娥情懒。", 
            "舞袖霓裳，梦影仙蓬吹散。", 
            "蓦惊心、画角催沈，偏解意、翠尊随满。", 
            "悽断。", 
            "奈梅梢移晓，流光愁饯。"
        ], 
        "title": "月华清 月当头，夜趣园词集", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "酒潮春澈。", 
            "梦唐昌寂历，碎帘香月。", 
            "约钿旧寒，怨东风轻别。", 
            "翻飞楚蝶。", 
            "话酸苦、绮肠双结。", 
            "珠箔归迟，云裳解后，翠禽啼歇。", 
            "冰栏几回凭热。", 
            "认残妆半亸，镫影红怯。", 
            "对镜明朝，怕琼枝成雪。", 
            "金衣劝折。", 
            "尽万绪、篴阑歌咽。", 
            "麝粉愁新，檀心泪冷，海仙千劫。"
        ], 
        "title": "四犯剪梅花", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "斜阳身世，几雁期莺候。", 
            "过锦风光懒回首。", 
            "又收镫院宇，倚笛帘栊新病后。", 
            "认取茸衫人瘦。", 
            "鸳桡曾系处，巧似迷藏，坠梦沈烟悄寻彀。", 
            "托流水，讯行云，绿遍丝杨，怎绊住、隔花罗袖。", 
            "剩卷里蘋香，记当年怕唱，入眉峰、一痕吹皱。"
        ], 
        "title": "洞仙歌 为鹣龛题柳岸晓风图。即和其自题韵", 
        "type": "词", 
        "yun": "宥"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "几伤春怨别，画帘底，诉新莺。", 
            "正楚佩香霏，秦效韵袅，愁化云轻。", 
            "盈盈。", 
            "脸波半敛，乍回眸、不笑也倾城。", 
            "端是天南柳宿，怎教讹作张星。", 
            "竛竮。", 
            "彩扇翻歌，天宝后，换新声。", 
            "记紫兰一曲，翻风燕妒，啼露花醒。", 
            "飘零。", 
            "袖中宫谱，祗云和、留付董双成。", 
            "多少铜华旧恨，夜来传遍旗亭。"
        ], 
        "title": "木兰花慢 赠歌者张蕴娘", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "归人似燕。", 
            "又茜影画帘，斜阳催卷。", 
            "困舞翠盘，慵织鸾绡含娇怨。", 
            "年时扶醉仙蓬畔。", 
            "怅妍梦、行云偏远。", 
            "洞箫吹起，红欹黛掩，嫩胜亭院。", 
            "谁念。", 
            "流莺恨别，殢情处、绣径深丛吟遍。", 
            "弄粉旧香，弹墨新愁留春浅。", 
            "签声迢递花阴转。", 
            "更莫放、杯阑歌散。", 
            "唤镫凭照严妆，钿屏夜暖。"
        ], 
        "title": "绛都春 蛰园词集，赏牡丹。限调同赋", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "闷索新莺语。", 
            "垂杨畔、旧时兰桨停处。", 
            "平堤花拥，闲廊水绕，似遮人住。", 
            "东风暖逗朱唇浅，睡里微涡更妩。", 
            "趁醉筇、踏遍芳阴，留连还恐蜂妒。", 
            "流杯几送飞英，题裙墨黯，惆怅前度。", 
            "沾愁翠榼，淹尘皂帽，梦回天阻。", 
            "斜阳转过燕山，又听到、声声怨宇。", 
            "笑鬓丝、那称红簪，山香倦舞。"
        ], 
        "title": "宴清都 莹园春禊，分韵得宇字", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "盈盈红似滴，蝶魂醉、绕遍翠栏干。", 
            "正玉妃舞歇，画裙慵整，梦欹罗荐，啼损晶盘。", 
            "为问怨春春解否，无语亸香鬟。", 
            "凭赏堕琼，小帘扶起，背怜搓锦，流水催残。", 
            "年光梅黄近，钿车断芳事，绮陌阑珊。", 
            "惆怅凤池曾见，铅泪偷弹。", 
            "怕唾壶点碎，雕筵恨别，带围瘦减，珠箔留寒。", 
            "消受雾边衰眼，重赋愁鸾。"
        ], 
        "title": "风流子 倬盦邀集莂圃赏雨中芍药", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "摇曳一湾秋，指词仙隐处，溪云迷晓。", 
            "西堰旧通潮，荒庵畔、古雪沈沈谁扫。", 
            "清游最羡，酒瓢稳载瓜皮小。", 
            "弹指楚天愁几许，凭问旧时芳草。", 
            "分明图就残山，引归心早是，越莼香了。", 
            "凭讯冷红踪，清波路、果否控鸾重到。", 
            "梅塍梦渺。", 
            "微吟愁对瓶枝悄。", 
            "今夜水窗风絮影，白上鬓丝多少。"
        ], 
        "title": "南浦 题林畏庐翁西溪图，兼讯㣼盦溪游", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "休道沾泥惯。", 
            "记鸾袖乍舞，风情深浅。", 
            "几笼鞭冷陌，掩镫幽院。", 
            "分明粉镜回春面。", 
            "问小字、盈盈还盼盼。", 
            "闲愁绾。", 
            "待唤醒梨魂，重话东阑晚。", 
            "缱绻。", 
            "涴衣易恼，点鬓频惊，坠梦荒烟，认取灞柳沈沈，可有绪风偷剪。", 
            "量寒剩付差头燕。", 
            "刚试手、瑶阶寻觅遍。", 
            "悽更恋。", 
            "怕回看、惹草萦沙思何限。", 
            "任聚散。", 
            "料未解尘灰愿。", 
            "又仙云飘尽，绣帘孤恨无人见。"
        ], 
        "title": "洞仙歌 赋雪絮，用耆卿韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "春酲愁未洗，药烟半枕，病过楝花初。", 
            "归帆天外梦，怨煞樵风，冷约渺鸳湖。", 
            "吴笺懒理，料沧鸥、还笑人疏。", 
            "空剩得、筝心残泪，宛转和红歈。", 
            "踟蹰。", 
            "危栏柳老，旧径菭荒，问行吟何处。", 
            "消几度、飞尘铜辇，落日黄垆。", 
            "纵教照鬓江南绿，怕风光、不称寒芦。", 
            "漂羽恨、栖云倦鹤知无。"
        ], 
        "title": "渡江云 病怀，兼讯㣼盦海上", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一径秋阴，扶起瘦红，幽绪如叶。", 
            "惺忪绮怨罗愁，问讯晚霜心怯。", 
            "残妆洗未，最怜负尽浓春，撩人犹弄燕支雪。", 
            "南雁几时回，又花前伤别。", 
            "痴绝。", 
            "旧香无据，新恨无端，枉教凄切。", 
            "不信衰迟，芳佩丁宁重结。", 
            "斜阳更远，等闲倚遍荒篱，馀寒拚共西园蝶。", 
            "拥髻梦中逢，话年时烟月。"
        ], 
        "title": "石州慢 秋晚涉园见篱畔残花掩抑可怜，惓然赋之", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "绕镜春红吹老，殢愁吹未醒。", 
            "黯紫曲、乱芜残照，沧鸥影、怕近西亭。", 
            "当时落霞彩笔，飘蓬久、倦客谁眼青。", 
            "更几番、抹月批风，华年远、锦瑟幽思盈。", 
            "惘惘懒寻暮程。", 
            "伤心漫寄知音，那有琼琼，夜寂镫清。", 
            "拥髻话，怕鹦听。", 
            "危栏怎禁回首，诉去水，总无情。", 
            "归来凤城。", 
            "应怜旧苑柳，秋又零。"
        ], 
        "title": "绮寮怨 题亶素天醉楼填词图，用美成韵", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "无限楚山青，写黛痕、扁舟江上迎汝。", 
            "双影并篷窗，宵来梦、犹绕旧湖烟雨。", 
            "鸥程几曲，垂杨都是牵情树。", 
            "锦弦倚暮。", 
            "应妒煞黄陵，恁般孤度。", 
            "词人占尽风流，任邀月兰皋，留云蘅浦。", 
            "三十六鸳鸯，停桡近、刚觑小莲娇舞。", 
            "潇痕皱碧，梦回长记归舟句。", 
            "剧怜绢素。", 
            "空泪染塍花，春归何处。"
        ], 
        "title": "南浦 题端甫所藏黄小松湘江归棹图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "记相逢、翠池西畔，盈盈鸾袖邀舞。", 
            "绮镫荡起香如水，十二锦栏低护。", 
            "肠断否。", 
            "认梦里仙云，梦后维摩雨。", 
            "流莺寄语。", 
            "借小盏当歌，密围留醉，万一绊春住。", 
            "江关晚，锦样流年懒顾。", 
            "惊心花外啼宇。", 
            "夕阳帘角凄迷影，偏近旧时坛树。", 
            "吟望苦。", 
            "剩掩泪衰兰，底许寻归路。", 
            "愁丝漫数。", 
            "凭侧帽馀狂，繁枝笑折，重叠唱金缕。"
        ], 
        "title": "摸鱼儿 三月晦日稷园牡丹花下饯春", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "梦入瑶天半化云。", 
            "翠禽无赖伴啼昏。", 
            "为谁风露见行裙。", 
            "宝幄微开迟夜舞，金铃不动定春魂。", 
            "隔花初散绮罗人。"
        ], 
        "title": "浣溪沙 用梦窗韵赋灯下牡丹 其一", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "一片瑶台罨暮云。", 
            "镜波红涩玉尘昏。", 
            "九光枝畔画仙裙。", 
            "彩扇半遮秦女面，珠珰新返洛妃魂。", 
            "不分明处更撩人。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "徐特立", 
        "era": "近现代", 
        "subtype": "七言绝句", 
        "text": [
            "丈夫落魄纵无聊，壮志依然抑九霄。", 
            "非同泽柳新秭弱，偶受春风即折腰。"
        ], 
        "title": "言志（1905年）", 
        "type": "绝句", 
        "yun": "萧"
    }, 
    {
        "author": "徐梦", 
        "era": "近现代", 
        "subtype": "七言绝句", 
        "text": [
            "美人魂魄剑蛟龙，寂寞东南三六峰。", 
            "一派离愁忽苍莽，春风红煞海芙蓉。"
        ], 
        "title": "题蓉衫别恨图二首 其一", 
        "type": "绝句", 
        "yun": "冬"
    }, 
    {
        "author": "徐梦", 
        "era": "近现代", 
        "subtype": "七言绝句", 
        "text": [
            "神光离合万花醒，一梦天涯翠凤亭。", 
            "别有相思足千古，夜阑痴立书画屏。"
        ], 
        "title": "题蓉衫别恨图二首 其二", 
        "type": "绝句", 
        "yun": "青"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "问绿阴旧梦，弱絮前生，几度芳菲。", 
            "寂寞台城下，伴江蓠岸芷，相对依依。", 
            "泪凝往时眉妩，愁影落青溪。", 
            "纵千种风情，水边沙外，几度斜晖。", 
            "乌啼白门路，剩草没宫墙，尘锁朱扉。", 
            "为舞春风久，叹哀蝉曲破，憔悴罗衣。", 
            "旧衾漫思铜辇，幽恨化云归。", 
            "但冷月荒波，年年故国秋雁飞。"
        ], 
        "title": "忆旧游 台城秋柳（壬戌1922）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "远浦沉蓝，横云翳碧，莽然平楚。", 
            "南飞倦影，断续怕将书误。", 
            "溯寥天，劲风送秋，暮阑倚笛临江渚。", 
            "但冷云万叠，沉沉江水，夕阳无语。", 
            "羁旅。", 
            "田愁绪。", 
            "便闭了重门，避愁无处。", 
            "楼孤地迥，梦到穿针庭宇。", 
            "奈酒醒罗袂自寒，暗帘又锁高馆雨。", 
            "待缄情寄与沧波，日夜东流去。"
        ], 
        "title": "锁窗寒", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "帝京遗绪空山里，萧萧风起陵树。", 
            "庙门杯酒酹沧桑，天半神灵雨。", 
            "但寂寞金支翠羽，荒祠谁拜衣冠古。", 
            "望淡日觚棱，剩拂拭残碑藓字，托情豪素。", 
            "因念画壁前朝，朱轮贵里，故国兴废谁赋。", 
            "女萝山鬼冷秋坟，付与残僧语。", 
            "算独客牢愁万缕，疲驴归趁斜阳去。", 
            "背暮山、重回望，殿阁微茫，乱云深处。"
        ], 
        "title": "霜叶飞 谒明陵用梦窗韵", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "镇日情怀如中酒，依依绕砌闲行。", 
            "忽随胡蝶到中庭。", 
            "夕阳红薄，花影不分明。", 
            "长记那回高阁上，倚栏同看双星。", 
            "如今相望隔重城。", 
            "绮窗朱户，留月照银屏。"
        ], 
        "title": "临江仙（癸亥1923）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "泪印书鸦，尘惊筝雁，赚人终是年年。", 
            "吹絮帘阴，东风摇梦成烟。", 
            "柳丝系得斜阳住，甚亭台换了啼鹃。", 
            "又无端，旧事零星，都到尊前。", 
            "如今暗雨衰灯外，但飘零酒盏，掩抑朱弦。", 
            "海思云愁，不堪料量吟笺。", 
            "红楼咫尺关情地，寄瑶华、枉托芝田。", 
            "太凄凉，燕语黄昏，第几阑边。"
        ], 
        "title": "高阳台", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "过寒食。", 
            "帘外东风晚急。", 
            "扶愁起、留眼看春，无奈出光去如掷。", 
            "天涯况是客。", 
            "凄抑。", 
            "吴船夜笛。", 
            "凭阑处、商女后庭，烟影离离旧淮碧。", 
            "江关赋萧瑟。", 
            "更水面飘歌，灯外欹帻。", 
            "沧波一梦头堪白，伤十载书剑，异乡风雨，江花江草弄怨色。", 
            "甚天上消息。", 
            "岑寂。", 
            "翠尊侧。", 
            "叹鬓怯繁枝，诗冷瑶席。", 
            "斜阳独立青芜国。", 
            "九竹院孤枕，石林双屐。", 
            "相思何许，问燕子，倘记得。"
        ], 
        "title": "兰陵王 春暮述怀示宛春", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "听荒城雾角，正千里、阵云遮。", 
            "问满地江湖，连天烽火，何处京华。", 
            "惊沙。", 
            "回旋大野，算十年、开遍战场花。", 
            "多少锦衣绣𩭪，谁吟杜老兵车。", 
            "交加。", 
            "风雪绕夭斜。", 
            "肠断后栖鸦。", 
            "叹汉月何年，青山一发，残泪飘笳。", 
            "天涯。", 
            "旧人尚在，恐江南、燕子已无家。", 
            "回首冷云江上，愁闻商女琵琶。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "扁舟归梦短。", 
            "正空山烟平，暮江潮满。", 
            "悄倚霜尊，拂敝裘茸帽，酒怀零乱。", 
            "月冷千鬟，留汝伴、荒江春远。", 
            "照眼沧波，听水听风，算今都惯。", 
            "支枕寒宵刚半。", 
            "觉露气穿窗，布衾慵暖。", 
            "自起推篷，指万峰高下，帆随泷转。", 
            "俯仰岚光，应笑我吟湘人倦。", 
            "剩欲狂歌铜斗，深杯自劝。"
        ], 
        "title": "三姝媚 十二月八日宵发梅城", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "冻草荒阑，拳鸦曲苑，东风几日吹尘鬓。", 
            "一笑空堂欹帻，箫鼓春城，暂愁醒。", 
            "眼底论交，尊前说梦，探芳岁月吟边冷。", 
            "别后清淮风月，官柳江亭，向人青。", 
            "话雨灯床，共当日题襟俦侣，只今苦恨情多，惟馀秀句飘零。", 
            "感平生。", 
            "况庾郎愁赋，目断江南千里，萧萧旗影。", 
            "草草辛盘，鹤唳心惊。"
        ], 
        "title": "曲玉管 与宛春别半岁矣，一旦把晤，喜欢无量。去后作此寄之，并示微昭，抚时感事，不觉言之骚屑也（甲子1924）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "市桥灯飐，共醉他乡夕。", 
            "沉沉绕楼风雨，摇暝烟丝碧。", 
            "赢得春寒压鬓，江上暮潮急。", 
            "酒杯荒涩，苍茫俯仰，海水枯桑并弦泣。", 
            "莫道相看年少，早是风尘客。", 
            "感慨花近高楼，愁眼惊春入。", 
            "付与绿窗勘梦，掩抑红牙拍。", 
            "故人应识，黏朱贴翠，总是关河乱离色。"
        ], 
        "title": "六幺令 书宛春扇", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "棹歌声里，算年年、闲却湖山尊俎。", 
            "冰簟疏帘觞咏地，一镜香红迟暮。", 
            "卧柳侵桥，凉波没桨，楼外阴阴树。", 
            "酒边吟望，旧盟应有鸥鹭。", 
            "坐久韵落歌蝉，茶烟鬓影，梦入芙蓉浦。", 
            "但恐画塘秋讯早，叶叶暝云吹雨。", 
            "竹阁诗声，灯床禅味，谁唱旗亭句。", 
            "题襟人散，后时风月尘土。"
        ], 
        "title": "念奴娇 同蜚云、微昭、宛春游烟雨楼", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "烟冷吴皋，甚一夜西风，岸柳五色。", 
            "草阁云平，雁帘花暝，怒潮到门犹力。", 
            "故园暂息，半庭日下梧揪碧。", 
            "感旧国，谁省侧身天地杜陵客。", 
            "芳树徙燕，旧幕巢鸟，短歌长谣，无限凄寂。", 
            "叹如今、秋衾索梦，空廊听雨恍头白。", 
            "江阻水深行不得。", 
            "目断天外，遥念杳杳旌旗，暮烽山县，乱笳霜驿。"
        ], 
        "title": "秋霁", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "参差。", 
            "谁思。", 
            "佳期。", 
            "折江蓠。", 
            "将遗。", 
            "东南始霜微波违。", 
            "美人翩独来迟。", 
            "生别离。", 
            "瑶瑟怨芳时。", 
            "苦忆君，恨君未知。", 
            "素鸾欲下，恍惚生疑。", 
            "碧云桂水，多事朝朝锦机。", 
            "江有枫兮愁漪。", 
            "媵寸鳞兮何辞。", 
            "相思斑竹枝。", 
            "霜风吹罗衣。", 
            "归去梦犀帷。", 
            "玉楼筝冷无雁飞。"
        ], 
        "title": "醉翁操", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "莫问华堂双燕，旧巢风雨声。", 
            "记那日、细草春场，丝鞭袅、买醉旗亭。", 
            "相看征衫未脱，荒途里、倦客眼谁青。", 
            "甚别来、淡月空梁，人何在，败壁蛛网盈。", 
            "望远乍回雁程。", 
            "招魂漫唱，那堪梦断瑶京。", 
            "水驿霜灯，有邻笛，倚愁听。", 
            "芳洲易生兰杜，试采撷、若为情。", 
            "花飞故城，东风醒醉地，无泪零。"
        ], 
        "title": "绮寮怨 悼宛扬", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "红烛他乡，画屏先逗春痕浅。", 
            "围炉博簺夜如年，语笑谁家院。", 
            "此际乡情更暖。", 
            "数归期、檐梅摘遍。", 
            "灯昏酒酢，乌帽尘侵，黄甘香溅。", 
            "虬箭声中，霜笳不敌琼箫怨。", 
            "一街细雨湿香泥，寂寞何人见。", 
            "阑外痴云未散。", 
            "梦天涯、东风近远。", 
            "明朝倘有，海角春来，珠帘齐卷。"
        ], 
        "title": "烛影摇红 甲子除夕，时避地平湖，用梦窗元夕微雨韵", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "愁里笛声，酒边塔影，冷落连山朝雾。", 
            "断桥来去马蹄香，待重寻烧痕迷堍。", 
            "残鸦倦舞。", 
            "料不为斜阳稍住。", 
            "几回游，怪旧时衣袂，缁尘如许。", 
            "心期误。", 
            "客枕惊春，梦醒山月去。", 
            "隔年飘泪为看花，又东风满城瑶树。", 
            "鸾笺觅句。", 
            "算为此溪山休赋。", 
            "最难禁，独自空帘卧雨。"
        ], 
        "title": "西子妆", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "湖霞飘散绮。", 
            "记鸥边棹过，绀波十里。", 
            "倚岩花暝，诗思乱鸦外。", 
            "岸风欺客醉，青山流梦吴被。", 
            "几日归来，应猿愁鹤怨，潭月夜深起。", 
            "早是香寒袖底。", 
            "吹笛中洲，散落江莲佩。", 
            "锦漪无畔，罗袜旧尘洗。", 
            "酒杯分涧翠，霜襟渐引秋意。", 
            "唤起琴高，倩明珰寄远，清泪堕寒水。"
        ], 
        "title": "梦芙蓉", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "落地为兄弟。", 
            "分此生蛩蛩駏駏，百年相倚。", 
            "谁道浮萍无根草，聚散匆匆如此。", 
            "忍便把、双亲抛弃。", 
            "乍看吾侪成长了，令衰年又洒思儿泪。", 
            "肠已断，哀犹未。", 
            "四海子由今已矣。", 
            "问几年心肝呕尽，都成何事。", 
            "满架遗书空埃蠹，赢得亲朋雪涕。", 
            "更心事、不堪提起。", 
            "一叶茫茫人海大，算孤单入世真无计。", 
            "行自念，痛予季。"
        ], 
        "title": "金缕曲 哭弟履坦字道平，卒年二十（乙丑1925）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "指冻云城阙阵鸦回，珠帘月如弓。", 
            "正梦啼秋水，酒悲高阁，霜枕来鸿。", 
            "苦恨星寒剑涩，一叶感飘风。", 
            "千万蓬山路，青鸟难通。", 
            "莫问旧时阑楯，早梁空尘冷，憔悴珍丛。", 
            "唤炉峰小雁，魂影隔冥濛。", 
            "似仙人、观枰柯烂，现海山、弹指彩云空。", 
            "人天感、听残灯外，街鼓鼕鼕。"
        ], 
        "title": "八声甘州（丙寅1926）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "拂拂船旗指富春。", 
            "一楼浓翠占斜曛。", 
            "晚寒小市催帆落，淡画疏林带水昏。", 
            "新感慨，旧游人。", 
            "何时稳作一廛氓。", 
            "西湖乍别严滩近，终与青山隔一尘。"
        ], 
        "title": "鹧鸪天 舟次富阳（丁卯1927）", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "邀雨阑孤，逐凉灯瘦，起眠老渐无程。", 
            "又芭蕉绿了，只短发难青。", 
            "算辛苦、儒冠误我，壮心非昔，羞更论兵。", 
            "向瀛壖栖息，伶俜犹寄仙城。", 
            "强怀自遣，镇繁花、开谢堪惊。", 
            "惯借梦填词，将愁过酒，偷换春情。", 
            "故国暮云凄断，骚兰怨、悄入蝉声。", 
            "对天涯相识，樽前重念平生。"
        ], 
        "title": "扬州慢·答絜生，再用白石陨，兼呈味辛醇士寥音诸公。时丙申夏五", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "华渚降虹日，瑞霭满瀛寰。", 
            "赓歌区宇咸庆，七十古来难。", 
            "宝训万方争颂，金鉴千秋谁上，日月驻霜颜。", 
            "多少华封祝，虎拜欲呼三。", 
            "冈陵意，刍荛献，庶黎欢。", 
            "萸香菊美举酒，天地气清宽。", 
            "已振阳明坠学，定复宗周旧境，紫盖屹东南。", 
            "愿乞浯溪石，勒颂与人看。"
        ], 
        "title": "水调歌头·总统蒋公七十寿词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "庆同天贶。", 
            "百福今朝降。", 
            "冬日煦，春葩放。", 
            "齐眉荆布健，绕膝兰芽壮。", 
            "团彩长。", 
            "琼卮竞劝延龄酿。", 
            "垄亩仁风畅。", 
            "渠浍恩波漾。", 
            "家乐岁，人歌壤。", 
            "八千椿寿永，四亿葵心向。", 
            "公莫忘。", 
            "他年偿我中兴唱。"
        ], 
        "title": "千秋岁·辞丈副总统六十寿词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "市桥直。", 
            "波影菭花更碧。", 
            "桄榔外、朝雾晓烟，学尽轻阴弄天色。", 
            "玄禽怨去国。", 
            "还识。", 
            "乌衣旧客。", 
            "灯帘罅、谁念玉人，宽却罗裙费刀尺。", 
            "欢娱渐无迹。", 
            "剩水际荒歌，花下残席。", 
            "朱樱垂子莺含食。", 
            "惊落絮随步，落莎迎眼，韶光容易似过驿。", 
            "况魂断南北。", 
            "悽恻。", 
            "意凝积。", 
            "正宿酒杈枒，乡讯寥寂。", 
            "云皋渺渺相思极。", 
            "对一片津鼓，数声村笛。", 
            "愁肠先醉，怕做与，泪万滴。"
        ], 
        "title": "兰陵王·骤暖轻寒，客情多感。适醇士絜生相率和美成此调，遂亦继声。不觉难为怀也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "小车载酒，记年年湖上，招携游侣。", 
            "夹岸夭桃娇弄影，拥花无重数。", 
            "越醑香秾，吴歈声艳，风引纤纤雨。", 
            "溪山如绣，等閒抛尽新句。", 
            "谁料沧海尘飞，逃秦人老，十载天涯去。", 
            "九里松青今在否，目极斜阳连浦。", 
            "璅蛣光阴，残鹃滋味，且忍伶俜住。", 
            "相思难寄，梦中寻遍前路。"
        ], 
        "title": "念奴娇·寥音世丈见视觅桃花词，用白石韵。清丽无比，因忆杭州九里松桥畔，两岸桃花极盛。丁丑以前每岁花时，必流连其间。今渡海又将十年矣。念之惘然，藉韵成此，却呈。兼示醇絜二公", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "乱岩班草。", 
            "登临地、依然身在天表。", 
            "怒涛千里送秋来，荡瘦筇吟悄。", 
            "正猎猎、商飙动晓。", 
            "凭阑还恨鲲身小。", 
            "记扫叶楼高，睇四郭川原，醉弄白下寒照。", 
            "惆怅去日难追，离情如水，故国和梦空到。", 
            "蟪蛄经夜叹西风，占楚骚孤抱。", 
            "早一昔、风流顿了。", 
            "无人能起南楼调。", 
            "笑鬓边、霜华绚，那是惊秋，向时欢少。"
        ], 
        "title": "霜叶飞·丁酉九月北投登高，同蔼麓絜生渔叔，用清真韵，兼呈醇士寥音二公", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "看遍韶华，老怀微恋深瓯茗。", 
            "堕檐蟾冷。", 
            "晕入霜花靓。", 
            "欢会无凭，那比閒愁准。", 
            "斜街暝。", 
            "澹烟收净。", 
            "目断飘灯影。"
        ], 
        "title": "点绛唇·市楼茗坐，醇士絜生要同作", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "笑我双髭雪。", 
            "喜樽前、故人依旧，风姿英杰。", 
            "眼底沧溟红桑老，赚尽残鹃啼血。", 
            "青史事、几多瓜葛。", 
            "二十余年惊一梦，莫浮生、都付枯槐火。", 
            "身与世，两凄绝。", 
            "槎枒肺腑千愁结。", 
            "倚西风、鼓鼙声里，蓬飞萍合。", 
            "春去春来凭谁问，且续清秋佳节。", 
            "更悄把、茱萸低说。", 
            "坛坫干戈今日泪，是前朝、曾卖杨园舌。", 
            "君共我，莫呜咽。"
        ], 
        "title": "金缕曲·别子杰廿余年矣。戊戌重九后二日慰堂为置酒相会，子杰出示过东京时友人所赠长调，依韵成此，以志合并，兼呈慰堂", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "地暖蓬瀛艳小春。", 
            "烟峦如髻草如裙。", 
            "邀来蟾月恰三分。", 
            "磊落丹青惊海客，絪缊诗酒养天君。", 
            "维摩长伴吉祥云。"
        ], 
        "title": "浣溪沙·寿定山", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "鸾骞鹤立。跌宕少年今六十。", 
            "莫道江南。我亦苍颜五十三。", 
            "从呼九帅。知有中兴心法在。", 
            "与券生平。合向当筵领一觥。"
        ], 
        "title": "减字木兰花·寿昭六九丈六十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "菰蒲争岸雨初收。", 
            "秋满水滩头。", 
            "风蓼红捎痴蝶，波萍缘引閒鸥。", 
            "冥然怀想，入山芒屩，出世扁舟。", 
            "浑是不禁牢落，那堪身在层楼。"
        ], 
        "title": "朝中措", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "门前野水迷归路，乱叶摩空。", 
            "夕照飞红。", 
            "一搭痴云翳远峰。", 
            "十年茧足行吟地，老尽番风。", 
            "客梦难通。", 
            "日送寥天北向鸿。"
        ], 
        "title": "采桑子", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "嫩凉衫袖。", 
            "夜色清于旧。", 
            "斜月棱棱山影瘦。", 
            "愁印双眉轻斗。", 
            "孤吟细拂苍苔。", 
            "雁声霜信频催。", 
            "隔水荒歌渺渺，断云留在庭槐。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "长剑生衣酒榼乾。", 
            "白头初省卜居难。", 
            "每缘叶落怀乡树，又向西风送客船。", 
            "瓯脱地，瘴云边。", 
            "天吴挽海盥君颜。", 
            "讲帷一角青回处，便是相思梦里山。"
        ], 
        "title": "鹧鸪天·送别仲华教授之香江", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "列岫黏云暮色微。", 
            "钩帘新月小，冷相依。", 
            "江湖摇落客安归。", 
            "年光转，愁鬓碾成丝。", 
            "尊酒起离思。", 
            "黄垆人散后，故交稀。", 
            "天涯函札梦中诗。", 
            "飞鸿尽，辛苦向谁题。"
        ], 
        "title": "小重山", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "高树斜桥门闭。", 
            "一庭凉翠。", 
            "霎时风雨弄阴晴，暗消长、新溪水。", 
            "休向危栏轻倚。", 
            "夕阳如醉。", 
            "漫山狂叶与天齐，浑未信、春归易。"
        ], 
        "title": "一落索", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "溪堂木末动凉飙。", 
            "归路碧天遥。", 
            "猿鹤漫相招。", 
            "问何许、湘波桂桡。", 
            "黄花渐老，白衣未至，空复忆霜螯。", 
            "曲岸不通潮。", 
            "看三五、村娃采萧。"
        ], 
        "title": "太常引", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "楼阁深镫梦雨。", 
            "镇抛撇、秋裳针缕。", 
            "愁听箜篌曲中句。", 
            "尽回肠、一声声，凄雁柱。", 
            "心事沾泥絮。", 
            "怕鹦鹉、学人言语。", 
            "巡遍长廊去时路。", 
            "恨依依，擘钗鸾，还寄与。"
        ], 
        "title": "夜游宫", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "斗杓低挹琼波浅。天澹云罗千片。", 
            "一笛清商歌换。羞唱郎团扇。", 
            "衰荷倾泪银塘满。曾赚玉人青眼。", 
            "依旧红桥回岸。休道雕轮远。"
        ], 
        "title": "虞美人影", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "玉绳金镜揩磨。", 
            "灵鹊拂帘过。", 
            "琼楼西畔，垂虹倒影，画尽颓波。", 
            "深院乍惊罗袖薄。", 
            "倚残妆、愁晕修蛾。", 
            "玉人知否，西风渐起，总是秋多。"
        ], 
        "title": "极相思", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "秋风呜咽，正开帘处，徙倚人怯。", 
            "深云渐涌天际，又惊雷起，凉尘吹叠。", 
            "远树萧萧弄晚，更寒响凄切。", 
            "恁黯黯、飞雨如潮，不见当楼旧明月。", 
            "河东一往何堪说？", 
            "算者回、信息应长绝。", 
            "无那转思前事，愁病里、怎禁摧别？", 
            "早遣柔肠，回向、而今好共摧折。", 
            "但此去、何地归魂，碧草空凝血。"
        ], 
        "title": "雨淋铃 戊辰七月十七日书事", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "郁郁西风未转凉，归车犹滞夜中央，乱尘如雨扑罗裳。", 
            "行近嚣声灯乍密，回看树色路翻长，聊穷倦眼入苍茫。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "又是虫啼树老时，秋风吹曳鬓成丝，画楼人语不堪思。", 
            "前路轻车嚣未已，昨宵閒梦倦都迟，隔帘明月有谁知？"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "春去多时，秋来未半，眼中花树轻轻换。", 
            "窥帘明月自依依，当楼不见伊人面。", 
            "醉醒都劳，思量更倦，今宵梦近天涯远。", 
            "遥知立尽几黄昏，西风又到閒庭院。"
        ], 
        "title": "踏莎行 有忆", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "今宵怯倚栏干，思无端。", 
            "可奈西风经雨太凄寒。", 
            "月何处，江南路，又团圞。", 
            "只是中秋容易欲归难。"
        ], 
        "title": "相见欢 其一", 
        "type": "词", 
        "yun": "寒"
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "沽流不似江流，独凝愁。", 
            "只是天南地北总悠悠。", 
            "风乍起，情何已，且登楼。", 
            "不尽浮云深树一时秋。"
        ], 
        "title": "相见欢 其二", 
        "type": "词", 
        "yun": "尤"
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "梦醒西楼歌未罢。", 
            "笑语盈盈，灯火银钩下。", 
            "一晌贪欢春到夏，秋来转觉悲长夜。", 
            "何事当筵频自讶？", 
            "镜里堪知，华发星星价。", 
            "道是酒杯何处借，珠帏高卷栏低亚。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "乍许相逢记市楼，凭尊强泥几回眸，而今又是一年秋。", 
            "明月都从圆处缺，柔情却向梦中稠，量欢总未抵閒愁。"
        ], 
        "title": "浣溪沙 寄妍华 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "捡点欢愁入梦寻，关河应未隔冰心，弥天风霭自阴阴。", 
            "乍落轻霞犹滞眼，归飞宿鸟渐投林，楼高此际尚登临。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "老去伤秋惯。", 
            "又匆匆、西风换了，几家庭院。", 
            "满地荒寒人何似，却正篱花黄遍。", 
            "谩省得、清愁幽怨。", 
            "襟袖当筵应自惜，甚酒痕长共啼痕黯。", 
            "歌与哭，到今倦。", 
            "年时白发星星见。", 
            "信天涯、一番离别，几回肠断。", 
            "眼底风花飘零久，忍付瑶笙吹乱。", 
            "但梦里、相思无算。", 
            "夜夜拌教成一醉，笑猖狂依旧章台畔。", 
            "多少泪，向谁溅？"
        ], 
        "title": "金缕曲", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "八月吹凉夜尚微，者时犹自葛为衣，蜻蜓满路打头飞。", 
            "取厌尘沙如雾卷，入望楼阁当山围，嚣嚣车马几人归？"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "簸起狂尘户有声，绕墙寒木送悲鸣，者时人定未三更。", 
            "蜡自纵横烧易尽，帘为舒卷拂难平，一场愁梦不堪惊。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "短发平分燕尾，浓脂乍点猩唇。", 
            "罗衣轻薄泥人温，安得一枝栖稳。", 
            "相见争如不见，寻因却更无因。", 
            "几回欢笑几回颦，愁梦都无凭准。"
        ], 
        "title": "西江月", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一剪吴淞感逝波，记曾当路唱骊歌，天涯总是别离多。", 
            "曲岸垂杨空涕泪，晚风残月又关河，无边身世此销磨。"
        ], 
        "title": "浣溪沙 为芷威题申江送别图 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "零落情怀入梦稠，看花中酒四天秋，而今病似去年不？", 
            "香到重帘吹不散，钗临双枕堕无由，此间傥许一勾留。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "数到残更意惘然，归车无奈夜凉天，相逢不似十年前。", 
            "纵许情丝长作茧，可堪欢梦已如烟，只凭涕泪向歌筵。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "红妆华发，正相映灯影，波光稠叠。", 
            "吹放中流争看取，轻棹逍遥一叶。", 
            "玉扇邀凉，金钗殢艳，酒意迎丹靥。", 
            "秋空初静，远风时送香屧。", 
            "从忆朱榭雕廊，昔年曾到此，萦回双楫。", 
            "一篴重临衣带閒，依旧云窥烟接。", 
            "骤雨惊飞，多时炎乍解，未应寒怯。", 
            "新思前事，者回都上眉睫。"
        ], 
        "title": "念奴娇 庚午立秋宴集北海舟中", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "十载江关鬓己皤，而今对酒又如何？", 
            "欢娱时少恨时多。", 
            "入梦相思犹宛转，当楼此意总蹉跎，未须一棒待人呵。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "高处难胜醉后寒，琼楼傥许到人间，灯魂酒意不成欢。", 
            "此际催回宵梦短，无端听彻漏声残，醒时情绪更阑珊。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一场愁梦归狼藉。", 
            "纵咫尺，无消息。", 
            "江流不断柳条空，多少离痕啼湿。", 
            "而今难问，新欢灯酒，旧恨云天隔。", 
            "钗分定忆相逢日。", 
            "转未分，重寻迹。", 
            "屏山莫信抵蓬山，忍便情怀萧瑟。", 
            "枇杷门巷，梧桐庭院，时听哀蛩泣。"
        ], 
        "title": "御街行 次斐叔韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "锦幄留香，瑶灯送暮，独无明月章台路。", 
            "人家门巷自深深，阑干尽是回肠处。", 
            "遣怨何曾，寻欢未许，登楼又听閒风雨。", 
            "雨声依旧画楼非，尊前谁为歌金缕？"
        ], 
        "title": "其一 踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "月上灯沈，酒空人醉，欢愁到此浑无计。", 
            "屏山一角掩珠帏，枕前依约金钗坠。", 
            "夜自清凉，漏还迢递，重帘不卷花都睡。", 
            "者时红袖尚殷勤，心情算有安排地。"
        ], 
        "title": "踏莎行 其二 六月十三夜即事", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "菡萏飘香，梧桐倒影，浮屠十丈孤峰冷。", 
            "五分残月一分秋，清泠冷地知谁省。", 
            "翠叶蛙潜，朱楼燕回，三更欲断人初静。", 
            "微波催送白云飞，扁舟惟有花相等。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "梦初回，音已断。", 
            "望极眉颦，独倚危阑遍。", 
            "明月不来人意倦。", 
            "过了黄昏，愁听寒更换。", 
            "隔云屏，停绮幔。", 
            "犹自低徊，门巷经行惯。", 
            "飞去多时梁上燕。", 
            "枉说相思，夜夜楼西畔。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "昨夜萧萧漏更长，一回经雨一回凉，秋来转觉梦无乡。", 
            "旧日寒衣重熨贴，当前影事几思量，为欢为怨总回肠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "有约不来过夜半。", 
            "拌倒金尊，幽恨谁能见？", 
            "等到月明凝古岸，轻舟已绕朱廊遍。", 
            "朵朵浮云随目旋。", 
            "天上人间，一例都无倦。", 
            "树色山光看已惯，此心何地消愁怨。"
        ], 
        "title": "其一 蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "无那春心如絮乱。", 
            "愁梦年年，几度眉痕展。", 
            "节序西风吹又换，画梁空忆双栖燕。", 
            "消息沈沈应已断。", 
            "不道尊前，更比天涯远。", 
            "秋色渐深波渐浅，眼中欢尽都成怨。"
        ], 
        "title": "蝶恋花 其二 和蛰云次韵", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "唧唧寒蛩碧草昏，一湾流水月窥门，正无人处淡秋痕。", 
            "小路低桥尘未杳，高楼密树梦初温，几声风篴近前村。"
        ], 
        "title": "庚申词 浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "霞鹜平帆，浪涛惊楫，朱幄暗摇香雾。", 
            "尽舞凫歌纻。", 
            "淡景色，彩翼轻娇飞露。", 
            "绮琴微宕促，淩波逝、叠叠浅步。", 
            "回裾翔佩，咫尺遥天，山云早布。", 
            "望处。", 
            "是第一枝头，倦歇光随影驻。", 
            "共献珍囊，银丝密织，皎颜同素。", 
            "应记嘉会碧海，四极苍茫渡。", 
            "闻长槎横遍，但说伊人袂举。"
        ], 
        "title": "丁香结", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "倚树听秋暝，颓光忽在袂。", 
            "平烟际远林，澹入昏鸦背。", 
            "感物难自名，将非情为累？", 
            "俯仰无好怀，草木有衰态。", 
            "霜叶坠如潮，饥蝉鸣亦懒。", 
            "蹉跎失旧赏，俯仰成孤对。", 
            "方寸变荣枯。", 
            "孰亡而孰在？", 
            "寥寥空宇中，绵思逐遥籁。"
        ], 
        "title": "孤怀", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "持起青天月，照出沧海心。", 
            "下有鲛人织绡骊宫阴。", 
            "朝一机，暮一机，鲛人织绡泪作丝。", 
            "泪珠已竭，织绡成匹，鲛人心苦无人识。", 
            "大海上，闻有蓬莱、方丈三神山，金银宫阙照耀洪波间。", 
            "琪花瑶草相回环，姑射仙人冰雪颜。", 
            "我胡不见空往还？", 
            "大海上，何所见？", 
            "但见奔云蹑电昼晦冥，黑风掀浪波千层。", 
            "中有海豚吹血腥，海神叁目驱水行。", 
            "帆倾樯折出复没，长江下瞰波涛黑。", 
            "亦有人间父母心，割肝裂肺顾不得。", 
            "大海之怒安可测！", 
            "悲海客，海客良可哀，乘风跋浪天边来。", 
            "扶桑日出东南隈，梦中幻出金银台。", 
            "血肉沉埋千丈底，姓名灭没无人记。", 
            "海水为坟墓，天风作挽歌。", 
            "海客之梦今醒未？", 
            "吁嗟海客兮奈尔何！", 
            "鲛人歌，声凄恻。", 
            "朝朝海边歌，夜夜机上织。", 
            "妆得海客梦中黄金丝，织作冰绡寸寸裂。", 
            "持赠君，君不识。"
        ], 
        "title": "鲛人歌", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "诗自人心生，里巷有风雅。", 
            "日读《三百篇》，知是谁作者？", 
            "屈宋已文胜，益降为扬马。", 
            "陵夷至六代，礼失求诸野。", 
            "迩来千余年，李杜号中兴。", 
            "三唐及二宋，人以诗家名。", 
            "南渡杨与陆，课诗衡石程。", 
            "动辄一万首，欲读吁可胜。", 
            "言多失真意，诗多失性灵。"
        ], 
        "title": "论诗", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "疏星堕水光炯炯，湿风欺树晚逾猛。", 
            "古柳作势欲趁人，十步之外如鬼影。", 
            "病叶饱雨声酸嘶，背寒一一下故枝。", 
            "暝坐了不闻烟响，压船一卷枯僧诗。"
        ], 
        "title": "雨后溪行", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "新月挂树巢痕孤，隔窗弦语惊栖乌。", 
            "楼深帘卷风不定，江天梦堕春模糊。", 
            "暝烟暗湿西园草，一尺凉云满秋抱。", 
            "门外马嘶声渐殷，井鸦忽报鱼天晓。", 
            "玉珰缄札无人投，蛾眉坐被鸾镜羞。", 
            "琴长瑟短不可道，锦屏蜡泪量春愁。"
        ], 
        "title": "春愁曲", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "艰如危栈陟骡纲，疾似浮云蓦雁觜。", 
            "当时遥望三神山，到手不值一杯水。", 
            "十年残梦泊团焦，柳巷西风耐寂寥。", 
            "败绿疏黄俱可意，桐阴研墨写《离骚》。"
        ], 
        "title": "秋怀", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "西风亠水吹秋黄，云邪树邪俱混茫。", 
            "中流点鹭冲寒光，伊何人者浮短舟双？", 
            "既非桃花漫引武陵榜，或恐夜雪忽发剡溪狂。", 
            "郑国鸡鸣风雨晦，秦人露白蒹葭苍。", 
            "岸边星散渔人庄，鸭脚蔽屋遥可望。", 
            "中有书声出琅琅，吾知此士非寻常。", 
            "弟兄各占东西屋，宾客无分上下床。", 
            "酒伴同邀秋浦月，诗题远寄华子岗。", 
            "昔闻荻秋先生此曾住，至今俗世犹敦庞。", 
            "点瑟之轩雪鸥阁，三百年来谁颉颃？", 
            "许家昆季能继起，风流无忝文采邦。", 
            "蔡侯静者真无双，一身苦为铅椠忙。", 
            "故乡文献半零落，欲从灰死回光芒。", 
            "前年访旧到北港，作图记事增慨慷。", 
            "吾观此画非漫与，知君好古心难降。", 
            "卷图还君意寂寞，明日相从寻漫郎。", 
            "焉得卜筑清漳旁，张南周北刘中央。", 
            "一笑梦落松影窗。"
        ], 
        "title": "题蔡韶声《荻秋访旧图》", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "画水不能声，画云不能飞。", 
            "君看纸上字，岂识心中悲。", 
            "墙头一叶落，独与飘风依。", 
            "我坐庭砌间，怅然望其归。", 
            "流光忽飞逝，须发行变衰。", 
            "居世良不乐，始心何多违？"
        ], 
        "title": "和陶（录一）", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "亭午赫炎曦，溪回路愈窄。", 
            "小舟数十人，行李相填塞。", 
            "崖仄树欹根，湍分沙露脊。", 
            "篙师立水中，推挽不能尺。", 
            "村店隔疏林，市桥逗行客。", 
            "饥雷方殷肠，汗雨已淋额。", 
            "或驰逐担夫，或下争箪筏。", 
            "宿昔轮蹄间，焉知道路剧。"
        ], 
        "title": "将抵江口", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "车灯摇倦影，残月犹挂树。", 
            "孤客梦亦惊，侵晓抱行具。", 
            "虫吟草露秋，鸟度林风曙。", 
            "远岫列髻鬟，朝光与之遇。", 
            "纷然瑶圃开，苍翠接霞屦。", 
            "日出山市喧，溪回村渡屡。", 
            "茶亭暂小留，疏粝亦可饫。", 
            "缅矣桃源情，尘劳迹何遽。"
        ], 
        "title": "侵晓坐人力车赴溪口", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "虾夷突骑遍南朔，四海三年伫捷书。", 
            "欢声肸蚃腾九有，郾城一战摧乌珠。", 
            "园陵白露阙扫除，侧身北海犹惄如。", 
            "安得岳阳不日下，楼船飞渡洞庭湖。"
        ], 
        "title": "闻长沙大捷用双井韵", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "十月二十四，岁在庚辰秋。", 
            "晨泊闽海外，倦程始一休。", 
            "怪石列虎豹，荒波绝凫鸥。", 
            "去岸尚州里，极望徒凝眸。", 
            "亭午关吏至，侣以戎服俦。", 
            "姓名苦盘诘，行李恣爬搜。", 
            "日昃风波恶，欲去皆不由。", 
            "独许小艇送，亦见遇我优。", 
            "大副苦相阻，恶浪大如牛。", 
            "何为冒此险？曷不须臾留？", 
            "我侪勇贪程，久蛰同傫囚。", 
            "闻言曾不顾，箱箧已盈舟。", 
            "馀地才容膝，拱坐如猿猴。", 
            "同行十余辈，默对无献酬。", 
            "况复船骨朽，岁久忘漆髹。", 
            "上漏雨簌簌，傍罅风飕飕。", 
            "解缆不数里，訇然浪打头。", 
            "柁工失主使，一覆几难收。", 
            "欲退不可得，欲前道路修。", 
            "鼓勇卒盲进，性命轻阳侯。", 
            "移时天昏黑，风急雨更稠。", 
            "海若故相嬲，舞船如舞毬。", 
            "或缓如陨羽，或急如转旒。", 
            "或作失手坠，万丈深渊投。", 
            "俄然奋一掷，跳空若云浮。", 
            "四壁共啾唧，欲唤鲠在喉。", 
            "机声出后舱，轧轧增煎忧。", 
            "老郭痛而呻，惊呼出暗陬。", 
            "林子低眉坐，默祷天垂庥。", 
            "我坐执其手，谅不遗我不。", 
            "鬼伯去我咫，微闻鼻息咻。", 
            "了知必不活，焉能无冀求。", 
            "男儿死有地，岂屑壑与沟。", 
            "嗟我历百险，亦为升斗谋。", 
            "此时灯影下，道远思悠悠。", 
            "妻子夜不寐，转侧风雨愁。", 
            "安知千里外，乃逐波臣游！", 
            "忽然心断绝，步步临九幽。", 
            "偶尔浪稍定，又觉生意抽。", 
            "生死俄万变，眩转盘中骰。", 
            "舟子亦旁皇，疾进无他筹。", 
            "时时探首望，沉绵冀自瘳。", 
            "良久风势挫，不与先时侔。", 
            "忽闻岸上语，失喜相挽搂。", 
            "二鼓到海口，四无灯火楼。", 
            "觳觫立檐下，相顾如病鹙。", 
            "投止得贤主，进我粥一瓯。", 
            "人情穷易好，气血皆和柔。", 
            "夜深上小阁，单枕无衾裯。", 
            "梦中屡起坐，塞耳风涛齁。"
        ], 
        "title": "十月廿四日纪事二首 其一", 
        "type": "古风", 
        "yun": "尤"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "层绿何峨峨，山光凑短扉。", 
            "开卷得昔梦，心与太古齐。", 
            "不念夜鹤怨，不忧朝麇饥。", 
            "哦诗松下窗，白云如可梯。"
        ], 
        "title": "朦胧中作山居诗", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "当年出门游，累月无一书。", 
            "无书亦不忆，心知两何如。", 
            "今我隔山海，慰情唯一纸。", 
            "斜封字数行，到手千金比。", 
            "开缄何所有？闵我行路难。", 
            "又说家中事，旁皇起长叹。", 
            "小儿不见爹，念爹常在口。", 
            "牵娘出门望，待爹来吃酒。", 
            "岂独儿忆爹，我亦念而翁。", 
            "衰年走风雪，所为救困穷。", 
            "世乱迫饥驱，不得依骨肉。", 
            "有家难坐守，有书难坐读。"
        ], 
        "title": "十二月二十九日始得家书，别家已二月矣", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "一日一换眼，春风吹麦苗。", 
            "我家玉雪儿，回首床栏高。"
        ], 
        "title": "春风  辛巳", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "久雨苦昏垫，晴鸠唤杖藜。", 
            "茆茨八九家，适与幽襟期。", 
            "野香岭路半，斜照松门西。", 
            "四山围匼匝，一径通逶迤。", 
            "篱边桃蕊红，树里山禽啼。", 
            "樵响落晴翠，麦风度远陂。", 
            "淹留茶梦惬，惝恍花源迷。", 
            "耕凿长子孙，勿言生事微。"
        ], 
        "title": "闲步至苦槠湾村舍人家小坐", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "阴崖凿翠开户牗，攀林踏磴时一来。", 
            "鸾骖鹤驾意不远，市声到此风吹回。", 
            "山川聚米吾能画，奔凑朝东如阵马。", 
            "砂瓶自煮岩窦泉，便不吟诗已潇洒。", 
            "道人手种苍龙成，晴檐忽堕风雨声。", 
            "溪南月出晚天净，白云一片来无名。"
        ], 
        "title": "登佛山石壁寺用敖臞翁《洗竹简诸公》韵", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "山楼十日雨，湿菌生牛屋。", 
            "墙柳摇新黄，园莽森寒束。", 
            "朝筇踏径泥，夜枕喧檐瀑。", 
            "单觞寂不御，旧帙翻已熟。", 
            "所思其如何，窗枝媚幽独。", 
            "苦迟尺一书，夕梦淞波绿。"
        ], 
        "title": "连雨久不得沪上书 其一", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "前度别君时，念当千里行。", 
            "高斋坐秋雨，离思忽已盈。", 
            "千钧压愁担，决去转觉轻。", 
            "子笑挽我坐，小留待晚晴。", 
            "今来千里外，春雨暗山城。", 
            "挑灯梦蛾绿，复此夜窗听。", 
            "今雨非夕雨，今情逾昔情。", 
            "得书尚不易，见面何由能。"
        ], 
        "title": "连雨久不得沪上书 其二", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "松馆凉韵流，披衣觉天曙。", 
            "开窗呼白云，不见青山处。", 
            "天公故好奇，办此惊人句。", 
            "梦中风雨声，夜半负之去。", 
            "寒泉漱坏渠，馀霏湿村路。", 
            "霜叶不复妍，秋光亦成故。", 
            "常患有此身，未能无所住。", 
            "天末摇落心，日对萧萧树。"
        ], 
        "title": "山楼杂兴", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "羁怀不足言，偶坐成幽绝。", 
            "灯下理《檀弓》，悠然尽数叶。", 
            "溪流沙岸冰，风堕松枝雪。", 
            "意足皆可欣，何事庄与列。"
        ], 
        "title": "雪窗读《檀弓》效柳仪曹", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "病身佳节若相违，强近清尊对落晖。", 
            "风景不殊怀抱尽，人间何世笑啼非。", 
            "剧怜宇旷蝇钻纸，遥羡云空雁脱围。", 
            "暂得心降书远至，万方一概欲安归。"
        ], 
        "title": "九日寄诸弟上海", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "年来全负菊花期，初浥寒香三两枝。", 
            "几叶残经摊坐次，一钩冷月入帘时。", 
            "凋晨严夜独宜我，妙色华光合似谁。", 
            "欲写精神惭笔力，沉吟空惜出尘姿。"
        ], 
        "title": "识先买白菊一盆甚佳", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "关天出处莫轻论，几度惊心入国门。", 
            "独望西山谁共语，晚来东道剩招魂。", 
            "嵯峨金碧都无恙，板荡苍黔仅有存。", 
            "地动天回愁偪处，身谋宁徇一楼尊。"
        ], 
        "title": "寄海藏旧京", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "啁啾百鸟凤孤鸣，蹀躞三挝气未平。", 
            "寒日馀姿染清泪，万方一概洗歌声。", 
            "慰君哀乐残生感，惜我苍凉绝塞行。", 
            "为报江南少年叔，柳枝怨断不胜情。"
        ], 
        "title": "同姜庵听歌并寄询先七弟上海 其一", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "恶声啼煞白门乌，法曲飘零慰胜无。", 
            "亡国何曾到商女，为邻应悔听吴歈。", 
            "难逢笼袖骄民世，再见当场出丑图。", 
            "愁念家山声入破，大千秋色上氍毹。"
        ], 
        "title": "同姜庵听歌并寄询先七弟上海 其二", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "与君相与在清虚，对榻经年一语无。", 
            "几日离居侵病恼，始知学道欠工夫。", 
            "长图大念心犹在，弱植劳生力已痡。", 
            "安得入山寻旧约，松篁清景寄须臾。"
        ], 
        "title": "病起寄强志长春", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "远书危地报平安，强抑惊心且作欢。", 
            "已有春声喧爆竹，聊寻好语对椒盘。", 
            "神焦鬼烂曾何诉，地辟天开有至难。", 
            "回斡彼苍谁得会，砚冰濡笔起微澜。"
        ], 
        "title": "丁丑除夕", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "惯住冰天与塞尘，无端缥渺忆千身。", 
            "深灯亭馆回初夜，细雨楼台湿暮春。", 
            "亦识肠回能害道，终怜泥塑似非人。", 
            "拈花解事成微笑，了了当前涕泪新。"
        ], 
        "title": "无端", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "点滴初闻春雨声，江南旧梦不胜情。", 
            "梅飘残粉湿幽径，柳暗娇黄啼好惊。", 
            "边地东来惟积雪，劫灰南忆剩空城。", 
            "冰畦寒漠聊回润，一溉何由洗甲兵。"
        ], 
        "title": "春雨", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "梵潮流转界三千，说法松风正炽然。", 
            "深禁偶看遗鸟影，寂光长自摄龙天。", 
            "微寒暗送神灵雨，飞翠遥迷淡沱烟。", 
            "穿径冲泥有馀兴，聊随佣作策衰年。"
        ], 
        "title": "三月奉命察视福陵昭陵界址山行有作", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "雪院冰庐久住持，春来春去不曾知。", 
            "偶经烟柳芊绵际，便有江湖浩渺思。", 
            "未信此乡能老我，竟成孤往欲逢谁。", 
            "流连一霎年芳影，已是天荒海涸时。"
        ], 
        "title": "春尽日游西公园", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "低迷柳眼倦忪惺，散漫閒苔欲满庭。", 
            "小雨梦回香未烬，薄寒花落酒微醒。", 
            "牵连出处都无赖，怅惘心情总未经。", 
            "自笑冬岩无暖气，剩看边树几回青。"
        ], 
        "title": "雨中偶作", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "逆流故步未曾离，水马安知力已疲。", 
            "毡毳自疑沦土著，江湖何处隐天随。", 
            "根摇频见三豪祟，柯烂难收一局棋。", 
            "暂得出游忧莫写，感君亲切慰行诗。"
        ], 
        "title": "将赴旧京苕雪以诗赠行次韵", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "萧寺凄风怆独来，德人泉下梦难回。", 
            "辞春老树留经院，过雨残英委绿苔。", 
            "小立便完仍岁迹，幽藏宁掩百年哀。", 
            "旧踪何限深明阁，刻骨前尘苦未灰。"
        ], 
        "title": "长椿寺拜散原先生殡所", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "投边岁月苦骎骎，相对惟看鬓雪深。", 
            "晚岁著书成噩梦，多生偿债剩伤心。", 
            "还山已分身无望，远世仍嗟祟易侵。", 
            "待与煎茶留夜话，鳏鳏羁绪再追寻。"
        ], 
        "title": "闻娟净丧妾寄问", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "昏灯老屋宣南集，旧味醰醰最不忘。", 
            "少日年华真一梦，兵尘天地永相望。", 
            "翻因高咏生离感，可笑寒灰守故香。", 
            "北烂南焦竟何世，与君何处话悲凉。"
        ], 
        "title": "子安同年自上海寄便面赠诗三首和寄", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "覆棋一局恨陈陈，又见神州涕泪新。", 
            "朱咮难招空感逝，白头相对更何人。", 
            "聊凭烟景消尊酒，渐密楼台掩塞尘。", 
            "郁郁久居仍寂寂，天回屈蠖倘能伸。"
        ], 
        "title": "五月十三日愔仲约酒集", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "人天苦乐已分途，邂逅何缘入梦俱。", 
            "诗事久应亡日下，酒痕忍更说西湖。", 
            "分明血泪同幽显，冥漠神交定有无。", 
            "历劫前悰消不尽，累君存殁再呜呼。"
        ], 
        "title": "子安同年见予旧京吊散原先生诗越夕梦与散原及予饮西湖上散原欢悦予忧悴作诗寄示因和", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "与君久别曾无梦，忽梦同君哭海藏。", 
            "违俗膏肓馀涕泪，弥天意气付悲凉。", 
            "廿年旧事痕俱扫，万里边声夜正长。", 
            "剩忆诵君诗句好，一街月色半林霜。"
        ], 
        "title": "梦与梅泉同哭苏堪醒记以诗即寄梅泉", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "当时岂意无来岁，刻意周旋到不才。", 
            "倍惜流光酬令节，强携衰病揽高台。", 
            "卧闻寒蟀凄凄语，仰数昏鸦一一回。", 
            "苔碧枫红秋色里，闭门岑寂更谁来。"
        ], 
        "title": "苕雪作感旧诗有「欲近霜风吹帽节可能无感白衣来」之句盖去岁九日余在病中苏堪强邀作登高之会也因次其韵", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "朝年江汉观新政，临老边关见朔风。", 
            "回首与君同一梦，索然相对各成翁。", 
            "事前结局谁能料，悟后初心渐已空。", 
            "得间息机归去好，古人高蹈岂能同。"
        ], 
        "title": "嵩儒辞官索诗为别", 
        "type": "律诗", 
        "yun": "东"
    }, 
    {
        "author": "徐震堮", 
        "era": "近现代", 
        "subtype": "五言绝句", 
        "text": [
            "城东马耆寺，尽日掩禅扉。", 
            "万绿声中去，斜阳不满衣。"
        ], 
        "title": "马耆寺", 
        "type": "绝句", 
        "yun": "微"
    }, 
    {
        "author": "徐震堮", 
        "era": "近现代", 
        "subtype": "五言绝句", 
        "text": [
            "桕叶红于染，漫山斗晚霞。", 
            "笑渠桃与李，但作女郎花。"
        ], 
        "title": "村居杂诗（录二） 其一", 
        "type": "绝句", 
        "yun": "麻"
    }, 
    {
        "author": "徐震堮", 
        "era": "近现代", 
        "subtype": "五言绝句", 
        "text": [
            "春风百样花，秋光才一树。", 
            "斜照如有情，徘徊不能去。"
        ], 
        "title": "村居杂诗（录二） 其二", 
        "type": "绝句", 
        "yun": null
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "暗云贴水疑无缝，秃树当风强作声。", 
            "今日清寒才到骨，一帘飞雪画江城。"
        ], 
        "title": "十二月二十三日对雪", 
        "type": "绝句", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "门外知无寸土乾，梦中檐瀑作风湍。", 
            "湿云忽逗斜阳影，一树拳鸦当叶看。"
        ], 
        "title": "苦雨", 
        "type": "绝句", 
        "yun": "寒"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "两山夹我上青天，我怪山行缓不前。", 
            "一笑已凌万山顶，那知山在白云边。"
        ], 
        "title": "自丽水赴龙泉道中（四首录二） 其一", 
        "type": "绝句", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "一句吟成路百回，浓青老赤画屏开。", 
            "忽然行尽松涛涧，又到前山对面来。"
        ], 
        "title": "自丽水赴龙泉道中（四首录二） 其二", 
        "type": "绝句", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "少年挟弹走燕台，烈士头衔唾手来。", 
            "一笑赫衣辞诏狱，可怜绛灌尽粗才。"
        ], 
        "title": "烈士词 其一", 
        "type": "绝句", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "惯似蛾眉不让人，几回覆雨又翻云。", 
            "桥陵弓剑归天上，从此谯周是老臣。"
        ], 
        "title": "烈士词 其二", 
        "type": "绝句", 
        "yun": null
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "曲里琴心不自持，琵琶湖上说相思。", 
            "当筵宛转《回波》唱，老去犹堪舞柘枝。"
        ], 
        "title": "烈士词 其三", 
        "type": "绝句", 
        "yun": "支"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "四海苍生战血鲜，荒村鸡犬亦骚然。", 
            "青山浑似僧闲坐，定里霜钟六百年。"
        ], 
        "title": "校门前新置警报钟", 
        "type": "绝句", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "积雨空林烟火迟，小窗静赏《辋川》诗。", 
            "山楼日日翻书坐，屋角垂杨绿几丝。"
        ], 
        "title": "春雨连朝，山楼独坐 庚辰 其一", 
        "type": "绝句", 
        "yun": "支"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "绕墙田水响潺潺，深树人家昼掩关。", 
            "莫道半春无事过，雨窗日对米家山。"
        ], 
        "title": "春雨连朝，山楼独坐 庚辰 其二", 
        "type": "绝句", 
        "yun": "删"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "卮酒何能荡百哀，荒居云物苦崔嵬。", 
            "斜阳影里科头坐，合眼萧萧万马来。"
        ], 
        "title": "闻松涛", 
        "type": "绝句", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "万里山川老担簦，梦中腥血染觚棱。", 
            "东风自绿秦淮水，寒食何人拜孝陵。"
        ], 
        "title": "读《亭林集》（录一）", 
        "type": "绝句", 
        "yun": "蒸"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "小阁双松倚夕曛，萧然鸾鹤与为群。", 
            "袖中黄岳知无恙，诗思闲于岭上云。"
        ], 
        "title": "答臞翁见赠", 
        "type": "绝句", 
        "yun": "文"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "楼外青山不费招，一阑风叶影萧萧。", 
            "南邻王老时相忆，藜杖琤然过板桥。"
        ], 
        "title": "喜敬老见过", 
        "type": "绝句", 
        "yun": "萧"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "竹叶尊空芋火残，湿云如梦傍栏干。", 
            "小楼一夜潺潺雨，辛苦梅花共岁寒。"
        ], 
        "title": "辛苦", 
        "type": "绝句", 
        "yun": "寒"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "东风有约过山城，一树娇黄弄晚晴。", 
            "咫尺江南春不到，胡笳吹作玉关声。"
        ], 
        "title": "新柳  癸未", 
        "type": "绝句", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "共趁晴寒日日来，秋光为我小徘徊。", 
            "黄绵拥背牛栏侧，一树霜红照酒杯。"
        ], 
        "title": "红叶", 
        "type": "绝句", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "十月山城燕影凉，戍楼吹角背斜阳。", 
            "芙蓉小院香篝冷，万里西风梦正长。"
        ], 
        "title": "十月", 
        "type": "绝句", 
        "yun": "阳"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "月明呼起葛陂龙，醉倚琼楼十二重。", 
            "回首六朝秋色里，白云深处不闻钟。"
        ], 
        "title": "月明", 
        "type": "绝句", 
        "yun": "冬"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "禹王宫殿没烟萝，十载惊心战伐过。", 
            "终古胥涛流不尽，满城禾黍月明多。"
        ], 
        "title": "战后游海宁", 
        "type": "绝句", 
        "yun": "歌"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "虚堂风引隔湖钟，秋在西南八九峰。", 
            "五尺瘦藤闲挂臂，溪山只觉欠从容。"
        ], 
        "title": "湖上秋日 其一", 
        "type": "绝句", 
        "yun": "冬"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "开窗日日对群凫，惊去还来不用呼。", 
            "比拟燕莺心性别，惯随红叶到西湖。"
        ], 
        "title": "湖上秋日 其二", 
        "type": "绝句", 
        "yun": "虞"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "铅华洗尽出天姿，樊榭当年总费诗。", 
            "若把西溪比西子，苧萝村里浣纱时。"
        ], 
        "title": "与好楼、眉仲、心叔泛舟西溪（录二） 其一", 
        "type": "绝句", 
        "yun": "支"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "秋草祠荒话旧游，词场百辈尽风流。", 
            "小楼弹指斜阳入，浑被芦花笑白头。"
        ], 
        "title": "与好楼、眉仲、心叔泛舟西溪（录二） 其二", 
        "type": "绝句", 
        "yun": "尤"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "南北东西外，哀鸣总一声。", 
            "微虫尔何感？万念不能平。", 
            "翅折霜前雁，心干秋后萤。", 
            "都将两行泪，并作此时情。"
        ], 
        "title": "枕上 时弟履坦字道平殁，年仅二十   乙丑", 
        "type": "律诗", 
        "yun": null
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "易地仍为客，中原尚用兵。", 
            "不辞牛马走，稍远蟪蛄声。", 
            "日照鲸波阔，风催雁足轻。", 
            "飘然千里去，浩荡白鸥情。"
        ], 
        "title": "初发上海己卯 九月", 
        "type": "律诗", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "咫尺惊涛窟，初回已逝魂。", 
            "乍看灯火影，真觉肺肝温。", 
            "雨气寒侵障，潮声夜到门。", 
            "梦中犹作恶，惭愧主人恩。"
        ], 
        "title": "十月廿四日纪事二首 其二", 
        "type": "律诗", 
        "yun": "元"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "风雪天涯路，寒毡此夜情。", 
            "家书灯下写，客梦酒边成。", 
            "贫累亲头白，娇怜女颊赪。", 
            "江城又新岁，行乐忆时平。"
        ], 
        "title": "庚辰旧历除夕", 
        "type": "律诗", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "天与我清景，空山助晚凉。", 
            "溪流前夜雨，月堕一林霜。", 
            "惊鹊翻寒影，伧尨吠隙光。", 
            "谁家宿舂急，岁暮意茫茫。"
        ], 
        "title": "翌日月下徐步又得诗", 
        "type": "律诗", 
        "yun": "阳"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "高下山村路，秋光集短筇。", 
            "寺门红叶画，溪碓白云舂。", 
            "坐石敲新句，镌苔识旧松。", 
            "晚来几案上，随意两三峰。"
        ], 
        "title": "秋日山居即事（录一）", 
        "type": "律诗", 
        "yun": "冬"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "竹里见山村，流泉漱石根。", 
            "波暄浮鸭子，篱破织龙孙。", 
            "坏树云为衲，寒巢叶当门。", 
            "年丰人更瘦，卧犬咒空盆。"
        ], 
        "title": "山村", 
        "type": "律诗", 
        "yun": "元"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "筇边村舍静，檐叶堕纷纷。", 
            "暖日三间屋，高松一半云。", 
            "墙根堆桕实，盘粒散鸡群。", 
            "倘许留残步，相从话夕曛。"
        ], 
        "title": "筇边", 
        "type": "律诗", 
        "yun": "文"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "阿颖今年小，书来解忆吾。", 
            "随兄勤占毕，教弟辨之无。", 
            "扑蝶双趺赤，涂鸦满觜乌。", 
            "干戈贫更甚，烂熳惜群雏。"
        ], 
        "title": "得女颖书", 
        "type": "律诗", 
        "yun": "虞"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "衰草城南路，西风满袖凉。", 
            "苍茫成独立，徙倚又斜阳。", 
            "九畹徙滋蕙，三年亦树桑。", 
            "欲从田父语，荷蒉过吾旁。"
        ], 
        "title": "独立", 
        "type": "律诗", 
        "yun": "阳"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "百尺苍龙蜕，昂然立半崖。", 
            "根空全穴蚁，叶尽不藏鸦。", 
            "到死身犹直，迎寒雪作花。", 
            "羞教北朝客，词赋斗才华。"
        ], 
        "title": "枯树", 
        "type": "律诗", 
        "yun": null
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "骨肉常千里，干戈积五年。", 
            "缄书封涕泪，写梦寄山川。", 
            "海气东南恶，乡心日夜悬。", 
            "逢人问消息，相对一茫然。"
        ], 
        "title": "乡心", 
        "type": "律诗", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "月色满窗纸，波涛空际来。", 
            "全惊乡梦破，顿唤客愁回。", 
            "急响梢林雨，狂驱转壑雷。", 
            "几人高枕卧，能免陆沉哀。"
        ], 
        "title": "松涛", 
        "type": "律诗", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "小阁轻冰外，梅花照眼新。", 
            "未消残夜酒，独对远山春。", 
            "翠袖迎寒浅，瑶姿入梦真。", 
            "还将何逊笔，一赋洛川神。"
        ], 
        "title": "瓶梅", 
        "type": "律诗", 
        "yun": "真"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "孤枕千岩里，愁边换岁华。", 
            "春风过茅屋，老树著藤花。", 
            "地僻兼无梦，书来始忆家。", 
            "东皋笞笠晚，樽酒话天涯。"
        ], 
        "title": "漫兴", 
        "type": "律诗", 
        "yun": "麻"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "一条筇竹杖，扶我上层颠。", 
            "磴道无几里，高松皆百年。", 
            "崖开深见屋，春半已闻蝉。", 
            "斗绝中峰影，寺门峰影边。"
        ], 
        "title": "春分后一日与诸公登万松岭，经周漈村至佛山石壁寺共饭 其一", 
        "type": "律诗", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "石壁何年凿，岩花閟古春。", 
            "客来飞鸟外，寺与白云邻。", 
            "煮茗寒潭水，衔杯佛座尘。", 
            "萧萧数竿竹，相对坐忘身。"
        ], 
        "title": "春分后一日与诸公登万松岭，经周漈村至佛山石壁寺共饭 其二", 
        "type": "律诗", 
        "yun": "真"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "小楼初夜月，高树半山阴。", 
            "蛙噪陂田静，灯昏板屋深。", 
            "废书缘偶念，策杖遂孤寻。", 
            "踯躅岗头路，天涯寤寐心。"
        ], 
        "title": "月夜山岗独步", 
        "type": "律诗", 
        "yun": "侵"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "燕子斜阳国，萧闲剩此楼。", 
            "敲诗同铸剑，得酒拟封侯。", 
            "地偪山围梦，灯衰月变秋。", 
            "瘐郎愁极目，风景小园收。"
        ], 
        "title": "夏日山楼即兴", 
        "type": "律诗", 
        "yun": "尤"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "骨肉信浮沉，关河梦迢递。", 
            "羁迟负米心，逼侧画兰地。", 
            "望远自生愁，哀时徒陨涕。", 
            "初闻马邑谋，遽作珠崖弃。"
        ], 
        "title": "寇氛日亟，分校有迁闽之议，将去坊下，感时抚事，慨然于怀，取后山“吾生能几日，此地费三年”为韵（录四） 其三", 
        "type": "律诗", 
        "yun": null
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "双松不改色，云去鹤飞回。", 
            "聊对旧时月，共倾今夜杯。", 
            "天低压梦破，溪渴咒泉来。", 
            "蜗角山河剩，当欢且莫哀。"
        ], 
        "title": "重返风雨龙吟楼，晤敬老、臞翁，时眉仲适至，因留小饮", 
        "type": "律诗", 
        "yun": "灰"
    }, 
    {
        "author": "殷仁", 
        "era": "近现代", 
        "subtype": "七言绝句", 
        "text": [
            "登高望远思悠悠，喜有烟云足底抽。", 
            "不爱人间新岁月，姑留天上任遨游。"
        ], 
        "title": "民国三年元日庐山晓望", 
        "type": "绝句", 
        "yun": "尤"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "夕照里，见巷陌人家，顿惊非故。", 
            "念绿阴庭院，当阶自种芳树。", 
            "吟赏连俊侣。", 
            "消年涯迟暮。", 
            "正住。", 
            "久抱影牵情，一旦抛去。", 
            "延伫。", 
            "那回燕子，怪底巢痕寻屡误。", 
            "暗凝想，乾坤俯仰，浮生但羁旅。", 
            "寤歌自媚，算到处、行窝能署。", 
            "怅望极，拣尽寒枝倦羽。"
        ], 
        "title": "芳草渡·余故宅在斜桥，居十余年。园中植桃梅樱花海棠。数集朋好，流连咏歌，有终老意。去岁以偿逋货去，顷复过之，则市庑栉比，花木都尽矣。黯然倚声", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "湿雾敛，黯似灵衣冠，素车徐引。", 
            "听咽空笳吹，交期顿尽俄顷。", 
            "风旐飘泪冷。", 
            "和愁云催暝。", 
            "练帐。", 
            "悄故馆沉沉，独闭苔井。", 
            "重省。", 
            "短筇破帽，酒面霜髯凄断影。", 
            "旧京梦，阑干倚处，弥天戢孤愤。", 
            "又惊雁过，叫暮景、空中传恨。", 
            "似替说，万里乡关路迥。"
        ], 
        "title": "芳草渡·庚午孟冬送倦知丈旅厝殡宫。时宿雨初霁，寒日无色，湘耗仍恶，归骨难期。追怀平生，属感凄异，同公渚作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "吟壶天小。", 
            "引飞翠园亭，窥弄清晓。", 
            "仙梦隔蓬瀛，莽天涯、萋萋芳草。", 
            "柯棋残世，任转徙、客游人老。", 
            "幽悄。", 
            "闭软红、自理孤抱。", 
            "新词井边唱遍，占风流、江山故藻。", 
            "坏色朝衣，换著羊裘茸帽。", 
            "幕茗围香，榻灯温笑。", 
            "万缘能傲。", 
            "苔径埽。", 
            "停车载酒重到。"
        ], 
        "title": "石湖仙·庚午仲冬偕病树过彊村丈，小楼一角，乱书堆几，邻园寒翠，掩映户牖，市嚣不到，翛然有空谷之思。病树记之以词，余亦继声", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "词仙何处。", 
            "剩裁绮吴笺，亲写愁句。", 
            "闻道石芝崦，有丹歌、翩翩引舞。", 
            "幽灵寻梦，想定共、白云来去。", 
            "尘土。", 
            "问故人、倚恨知否。", 
            "江山暗消丽冶，换年年、征鼙战鼓。", 
            "故国王孙，化鹤重归谁语。", 
            "匣抱哀弦，笛留残谱。", 
            "泪痕凝楮。", 
            "吟思苦。", 
            "招魂待酹芳醑。"
        ], 
        "title": "石湖仙·题吷庵所藏大鹤山人词札", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "梅尘红蔌蔌。", 
            "香冷飘茵褥。", 
            "金船酒泛葡萄绿。", 
            "画屏镫几簇。", 
            "画屏镫几簇。", 
            "良宵博簺，琼投漏促。", 
            "醉归车轮碾飞玉。", 
            "狂花缟夜春围屋。", 
            "禁寒看未足。", 
            "禁寒看未足。"
        ], 
        "title": "东坡引·庚午立辛未春后三日饮子有宅。客有为意钱戏者，亥夜始罢酒。归途雪大作，楼阁衢术皆琼瑶。用青兕五十九字体写之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "杏尘铺绮陌。", 
            "正宝合流苏，迎来油碧。", 
            "依依玳梁侧。", 
            "看花扶娇重，绣围香密。", 
            "蓝桥未隔。", 
            "便玉杵、琼浆自觅。", 
            "更朝来、红烛停烧，新试画眉词笔。", 
            "欢极镜屏低笑，锦幄浓温，醉春无力。", 
            "芳心暗惜。", 
            "苕华字、手亲刻。", 
            "待明年、添个宜男山枕，翠褓芝藏秀色。", 
            "又炉薰、偷结双烟，替吹麝息。"
        ], 
        "title": "瑞鹤仙·贺陈季修新婚", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "空房怯枕冰，夜夜寒蟾泣。", 
            "小字忆婵娟，倩影心头历。", 
            "巫峡已归云，还向瑶台觅。", 
            "环佩下空明，不畏蛟龙得。"
        ], 
        "title": "生查子·为朱象甫题海天梦月图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "沙明溪畔路。", 
            "飏情澜浮空，翠烟蓝雾。", 
            "过却花朝，殢峭寒犹在，燕帘莺户。", 
            "旧约东风，还认取、夭桃一树。", 
            "照影清波，舒锦年华，眼中迟暮。", 
            "芳草天涯何处。", 
            "尽载得闲愁，伴春同住。", 
            "故国啼鹃，料泪痕应满，蕙汀兰溆。", 
            "梦熟江南，千浪送、流红谁主。", 
            "只有垂杨不管，纤腰自舞。"
        ], 
        "title": "三姝媚·公园看花，同同游诸公作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "向郊园纵目。", 
            "春事晚、扑面娇尘蔌蔌。", 
            "条风动波绿。", 
            "送流红千点，游倏争逐。", 
            "松杉似束。", 
            "正雨余、浓翠乍沐。", 
            "有天香半吐，扶起睡妆，绮梦初熟。", 
            "莫道清游已惯，细数年华，几番歌哭。", 
            "狂花满谷。", 
            "携筇上、小山麓。", 
            "叹江关、万里登临何处。", 
            "芳菲心绪暗触。", 
            "又催归、暮色愁惹，怨笳断续。"
        ], 
        "title": "瑞鹤仙·上巳后二日新霁，叶氏园看花作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "海上牙琴几辈知。", 
            "马卿多病负深期。", 
            "熏香小像忆芳姿。", 
            "灯下惊看回雪舞，尊前低按驻云词。", 
            "那回已是别离时。"
        ], 
        "title": "浣溪沙·释戡自旧京徵词悼歌者琴雪芳，用嵌字体", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "春光过却。", 
            "念久客故人，音信辽邈。", 
            "愁展登临望眼，翠阴如幄。", 
            "声声啼鴂催归去，怎无端、又成耽阁。", 
            "闲省前游似梦，少年哀乐。", 
            "任佩结、芳洲杜若。", 
            "奈浪蕊夭斜，狂絮轻薄。", 
            "多少东皇旧事，怨怀谁托。", 
            "新来莫问加餐饭，料行吟、憔悴如昨。", 
            "甚时重话，江楼夜雨，半檐花落。"
        ], 
        "title": "桂枝香·寄怀苍虬，与匑庵、病树同作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "词客工愁，唤吟朋同醉，时霎春痕。", 
            "痴霖弄朝做暝，檐语灯昏。", 
            "探芳紫陌，记钿车、麝溅行裙。", 
            "迷望处、平芜恨满，故欢携梦重温。", 
            "辛苦柳花无力，向东风弹泪，也解伤春。", 
            "南云瘴烟未洗，怨锁沉颦。", 
            "流年暗换，早绿阴、青子当门。", 
            "擎雨重、酴醾一架，舞红犹恋深恩。"
        ], 
        "title": "汉宫春·春尽日风雨，沤尹丈人、梦坡居士作社饯春，拈得此解。吷庵、季纯词成，属感凄丽，余亦继作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "苔铺门昼掩，旧京病客，短鬓倚西风。", 
            "撼窗梧竹语，做尽秋声。", 
            "唤起理丝桐。", 
            "回肠贮恨，尽安排、换羽移宫。", 
            "千万回、红牙低按，嚼蕊吐芳茸。", 
            "惺忪。", 
            "黄金铸泪，翠缕缠愁，写柔情如梦。", 
            "翻只觉、歌怜眉窄，舞怯云松。", 
            "曲成未许人偷掐，付玉郎、亲费春工。", 
            "听试罢，余音暗落霄鸿。"
        ], 
        "title": "渡江云·为金悔庐题霜晓庵裁曲图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "鲛绡半臂剪芙蓉。", 
            "腻水溅花茸。", 
            "名娃也学天吴舞，荡情澜、腥染鱼龙。", 
            "不用兰舟双桨，桃叶桃根迎逢。", 
            "柳边沙隙驻游踪。", 
            "板屋换轻容。", 
            "斜阳惯送人归去，照衣香、鬓影匆匆。", 
            "山黛一奁妆镜，潮音四壁笙镛。"
        ], 
        "title": "风入松·青岛海滨浴场书所见", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "病枕惊飞雨。", 
            "雨狂容易收残暑。", 
            "一夜颠风吹不断，锁溪桥津渡。", 
            "更卷起、奔潮泛滥迷南浦。", 
            "听画廊、树树秋声语。", 
            "似要人知道，泽畔鸣鸿凄苦。", 
            "江汉滔滔去。", 
            "接天鱼鳖连吴楚。", 
            "注海倾河都是泪，杳高原何处。", 
            "问劫后、宣房白马谁为主。", 
            "空眼枯、望极乡关路。", 
            "漫手挽银潢，洗却甲兵无据。"
        ], 
        "title": "安公子·辛未七月残暑犹炽，一夕风雨，飒然深秋，帆䑲纯航，江流溢岸。因念大江南北，洚水为虐，赈恤未及遍，缮塞未及施，而吾湘兵警又见告矣。黯然倚声，用屯田体", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "玉指亲弹罢。", 
            "绛花重结春无价。", 
            "看去檀奴衣带上，早啼痕盈把。", 
            "肯悄共、金猊篆字看俱灺。", 
            "还背伊、点滴残更罅。", 
            "问未灰心事，长为谁行萦惹。", 
            "愁污香罗帕。", 
            "替人垂到天明也。", 
            "唾尽红冰俦比似，似针神初嫁。", 
            "算万古、良宵一例堪悲咤。", 
            "膏自煎、枉遣同心挂。", 
            "对蕙帏飘烬，赢得断肠难写。"
        ], 
        "title": "安公子·烛泪，同讱庵、沧江、宝权作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "惊飙万里送愁来，霜叶坠林如扫。", 
            "戍角斜阳满衰草。", 
            "登临目断，伤高费泪，未觉秋容好。", 
            "■蜡屐，负筇枝，闭门窥影银蟾小。", 
            "哀乐向谁论，凭仗繁螀诉怀抱。", 
            "遥天雁过，和尽村砧，梦远书难到。", 
            "待相携、素酒对黄花，怕花也、无情笑人老。", 
            "独自里，强摘茱萸簪破帽。"
        ], 
        "title": "被花恼·社中诸子期九日赴近地作登高会，伤离念乱，无复游观意。倚此解谢之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "王气销沈羁业湮。", 
            "一溪风月属词人。", 
            "故应西子有长颦。", 
            "梅鹤不传家国恨，芦鹭空写水云痕。", 
            "画中幽怨向谁论。"
        ], 
        "title": "浣溪沙·题林畏庐西溪图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "泼墨穷年苦作痴。", 
            "护持遗迹到荒祠。", 
            "多情微许夜台知。", 
            "一镜明漪摇古唾，万花情学乱秋悲。", 
            "月中鸾鹤下来时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "狂花轻薄，历乱春如雾。", 
            "偷嫁东风定谁误。", 
            "看黄蜂酣蜜，紫燕迷香，都不管、夜夜啼鹃自苦。", 
            "蛾眉终见嫉，旧约分明，好梦惊回总无据。", 
            "窈窕送行云，燕子无家，更商略、何人院宇。", 
            "算只有、依依旧巢痕，拚断送年涯，耐寒同住。"
        ], 
        "title": "洞仙歌·得苍虬津门书，感赋，却寄", 
        "type": "词", 
        "yun": null
    }, 
    {
        "author": "殷质卿", 
        "era": "近现代", 
        "subtype": "七言律诗", 
        "text": [
            "饱阅沧桑已六旬，崎岖世路历艰辛。", 
            "弱龄苦学曾呕血，壮岁求名不后人。", 
            "戎幕何能偿宿愿，教坛尚未息征尘。", 
            "清风两袖浑无事，乐道从来弗厌贫。"
        ], 
        "title": "六十年述怀十二律（录五首） 其一", 
        "type": "律诗", 
        "yun": "真"
    }, 
    {
        "author": "殷质卿", 
        "era": "近现代", 
        "subtype": "七言律诗", 
        "text": [
            "藐躬生长僻穷乡，聚族耕耘傲帝王。", 
            "自我开端攻制艺，任人改业习文章。", 
            "邦人艳说齐家社，后起多登大雅堂。", 
            "成德达材凭学力，毋忘映雪与萤囊。"
        ], 
        "title": "六十年述怀十二律（录五首） 其二", 
        "type": "律诗", 
        "yun": "阳"
    }, 
    {
        "author": "殷质卿", 
        "era": "近现代", 
        "subtype": "七言律诗", 
        "text": [
            "漫云养正在童蒙，纵熟经文愧未通。", 
            "徒壁攻书并司马，寄篱舂粟等梁鸿。", 
            "六番察院尝荼味，两战秋闱负桂宫。", 
            "绛帐频年何日撤，也应桃李笑春风。"
        ], 
        "title": "六十年述怀十二律（录五首） 其三", 
        "type": "律诗", 
        "yun": "东"
    }, 
    {
        "author": "殷质卿", 
        "era": "近现代", 
        "subtype": "七言律诗", 
        "text": [
            "敢辞岛瘦与郊寒，愿作齐民弗羡官。", 
            "人爵何如天爵贵，贫家胜似富家安。", 
            "学坚苦志恒忘食，教本良心不素餐。", 
            "世道江河叹日下，愧无毅力挽狂澜。"
        ], 
        "title": "六十年述怀十二律（录五首） 其四", 
        "type": "律诗", 
        "yun": "寒"
    }, 
    {
        "author": "殷质卿", 
        "era": "近现代", 
        "subtype": "七言律诗", 
        "text": [
            "贫富由来本自天，老怀只望后人贤。", 
            "每伤仲子何无命，差幸两儿可著肩。", 
            "膝下含饴漫取乐，帷中破镜不求圆。", 
            "卫生赢得身顽健，空气朝朝吸气鲜。"
        ], 
        "title": "六十年述怀十二律（录五首） 其五", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "词林典故久灰尘，遗孑相存集旧臣。", 
            "儒效难为前辈继，朝班曾及中兴辰。", 
            "观河既耄惭波匿，薰穴争求闵越人。", 
            "刮目陈编缅千载，不应古意遂沈湮。"
        ], 
        "title": "八月廿八日沅叔招为蓬山话旧第二集视所藏明内府写本翰苑群书", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "老向人间尚眼明，见君喜又见新京。", 
            "风光渐共山川异，心力犹能道路轻。", 
            "救世匹夫俱有责，忘家我辈岂无情？", 
            "年年来和重阳什，北海羁居苦待清。"
        ], 
        "title": "次韵苏盦九日", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "葵无早暮总倾阳，菊已衰残尚耐霜。", 
            "西日麾戈容可返，北风携手敢嫌凉？", 
            "此邦渐喜稀桴鼓，隔岁还来就咏觞。", 
            "民欲天从宁或爽？关山自古有周行。"
        ], 
        "title": "次韵愔仲", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "否极谁能理乱丝？殷忧启圣此其时。", 
            "陈谟惠迪亲耆德，凝命维新缵旧基。", 
            "别久故应前席数，来迟自负盍簪期。", 
            "心声悱恻犹相及，朝暮江云入梦思。"
        ], 
        "title": "病山侍郎夏间来觐直讲至八月始归留诗索和次韵寄沪", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "贞元朋辈久凋零，晚及同朝又两星。", 
            "禁闼梦痕馀箧烛，耆英心学见书屏。", 
            "兴贤故事工歌雅，增秩殊荣帝锡龄。", 
            "潘傅后先辉里乘，霓裳一曲会重听。"
        ], 
        "title": "吴蔚若宫保八十赐寿", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "扪腹朝朝累大官，雪中屋暖不须宽。", 
            "关山仍岁来奔问，涧谷无心及考槃。", 
            "谁解倒悬苏世患，忍持迂论责君难？", 
            "辽东毕竟龙兴地，四海横流底得安？"
        ], 
        "title": "次韵答松客", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "谁分行年过务观？旁人又以儗衡山。", 
            "愧无文采风流似，傥及承平气象还。", 
            "庭树手栽聊可荫，门桃亲署莫嫌孱。", 
            "养生岂外庖丁理，挂壁雕弧不再弯。"
        ], 
        "title": "甲戌元日（甲戌，一九三四）", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "春寒易误看花人，阴岭阳崖本不均。", 
            "骤暖料难留过夜，猛风恐又簸成尘。", 
            "一年韶景容轻负，七憩禅栖未厌频。", 
            "长愧胜情周与傅，山中迟伫辄经旬。"
        ], 
        "title": "清明后十日观杏花旸台山复儿随儿褧女及继絜纮綮绂荷樨稻诸孙从", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "吾宗家世习勤民，厌直承明墨绶新。", 
            "治水自完司牧分，立祠曾及去思身。", 
            "卅年树穫犹遗孑，万本馨香傥降神。", 
            "至竟此邦风俗厚，相望林社峙湖漘。"
        ], 
        "title": "题族孙吉士超山遗爱图", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "伟此翻风动日材，百千历劫护香台。", 
            "幸无匠伯操斤顾，抵作缁流结夏来。", 
            "独树擅奇好山水，把茅隔绝俗氛埃。", 
            "眼看王迹摧排尽，谁为郊坛古柏哀？"
        ], 
        "title": "西湖法相寺古樟仁先结亭其侧为图属题", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "五十年来万事非，山门可复似年时？", 
            "承平扫塔犹无分，衰暮皈禅未有期。", 
            "吊古却添今昔感，纪游况积死生悲。", 
            "画师诗老相随尽，墨帐平居尚此遗。"
        ], 
        "title": "叔毅陪枚老雯青游青原山寺予未获偕雯青为图于帐额枚老有诗时光绪癸未九月也豫侄装标乞题感赋", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "合充净供法王台，却渡浑河溷俗埃。", 
            "若个真能留核种？吾衰久不见花开。", 
            "老僧寄速亲装笼，居士分甘费数枚。", 
            "等是与山缘未断，秋凉犹拟就松来。"
        ], 
        "title": "谢心畬分贻戒台山桃", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "培风在下御而行，宜若登天不可名。", 
            "一代诗豪舒眺远，万钧国重著肩轻。", 
            "最难飙馆联双璧，犹许霜钟接两京。", 
            "承正图南元有待，苍苍浑是积阳成。"
        ], 
        "title": "次答苏盦九日书来以诗索和并言与稚辛纵谈之乐", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "六十年前比屋时，我方弱冠子童嬉。", 
            "退朝果饵迎归骑，隅坐枰奁覆客棋。", 
            "甥馆已非过必式，王城虽旧隐犹宜。", 
            "两头语笑成今昔，百感儿曹或未知。"
        ], 
        "title": "眙书自乙丑之冬迁来细米胡衕同居今十年矣属题合照", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "呜鞭万户尽春声，百变谁能废夏正？", 
            "始旦人争瞻旭日，无风天特假暄晴。", 
            "蛰坯欲振身滋耄，龙德方中岁一更。", 
            "博得东邻呼米寿，称觥梦已到新京。"
        ], 
        "title": "乙亥元日（乙亥，一九三五）", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "祝嘏归犹及上元，北堂饮罢就朋尊。", 
            "旧京容有阳春和，行殿能忘湛露恩？", 
            "眼看鳌山行复盛，近闻龙碛亦回温。", 
            "衰残未预陈金鉴，坐羡弓箕愧九原。"
        ], 
        "title": "元夕次和子有入觐礼成之作", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "捧觞无复旧斑斓，才脱麻衣泪未乾。", 
            "弟妹尽知当室感，妻孥浑作寄生看。", 
            "难消薄福原应惜，勉受荣施转不欢。", 
            "亲友倘怜休见慁，不然江上一渔竿。"
        ], 
        "title": "五十初度亲友拟举觞为祝时初释服辞之", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "尚嫌凉馆在人寰，逭暑聊赊半角山。", 
            "海雨送诗松月外，天风吹酒荔云间。", 
            "可招老衲商同社，转恐新蛩趣早还。", 
            "连夕刺船就烟水，吾侪占得是萧閒。"
        ], 
        "title": "山居杂诗 其一", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "闷就僧幮借贝多，醉呼田父饮亡何。", 
            "潮随峡月吟边上，云逐江风梦里过。", 
            "三宿巢痕如隔世，一家渔具漫同波。", 
            "涉春君更还朝去，谁凭池阑话种荷？"
        ], 
        "title": "山居杂诗 其二", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "欲去还留又见花，强支衰槁对容华。", 
            "不香那复知金屋，有泪多应溅绛纱。", 
            "自笑一冬虚盼雪，豫愁明岁会移家。", 
            "平分半日输张籍，侧帽钩帘看晚霞。"
        ], 
        "title": "庭前海棠初开姜斋同赋（壬子，一九一二）", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "海天翔止浩无涯，谁遣羊公盼饰加？", 
            "千岁来归能语雪，一寒相守不离家。", 
            "□□沥血饮天子，莫误养生师道家。", 
            "城郭且非人孰是，可堪战后吊虫沙？"
        ], 
        "title": "咏鹤（丙寅，一九二六）", 
        "type": "律诗", 
        "yun": "麻"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "镫寒黍梦，筝乱絮痕，华年半侵哀乐。", 
            "倚遍旧栏斜日，声声恼清角。", 
            "东风懒，莺讯错。", 
            "暗泪染、背花弦索。", 
            "凤枝断，粉涴香黏，自分飘泊。", 
            "愁鬓送残山，阵雁来时，荒翠更非昨。", 
            "问讯故国山色，何人主红萼。", 
            "蘼芜恨，拚刬却。", 
            "又怨写、燕泥帘幕。", 
            "瘦吟苦，对诉新寒，除是归鹤。"
        ], 
        "title": "应天长 调寄应天长奉题公渚道兄碧虑馆词，即希正拍，则沄", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "弹墨罗襟，沾尘玉篴，幽事寻惯。", 
            "砚水烘晴，瓶花媚晓，帘外青禽唤。", 
            "花庵余韵，竹垞残谱，岁月暗添词卷。", 
            "联题在、园林胜处，好着醉船吟幔。", 
            "烟沽旧别，荒笳催老，镜颜偷换。", 
            "弦外笺愁，灯前顾影，残梦衣香褪。", 
            "南州借旅，西园补记，重结汐盟鸥伴。", 
            "宫城晚、斜阳满眼，暮云掩断。"
        ], 
        "title": "永遇乐 词综补遗题词", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "银粉抹栏，翠涟飞桨，翳岸林峦浮雾。", 
            "扣舷人唱月中行，飐凉镫、梦惊残鹭。", 
            "虹河夜午。", 
            "睇北斗、天都回处。", 
            "黯诗愁，问柳昏花暝，谁家院宇。", 
            "芳期误。", 
            "笛唱西风，又近凝碧路。", 
            "夕波寒影落鱼龙，浸玉壶、几行烟树。", 
            "流光易去。", 
            "渺鸳棹、衣香前度。", 
            "暗惊心，一片秋声骤雨。"
        ], 
        "title": "西子妆慢·北渚泛月", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "瑶阶如水露华凉。", 
            "才放锦栏长。", 
            "牵丝不恨银河远，背西风、自系明珰。", 
            "多少星帱鸯泪，新来染遍罗裳。", 
            "小庭摇影伴垂杨。", 
            "霞晓绚幽妆。", 
            "团栾巧似天钱样，结相思、碎织秋香。", 
            "梦醒难寻琼佩，一生惯避斜阳。"
        ], 
        "title": "风入松 咏圃中牵牛花", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "鸥约银波，虹横翠渚，衣香扇影回环。", 
            "乍柳烟明处，唤起吟蝉。", 
            "渐次游船收尽，閒不整、镜里山鬟。", 
            "微凉逗、疏帘水外，小艇花间。", 
            "流连。", 
            "故人共语，叹几度池灰，催老朱颜。", 
            "倚画屏风露，依旧高寒。", 
            "身世秋荷易老，多生泪滴损珠槃。", 
            "禁回首、生衣夜凉，泥煞阑干。"
        ], 
        "title": "凤凰台上忆吹箫 夏夕同枝巢北渚桥亭纳凉，纵谈旧事", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "雕槛约波，画窗临水，镜外衣尘花雾。", 
            "闹红歌板叠鸳桡，占新凉、暗输烟鹭。", 
            "秋心最苦。", 
            "听叶底、啼蝉未住。", 
            "旧池台，指数行宫柳，仙舻何许。", 
            "行云路。", 
            "碧汉风多，怨共铜狄语。", 
            "笛寒天远咽离鸿，溯夕沧、恐无归处。", 
            "愁红懒舞。", 
            "剩孤恨、如潮来去。", 
            "对西山、立尽重帘暮雨。"
        ], 
        "title": "西子妆慢·和石工敬跻堂秋望", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "障蜡余寒浅。", 
            "芳情托、汉宫春后归燕。", 
            "瑛槃罢舞，琼壶悄熨，晓丛初剪。", 
            "吹香怨隔雕阑，惓旧■、东风半面。", 
            "教画阁、遂唱飞来，偎■笑靥如展。", 
            "青■翠管长闲，游蓬紫曲，欢绪天远。", 
            "愁漪泪叠，离烟思冷，倚情伤晚。", 
            "凭谁为歌金缕，只点入、悲花倦眼。", 
            "检梦痕、惜取琼枝，啼红洒遍。"
        ], 
        "title": "宴清都 瓶花簃词集，咏瓶中芍药，限宴清都调", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "啼雁烟江，几行残柳斜阳坠。", 
            "絮花狼藉掩雕阑，千感筝心敛未。", 
            "引危弦、回潮又起。", 
            "楼台如梦，冷约閒鸥，商量身世。", 
            "还忍伶俜，梦回虚盼归舟字。", 
            "散场欢笑水东西，多少牵愁地。", 
            "断稿沧州漫理。", 
            "睇红桑、迷茫海气。", 
            "斗槎回后，待讯钟山，年时荒翠。"
        ], 
        "title": "烛影摇红 为蔚如题楼台梦影图", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "旧帘剪断斜阳影，东风又窥朱户。", 
            "春寒怨晚，山暝水昏慵度。", 
            "飘梦雕阑未稳，蓦偷眼、梨云深处。", 
            "新来瘦了垂杨，怎约流莺同住。", 
            "私语。", 
            "伶俜翠羽。", 
            "楼望久、恩情忍抛芳缕。", 
            "珊钩初挂，暗怯乱红争舞。", 
            "勾起蘼芜倦绪。", 
            "问别后、乌衣谁主。", 
            "羞傍画檐，长日趁人来去。"
        ], 
        "title": "双双燕 哲园灯社以新燕命题，同人写新燕为灯。因题小词，并索诸君同赋", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "旧京倦笛，占绮秋、天香唤起词仙。", 
            "花影帘低，药烟窗暗，吟怀梦味俱閒。", 
            "楚兰自怜。", 
            "系暮愁、分付骚笺。", 
            "尽荒波、老却沧鸥，禁他留眄水云寒。", 
            "鹓侣几人长健。", 
            "叹残山满眼，去住都难。", 
            "白社樽疏，青门身懒，归鸿负约年年。", 
            "怨歌漫传。", 
            "算倦游、还恋危栏。", 
            "劝清欢、补理巾裘，镜霜珍重看。"
        ], 
        "title": "霜花腴 赠孟劬", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "招魂如隔重城，伤心翻雨吴鸿至。", 
            "寒林日落，衰兰春谢，山河凄异。", 
            "史稿沧桑，词名湖海，并时谁嗣。", 
            "叹长安残劫，危枰未了，胡不忍，须臾俟。", 
            "早悟浮云身世。", 
            "恋京尘、欲归无计。", 
            "花阴醉盏，药烟病榻，看君憔悴。", 
            "古调消沈，当歌万感，抚琴孤涕。", 
            "更伤高愁眼，斜阳处处，是消春地。"
        ], 
        "title": "水龙吟 挽孟劬", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "垂虹转。", 
            "依旧翠径通门，画廊连院。", 
            "空帘长日无人，愁罗恨绮，伤春谁见。", 
            "暗凝眄。", 
            "妆罢凤鬟低亸，露浓香溅。", 
            "行云半湿罗裙，宝阑斜倚，新寒似浅。", 
            "抛尽罗屏前梦，系情休问，宣华亭苑。", 
            "罢舞翾风，芳心含恨犹卷。", 
            "维摩病榻，坐送千红断。", 
            "思量到、灯床对话，歌屏尘扇。", 
            "点泪金尊懒。", 
            "拚付与吴弦，潇潇弹遍。", 
            "醉痕最惜，一襟花片。"
        ], 
        "title": "瑞龙吟 延寿寺济公招赏雨中牡丹", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，八里古台边。", 
            "渔篴吹来青箬雨，游船摇过绿杨烟。", 
            "人影镜中天。"
        ], 
        "title": "忆江南 沽上水香洲杂咏", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，小筑傍云涯。", 
            "篆路转头迷港汊，鉴塘倒影现亭台。", 
            "门外藕花开。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，临水小柴门。", 
            "莲渚窥人鱼最乐，竹篱迎客鸭能言。", 
            "船系碧芦根。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，花竹绕精庐。", 
            "蝶影閒畦金粉地，鸥盟小榜水云居。", 
            "题遍练裙书。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，结屋近沧浪。", 
            "风露三更停画桨，烟波四面绘琼窗。", 
            "花外水都香。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，曲径罨清溪。", 
            "花影不离桥上下，柳阴微界水东西。", 
            "一带短长堤。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，最好一沤亭。", 
            "药径引泉通石井，花塍觅路出烟汀。", 
            "处处碓车声。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，新拓草堂幽。", 
            "罢酒阑干溪月午，飘镫帘幕水风柔。", 
            "三十六陂秋。"
        ], 
        "title": "忆江南", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "江上雨。遮却乱山无数。", 
            "云水荒荒留不住。扁舟何处去。", 
            "楼枕寒潮欲暮。樯燕向人饥舞。", 
            "检点征衫颜色故。客愁烟外树。"
        ], 
        "title": "谒金门 桐江旅舍雨眺", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "暝色夺归鸦。", 
            "秋风引断笳。", 
            "任愁云糊住窗纱。", 
            "黄叶声多灯影薄，又魂绕，旧天涯。", 
            "魂绕旧天涯。", 
            "珠帘燕子家。", 
            "有当时春水春霞。", 
            "一片夕阳烘涕泪，照江山，去帆斜。"
        ], 
        "title": "唐多令", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "桃李城东，花花叶叶风吹树。", 
            "半春无雨。", 
            "蜡屐寻诗去。", 
            "垂柳双扉，记买饧萧处。", 
            "今无主。", 
            "旧欢如絮。", 
            "分付流莺语。"
        ], 
        "title": "点绛唇（戊辰1928）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "浓阴惯傍阑干角。尽日垂罗幕。", 
            "客窗随分换春衫。匝地飞花江北与江南。", 
            "无端梦入青溪路。一片桃花雨。", 
            "橹枝声里夕阳斜。几处楼台如画晚寒些。"
        ], 
        "title": "虞美人", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "去不多时，旧曾来处。", 
            "事如春梦都无据。", 
            "阑干寸寸是离情，楼前错种相思树。", 
            "翻怜梦境分明，长遣柔肠萦住。", 
            "嘘寒送暖，总属闲言语。", 
            "絮影满空帘，东风欺白纻。"
        ], 
        "title": "后庭宴", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "屏上青芜心事误。", 
            "知梦里、寻春何处。", 
            "冻柳无姿，乱鸦如墨，遮断来时路。", 
            "彩笔题诗浑欲许。", 
            "枉添得、相思凭据。", 
            "对镜花枝，入帷月色，没个分明语。"
        ], 
        "title": "雨中花", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "昨夜客窗梦到。", 
            "一半醒来忘了。", 
            "无梦已多时，何苦相逢草草。", 
            "休恼。", 
            "休恼。", 
            "付与灯昏月小。"
        ], 
        "title": "如梦令", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "如梦秋光何处也，重阳未有黄花。", 
            "苍苔细雨野人家。", 
            "下帷听落叶，倚杖候归鸦。", 
            "哀乐年年都惯了，而今无计消他。", 
            "小窗合眼便天涯。", 
            "携将新涕泪，来洒旧筝琶。"
        ], 
        "title": "临江仙", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "东风吹老江潭树。", 
            "一叶叶，随波去。", 
            "多谢连江萍与絮。", 
            "相看一例，涛翻浪卷，流向无人处。", 
            "闹红深处帘栊暮。", 
            "桃李春光等闲度。", 
            "作计昌狂真自误。", 
            "梦中啼唤，醒来犹怕，难向人前语。"
        ], 
        "title": "青玉案", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "十里垂杨飘古瓦。", 
            "处处园亭，处处笙歌社。", 
            "白纻春衫人似画。", 
            "桃花乱扑闲车马。", 
            "一笑归来春已谢。", 
            "往事茫茫，付与深灯话。", 
            "默数星光帘不下。", 
            "半钩新月榆青罅。"
        ], 
        "title": "鹊踏枝", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "才开便怨飘零，无风尽日濛濛坠。", 
            "斜阳院宇，浅寒城郭，白茫茫地。", 
            "魂怯难留，路长愁省，梦轻无系。", 
            "任狂随画毂，低窥绣户，浑不是，凌云意。", 
            "回眼芳菲何许，笑匆匆、满园桃李。", 
            "春阴帘外，一声啼鴂，繁华无蒂。", 
            "化作浮萍，连江东去，是侬归计。", 
            "问世间何物，供人留恋，洒无端泪。"
        ], 
        "title": "水龙吟 杨花（己巳1929）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "岸帻听烟，指疏黄倦碧，西风林馆。", 
            "雁阵破霜，书空暗缄瑶怨。", 
            "萧寒恰称诗情，带几笔沙平崖断。", 
            "谁知有，丹青难画，绮怀零乱。", 
            "江上俊游远。", 
            "记湖楼赌韵，醉题纨扇。", 
            "缬眼冷红，犹作秾华相看。", 
            "重来桂陌停车，已输却春光一半。", 
            "愁展。", 
            "比残鸦鬓秋惊换。"
        ], 
        "title": "惜秋华 题宛春霜红簃填词图", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "指点巢痕如故，年年归讯无愆。", 
            "尊前相见便相怜。", 
            "燕子于人何远。", 
            "旧梦关情芳草，新愁对影飞绵。", 
            "天涯地角一回旋。", 
            "又到翠阴庭院。"
        ], 
        "title": "西江月 初见燕到", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "绕郭村村幽事，不教风雨相妨。", 
            "唯将疏病送流光。", 
            "一樽留客共，双屐为春忙。", 
            "未改年时旧癖，宵宵枕藉书囊。", 
            "四更斜月转吟窗。", 
            "梦醒还似梦，花影欲扶床。"
        ], 
        "title": "临江仙", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "轻衫小杖随花住。", 
            "道春在，花多处。", 
            "落照家家归燕语。", 
            "疏篱矮屋，炊烟几缕，淡画溪边树。", 
            "人言三泖多佳处。", 
            "甚日呼船去听雨。", 
            "十里烟波鸥作主。", 
            "渔蓑理罢，云帆沙鸟，收入襄阳句。"
        ], 
        "title": "青玉案", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "枳棘篱头野雀喧。", 
            "小庭生意自欣然。", 
            "屋外无山晴更好。", 
            "添了。", 
            "斜阳一树晚来看。", 
            "料理清狂原不负。", 
            "知否。", 
            "人间难得睡乡宽。", 
            "明约看花侬更懒。", 
            "先办。", 
            "三杯卯酒压春寒。"
        ], 
        "title": "定风波", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "词卷苍凉，儒冠侘傺。", 
            "先生头白京尘底。", 
            "一棺万事总成空，天涯归骨知何地。", 
            "袖墨犹新，楹书谁寄。", 
            "江南愁杀闲桃李。", 
            "西州花发旧经过，十年三下师门泪。"
        ], 
        "title": "踏莎行 哭刘子庚夫子。夫子于前岁夏殁于北平", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "支颐默数桥南树。", 
            "策策阵鸦摧急雨。", 
            "青溪寂寞柳弯腰，几日西风吹不去。", 
            "虫窗驼坐愁如絮。", 
            "黄叶声中惊得句。", 
            "一重树影一重帘，最是秋来难画处。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "梦叠山青，诗催雁瘦，板桥霜迹初新。", 
            "未衰杨叶，风影落衡门。", 
            "一片凉喧绕屋，推书起，茗椀无温。", 
            "空帘外，啼螀渐引，丝雨织篱根。", 
            "殷勤。", 
            "凭汝说，寒縢上格，暗水添痕。", 
            "怅满怀明月，抛掷何人。", 
            "笑煞闲愁燕子，十年计、错种龙鳞。", 
            "沉吟许，寒添半臂，觅句倚灯唇。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "关情处，缘浅转情多。", 
            "对面隔山河。", 
            "恼渠明镜团圞月，思君流水去来波。", 
            "一天愁，无处顿，问双蛾。", 
            "花太妩、尚馀春几尺，人欲渠、懒题笺十色。", 
            "心宛转，影婆娑。", 
            "绿阴终作他家树，青梅休唱小时歌。", 
            "说相思，灰尽也，冷难呵。"
        ], 
        "title": "最高楼", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "颓荷依岸画夕阳。", 
            "翠波翻、零乱镜妆。", 
            "没处著、缠绵意，拥秋云、鸳被梦凉。", 
            "西泠烟絮秦淮月，对空樽、难曳旧狂。", 
            "听一霎、哀弦语，伴飘蛩、呜咽过墙。"
        ], 
        "title": "恋绣衾", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "广陵畸士。沆瀣巨世收寸纸。", 
            "人物乾嘉。小字丛题尽是夸。", 
            "王郎真赏。劫外摩挲容寄想。", 
            "千里江山。独掩清愁细细看。"
        ], 
        "title": "减字木兰花·壮为属题李耳山仿巨然千里横看小卷", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "心贞竹虚。神敷石腴。", 
            "河汾开济功夫。更黄公素书。", 
            "丹青妙摹。缥缃自娱。", 
            "乾坤整顿须臾。付凌烟画图。"
        ], 
        "title": "醉太平·奉题岳军先生行乐图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "灿澄辉滟潋，正南极，寿星明。", 
            "对黄菊华腴，紫萸香酽，兰桂交荣。", 
            "盈盈。", 
            "画堂瑞霭，恰阳和、嘘暖做春晴。", 
            "杯斝低倾缥酿，帘栊细转浓薰。", 
            "良辰。", 
            "腰笛与飞声。", 
            "赓雅更歌苹。", 
            "笑老子文章，门生坛坫，儿辈公卿。", 
            "蓬瀛。", 
            "种桑几遍，定大留、人瑞看收京。", 
            "海客争传米寿，抠衣愿领千觥。"
        ], 
        "title": "木兰花慢·寿张鲁恂丈八十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "贞珉楷字。", 
            "粲墨华、绰约初唐风致。", 
            "犹省当时，书元更号，四海新承诏制。", 
            "向云蓝、细认刘樊，姓氏依稀是。", 
            "祈福佑、早得归还故里。", 
            "平安愿、祝与行人吉利。", 
            "珍重意。", 
            "问几度、劫换华鬘尘世。", 
            "涌现璎珞，庄严小斋，薰沐丹青图制。", 
            "裹缥衣、锦帙蜀笺，端正亲题记。", 
            "好护持、歇脚卷中宝笥。", 
            "尽瞻拜供养，定添妙喜。"
        ], 
        "title": "长寿乐·唐咸亨元年四月八日刘玄䫻母樊造像记拓本，静农得之，补模佛像于上。为用柳耆卿长寿乐第一体赋之。考是岁三月始改号咸亨，至今盖已千二百九十六年矣", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "孤云飞断淮城路，峥嵘草堂心眼。", 
            "簠簋林泉，弦歌风月，清纯湖壖亭馆。", 
            "趋庭杖撰。", 
            "记危坐论经，渚莲香满。", 
            "阿母相依，佛灯长对读书幔。", 
            "红桑尘劫换久，故山谁问讯，猿鹤哀怨。", 
            "赁庑光阴，浮槎身世，消得霜毛催短。", 
            "清芬未远。", 
            "有文采能承，旧家遗献。", 
            "尺幅缥缃，耐人珍重看。"
        ], 
        "title": "齐天乐·剑芬为顾季高乞题勺湖课子图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "软雾骄尘瘴海浔。", 
            "彩毫题不尽，是离襟。", 
            "独持幽趣答鸣琴。", 
            "瓶笙外，山水有清音。", 
            "丹灶日温燖。", 
            "大还功就否，苦沉吟。", 
            "浮笔山色梦中深。", 
            "蒲团坐，谁喻楚骚心。"
        ], 
        "title": "小重山·絜生属题蒲团煮茗图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "泉石能赊一日凉。", 
            "危亭端不负疏狂。", 
            "放眼风光如画本。", 
            "才信。", 
            "双溪元是水云乡。", 
            "山蝶舞来蝉唱绝。", 
            "清绝。", 
            "林花无语自然香。", 
            "苦茗半瓯愁已破。", 
            "坚坐。", 
            "最萧处玩斜阳。"
        ], 
        "title": "定风波·丙午长夏同仲林元玠儿子俊生外双溪亭子内啜茗。向夕始归", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "青历历。叠嶂层峦相值。", 
            "行尽荒蹊无屐迹。谷风吹箬笠。", 
            "迤逦长泓澄碧。石濑乱流声急。", 
            "两岸苇萧秋瑟瑟。鹭鸶飞一支。"
        ], 
        "title": "谒金门·丙午八月廿三日壬仲保泰招游鹭鸶潭，自小格头山行十余里，憩食潭上。复渡水陟岭，乘台车趋龟山归。潭在鹭鸶岭下，旧有大树，白鹭群集其上，今云鸬鹚者，误也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "松影直。不放夕阳红入。", 
            "起伏山根穿水出。怒湍翻雪白。", 
            "涧底古藤人立。薄媚崖花迎客。", 
            "有四十桥如过翼。碾轮归路疾。"
        ], 
        "title": "谒金门", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "修壑黏云，回峰障日，苍松百尺巑岏。", 
            "穿毂珠飞，颓崖错落惊湍。", 
            "岩扃一径嶙峋过，渐天开、图画荆关。", 
            "问灵修、谁拓鸿濛，装点烟鬟。", 
            "回风吹雾旋成雨，把尘红涤尽，秋满人间。", 
            "楚客寻吟，疏林才歇啼鹃。", 
            "琼楼缥缈非耶是，料无人、能说高寒。", 
            "约明年、来伴梨霙，重写清欢。"
        ], 
        "title": "高阳台·仲秋将尽，陪习丈登梨山，兼呈同游诸公", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "虹光霞蔚。", 
            "玉暖蓝田气。", 
            "梦里芝芙天上字。", 
            "恰称微云词婿。", 
            "陆离仙佩谁遗。", 
            "温莹泽沁凝脂。", 
            "合绾同心双带，行行坐坐相随。"
        ], 
        "title": "清平乐·默园属题所为玉辟邪词后", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "雨丝笼晓院。", 
            "檐梅半落，客情先倦。", 
            "乍暖还寒，兀自饾饤春浅。", 
            "都道烧灯过了，好偿却、莺花心愿。", 
            "春若便。", 
            "便将草木，霎时俱换。", 
            "也知不算飘零，总废酒疏吟，镇难消遣。", 
            "浪迹天涯，锦字未逢归传。", 
            "谁卜青毡在否，漫赢得、乡心凌乱。", 
            "愁正满。", 
            "沉沉碧云天远。"
        ], 
        "title": "玉漏迟·丁未正月入春苦雨，芳讯都迟，触绪伤怀，孤怀谁托。适得企止先生新制，藉韵奉酬，不觉遂成凄唱也", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "头颅如许。历劫不䃺天所与。", 
            "柏峻霜清。方寸绸缪策太平。", 
            "刘樊眷属。消得人间无量福。", 
            "他日期颐。好割湘云佐寿卮。"
        ], 
        "title": "减字木兰花·长沙李印农监察八十寿，徵词", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "蓬莱清浅。", 
            "阿母人长健。", 
            "兰茝温黁春未半。", 
            "恰称萱闱传宴。", 
            "海天云日迟迟。", 
            "儿孙齐劝琼卮。", 
            "我亦登堂拜手，他年更寿期颐。"
        ], 
        "title": "清平乐·寿谭衍庆母龙太夫人八十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "心儒气侠。小试已能贞所摄。", 
            "食税衣租。此语令人道得鱼。", 
            "河山破碎。落落文移诗卷在。", 
            "回首青门。惭愧姚江好子孙。"
        ], 
        "title": "减字木兰花·毅成以其先德求牧刍言谁圃诗稿见贻，敬题卷尾，却谢", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "浑然太古。", 
            "浪静风平处。", 
            "千百由旬拚一顾。", 
            "那得金蟾玉兔。", 
            "老夫破睡相看。", 
            "星槎天外飞还。", 
            "却道广寒宫阙，炎凉犹甚人间。"
        ], 
        "title": "清平乐·月球登陆成，戏书", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "髯也腕通神，谡谡赤龙象。", 
            "木石水云间，具足庄严相。", 
            "居士好因缘，受此光明藏。", 
            "我亦在家僧，徒梦羲皇上。"
        ], 
        "title": "生查子·絜生属题大千为作与佛同龛图", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "放晴光烂缦，引佳气，到门庭。", 
            "正云净长空，星辉南极，春满蓬瀛。", 
            "将军。", 
            "拊髀自笑，忆当年、挥麈下名城。", 
            "日暖旌旗蔽栅，宵深笳鼓连营。", 
            "峥嵘。", 
            "岁月不须惊。", 
            "松柏更坚贞。", 
            "但老骨撑天，方瞳阅世，何用浮名。", 
            "楹经。", 
            "早贻令子，看称觞、罗拜小门生。", 
            "为祝大沩山下，刘樊同乐升平。"
        ], 
        "title": "木兰花慢·寿宁乡鲁道源丈八十", 
        "type": "词", 
        "yun": null
    }, 
    {
        "author": "袁荣法", 
        "era": "近现代", 
        "subtype": null, 
        "text": [
            "双溪源与葑溪长。", 
            "稻江不让胥江。", 
            "海涵山负，一样风光。", 
            "乐台高馆岩廊。", 
            "夹松篁。", 
            "弦歌声里，天风过处，时协宫商。", 
            "中华礼乐始胶庠。", 
            "巍巍百仞宫墙。", 
            "威仪典则，经济文章。", 
            "衣冠坛坫煌煌。", 
            "遍家邦。", 
            "还期共勉，东吴声教，弥久弥昌。"
        ], 
        "title": "中兴乐·东吴大学创校起十五年矣。属有高会，为依中兴乐调歌以为寿", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "秋风百转情千缕，玉釭初灭人无语。", 
            "枕上镂香痕，两眉温未温。", 
            "星河窥绮户，应是魂销处。", 
            "无赖忆黄昏，捲帘空倚门。"
        ], 
        "title": "菩萨蛮 闺怨", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "淡淡星河敛画帏，填桥乌鹊尽双飞，山头白鹤有人归。", 
            "乞寿何时逢降幄，垂槎无处问支机，谁裁天锦作征衣？"
        ], 
        "title": "浣溪沙 七夕", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "银釭乍剔人无语，月明愁近阑干。", 
            "夜沈沈地锦衾宽。", 
            "频添香兽，犹怯早春寒。", 
            "小院落尘惊簌簌，乱风吹到更残。", 
            "□□□□□□□。", 
            "断云斜月，都在隔帘看。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "小语轻圆，微嫣娇腻，珠帘玉烛深深地。", 
            "嫩愁都趁柳丝飞，柔欢任被炉烟系。", 
            "梦与云迟，眉教月坠，几回春色撩人醉。", 
            "夜寒应遣酒长温，香浓知是花无睡。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，十里白云疏。", 
            "柳色藏花秋未老，塔光涵水月方初，一篴野人庐。"
        ], 
        "title": "江南好八首 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，云水一天浮。", 
            "碧户星摇珠万颗，朱帘月印玉双钩，梦落小瀛洲。"
        ], 
        "title": "江南好八首 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，绿岸转清流。", 
            "十二阑干人小语，一双鸑鷟梦轻浮，依约弄珠楼。"
        ], 
        "title": "江南好八首 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，水木正萧萧。", 
            "隔巷人呼舟作马，当楼影颤月如潮，一棹永凝桥。"
        ], 
        "title": "江南好八首 其四", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，一曲接城河。", 
            "入市弯环楼倒影，当门迤逦砌衔波，多少采菱歌。"
        ], 
        "title": "江南好八首 其五", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，一顷展冰奁。", 
            "十五女儿分玉镜，初三眉子隔晶帘，私语正纤纤。"
        ], 
        "title": "江南好八首 其六", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，一夕五城秋。", 
            "飞雨归舟纷绮兴，浮云度梦亦清游，徙倚近欢俦。"
        ], 
        "title": "江南好八首 其七", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，秋色点纱帏。", 
            "雏凤清声疑露转，彩鸾娇影幻霞飞，独对此忘机。"
        ], 
        "title": "江南好八首 其八", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "放眼寥天天欲坠。", 
            "一寸山河，一寸伤心地。", 
            "不尽离人弹别泪，黄昏到处春憔悴。", 
            "梦逐江潮惊万矢。", 
            "剑啸鸡鸣，慷慨东风里。", 
            "几见长鲸吞海水，更谁叱咤龙蛇起。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "香尘流落几人家。", 
            "冷到梅花，艳到梅花，芳约隔轻纱。", 
            "春痕只在一些些。", 
            "月也横斜，梦也横斜，帘外已天涯。"
        ], 
        "title": "玉梅花令", 
        "type": "词", 
        "yun": "麻"
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "莫遣相思去，总被相思误。", 
            "一剪东风不尽柔，绾得伊人住。", 
            "梦也无寻处，梦又无凭据。", 
            "道是佳期未有期，可奈朝还暮。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "者回欢又聚，离愁乍掩，渐谙春意。", 
            "蜡半香初，尽是泥人深醉。", 
            "莫问柔情几许，问心上、眉间知未？", 
            "重料理。", 
            "萦尘系梦，多应惜坠。", 
            "月何处、甚良宵，算今夕团圞，欲寻无计。", 
            "倚遍阑干，料有素娥惊睡。", 
            "芳约沈沈怨阻，便花妒、相思成碎。", 
            "空咽泪。", 
            "天涯此情谁寄？"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "天涯春远，梦底花迟，归车催破征魂。", 
            "欢醉都如昨，挥弦管、微语试记停尊。", 
            "几回携手怜颦笑，翻愁绝、轻度黄昏。", 
            "任风雨、江楼百尺，镜鸾且共温存。", 
            "腰围料应柔损，正歌散珠落，舞并香屯。", 
            "凤袖鸳钗，今宵何处，多少绪叠离痕。", 
            "禁寒知否人憔悴，黯芳草、咽断王孙。", 
            "便吹到、杏花开了，马嘶可许当门。"
        ], 
        "title": "五綵结同心 寄凤珠海上", 
        "type": "词", 
        "yun": "元"
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "又潺潺夜雨湿帘栊，对酒几沈吟。", 
            "正眼波轻掠，眉痕浅映，已自春深。", 
            "但是无言把手，相对纵清斟。", 
            "莫漫伤憔悴，且共登临。", 
            "我欲江头留滞，渐沾泥团絮，此意难任。", 
            "但明珠还与，双泪咽空襟。", 
            "念天涯、酒醒何处？", 
            "黯今宵、冷落旧征衾。", 
            "愁孤负，到更残后，梦与谁寻？"
        ], 
        "title": "八声甘州", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "微风渐沈漏，中酒今宵，车马直泥人归。", 
            "催寒咽涕管弦切，登楼昨梦依稀。", 
            "何堪望遥信绝，愁伊人凝伫，树展云迷。", 
            "天涯便远，几回肠、泪检征衣。", 
            "魂断那时轻别，无绪纪丁宁，立遍斜晖。", 
            "多少长亭杨柳，眉痕不绾，钗影成非。", 
            "游思倦歇，指重弹、归与春期。", 
            "但将歌临怨，吹花任堕，团絮能飞。"
        ], 
        "title": "夜飞鹊", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "晓来扶起心情，昨宵幽怨今何有？", 
            "临风梦杳，望云魂断，几番回首。", 
            "未到春残，却愁春老，问春知否？", 
            "但小楼香远，曲阑人在，依旧是、春长久。", 
            "芳约黄昏肯负，正东风、一江成皱。", 
            "留欢遣醉，抽思作茧，而今时候。", 
            "记取相逢，惯尽无绪，听鹃啼瘦。", 
            "又柔尘渐起，银屏乍隔，也应消受。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "东风绿遍天涯草，江山依旧征人老。", 
            "无奈是春寒，锦衾愁更宽。", 
            "相思何处寄，七二重重水。", 
            "千里说归期，轻车随絮飞。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "月绽修娥，春融浅鬓，殷勤梦尘吹逗。", 
            "微风帘外起，看罗帐、灯痕轻皱。", 
            "者时红袖，正掠枕翻香，摇钗弹漏。", 
            "凭消受。", 
            "粉零脂腻，一番春透。", 
            "无寐，应记芳时，算佩环初定，笑颦依旧。", 
            "夜阑凝伫久，怕人远、相思重负。", 
            "还期携手。", 
            "便遣怨何曾，拾欢今又。", 
            "抛红豆。", 
            "甚些些子，五更残后。"
        ], 
        "title": "翠楼吟", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "怨阻东风，愁翻断角，一帘花树。", 
            "盈盈月上，卷尽满庭香雾。", 
            "正楼头、认到黛痕，画眉省识银蟾妒。", 
            "但织欢成锦，缚思将茧，忍量缣素。", 
            "延伫。", 
            "人何处。", 
            "黯草锁天涯，云迷海渚。", 
            "欲遣离踪，却被莺声啼住。", 
            "算无端、梦过几重，锦屏玉帐休更误。", 
            "数鸳鸯、卅六都圆，且共教春护。"
        ], 
        "title": "锁窗寒", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "把手江天曙。", 
            "忆当时、金焦纵赏，倚花停麈。", 
            "星火瓜洲才过了，还趁平山烟雨。", 
            "共酬唱、一舟容与。", 
            "十载舟游弹指耳，忍回头邻篴成悽楚。", 
            "长已矣，一抔土。", 
            "君家兄弟今龙虎。", 
            "但何堪、元方老去，脊令悲赋。", 
            "我昔曾依春风座，况又姻联儿女。", 
            "怆几度、相逢酸语。", 
            "检到遗书惟恸哭，看婆娑老泪挥如许。", 
            "知己者，不堪数。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "轻蝉敷翼。", 
            "念故箧夺真，过眼成昔。", 
            "漫考关中旧本，楮痕中擘。", 
            "后来模拓尤精好，具翩然、美人丰格。", 
            "富娘轻薄，贵男刻画，都无颜色。", 
            "是第一、隋宫刻石。", 
            "况残断经时，毡蜡谁觅？", 
            "难得延陵妮古，剪裁装饰。", 
            "四欧名拓梅花谱，共归来、相对珍惜。", 
            "二分凄冷，玉钩斜处，谩寻陈迹。"
        ], 
        "title": "桂枝香 为吴湖帆题董美人墓志旧拓本册子", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "换梦东风惊蓦地。", 
            "昨夜春回，今夜浓春意。", 
            "不尽柔思吹又起，屏山未使成迢递。", 
            "谩说楼高犹独倚。", 
            "月已分明，好共梅花睡。", 
            "酒到欢来偏易醉，等閒过了留无计。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "珍重昔时情绪，梦腾昨夜东风。", 
            "一回春到一回浓，听取鸡声催送。", 
            "荒戍频闻断角，深庭又住閒踪。", 
            "相逢不是梦魂中，赢得清尊愁共。"
        ], 
        "title": "西江月", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "乱石如棱不容足，松风一径趋深谷。", 
            "竹坑唯见竹萧萧，十亩青光映茅屋。", 
            "亭午到村腹殷雷，排门叫笑求醽醁。", 
            "须臾乞火张行厨，率尔醵钱为饮局。", 
            "村醪泻椀堆珠红，新笋行盘截肪玉。", 
            "兴酣策杖凌翠微，白日欲堕松门西。", 
            "少年意气忽如在，杖头片片晴云飞。", 
            "王翁酒后醉双颊，笑扑群儿如扑蝶。", 
            "倒冠落佩林间卧，明日喧传山贼过。"
        ], 
        "title": "四月一日游南山中，至竹坑，就村舍人家借爨，醉饱而归，诗以纪之", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "熏风过陋巷，不解原宪病。", 
            "床堆覆瓿书，壁挂谈玄柄。", 
            "荷香浮县门，忽动窥园兴。", 
            "亭午涨街尘，负此一栏静。", 
            "万嫭倚娇云，醉鬟扶不正。", 
            "三年越女留，一笑明珠赠。", 
            "尚想翠衣人，临流对妆镜。", 
            "小轩日未斜，高柳蝉初定。", 
            "微波不可通，坐失华年盛。", 
            "筇杖落岩州，太息山河剩。", 
            "桃叶唯古愁，竹枝发新咏。", 
            "荒斋坐晚凉，归梦逐烟艇。"
        ], 
        "title": "过季思斋，闻县前池荷盛开，闲步往观，用简斋《葆真池》韵", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "身世老行縢，干戈戢犹未。", 
            "岂期馆舍华，取足风雨蔽。", 
            "窈窕西南峰，墙头露半髻。", 
            "趺坐看夕阳，托想青霞际。", 
            "山光落砚池，虫想出幽砌。", 
            "阑干万里心，剩此孤吟地。", 
            "草堂昔有诗，竹楼亦有记。", 
            "适来岂无情，事往忽如寄。", 
            "大书飞鸟堂，暂得宾主意。", 
            "微雨溪上来，满楼松柏气。"
        ], 
        "title": "与敬老、臞翁、季思共赋风雨龙吟楼诗，以“未知明年又在何处”分韵，得“未”字“又”字 其一", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "山中十日晴，水落溪身瘦。", 
            "篱蔓坼红芳，风畦绿翻皱。", 
            "岭色连远空，松阴转晴昼。", 
            "翻思春夜时，雨脚床头漏。"
        ], 
        "title": "与敬老、臞翁、季思共赋风雨龙吟楼诗，以“未知明年又在何处”分韵，得“未”字“又”字 其二", 
        "type": "古风", 
        "yun": "宥"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "空际走波涛，梦里蛟龙斗。", 
            "非无去国悲，幸免居夷陋。", 
            "往者二三子，清景不可又。", 
            "危楼百尺高，皂帽三年旧。", 
            "狂言颇骇俗，心事终悠谬。", 
            "欲刺东海船，去种南山豆。"
        ], 
        "title": "与敬老、臞翁、季思共赋风雨龙吟楼诗，以“未知明年又在何处”分韵，得“未”字“又”字 其三", 
        "type": "古风", 
        "yun": "宥"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "离堂暗风雨，客路纷干戈。", 
            "翁今负戴去，发兴青林阿。", 
            "薰风入高柳，菡萏已凌波。", 
            "惜不数日留，共倾池上荷。", 
            "文成读书处，飞瀑漱烟萝。", 
            "回首竹间楼，秀句无人哦。", 
            "白石聊可煮，紫芝谁当歌。", 
            "陶公云忘世，慷慨咏荆轲。"
        ], 
        "title": "送臞翁入景宁山中，取简斋“微波喜摇人，久立待其定”二句分韵，得“波”字 “其”字 其一", 
        "type": "古风", 
        "yun": "歌"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "乾坤日凋瘵，多士留夸毗。", 
            "平生悃款意，未敢隘伯夷。", 
            "通介两龃龉，进退一然疑。", 
            "朗朗百间屋，汪汪千顷陂。", 
            "鸡鸣觏君子，谈笑何温其。", 
            "白日不觉晚，青山相与期。", 
            "梅风薰小阁，萝月照行衣。", 
            "送君自崖返，悲来吟《式微》。"
        ], 
        "title": "送臞翁入景宁山中，取简斋“微波喜摇人，久立待其定”二句分韵，得“波”字 “其”字 其二", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "青山我久要，朝暮同一楼。", 
            "明月如佳客，颇分清夜愁。", 
            "君来宿云际，偶为山光留。", 
            "晏坐待月上，一灯凉胜秋。", 
            "云归石气静，松暝溪喧收。", 
            "村尨息蜀吠，队蛤扬楚咻。", 
            "心静超喧寂，清谈废献酬。", 
            "沉冥遂独往，窈眇怀前修。", 
            "公才小江海，高浪驾轻舟。", 
            "我似幽涧泉，劣容荇藻浮。", 
            "平生慕梅柳，未暇事韩欧。", 
            "君当恕斥鴳，不解鲲鹏游。"
        ], 
        "title": "眉仲见赤，遂宿风雨龙吟楼，谈诗至夜分", 
        "type": "古风", 
        "yun": "尤"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "楼上一山云，楼下半畦水。", 
            "稻叶浮清光，陂田风日美。", 
            "言亦不必听，耳亦不必洗。", 
            "便觉箕颍间，去人亦无几。"
        ], 
        "title": "寇氛日亟，分校有迁闽之议，将去坊下，感时抚事，慨然于怀，取后山“吾生能几日，此地费三年”为韵（录四） 其一", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "烽火照三州，悲歌忽变徵。", 
            "报秦剑术疏，出塞鼓声死。", 
            "万里倚长城，百金皆选士。", 
            "哀哉一昔间，鱼烂竟至此。"
        ], 
        "title": "寇氛日亟，分校有迁闽之议，将去坊下，感时抚事，慨然于怀，取后山“吾生能几日，此地费三年”为韵（录四） 其二", 
        "type": "古风", 
        "yun": "纸"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "窗前两松树，上有天蔚蓝。", 
            "寻诗阑角风，我与松为三。", 
            "昔年别乡井，复别妻与男。", 
            "今当别汝去，惯别愁亦谙。"
        ], 
        "title": "寇氛日亟，分校有迁闽之议，将去坊下，感时抚事，慨然于怀，取后山“吾生能几日，此地费三年”为韵（录四） 其四", 
        "type": "古风", 
        "yun": "覃"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "老翁生子能当门，妇腹彭亨行抱孙。", 
            "饭牛屋角秋阳暖，浴鸭门前塘水浑。", 
            "锦毛黄角尾短短，鸭鸭自呼朝伏卵。", 
            "戎装靺鞈施施来，公然取鸭无人管。", 
            "乡愚不识兵吏尊，夫前妇后相追奔。", 
            "前行一怒枪出匣，回身射人如射鸭。", 
            "鸭声已远人惊呼，卧地者谁妇与夫。", 
            "呜呼，两人三命复何有，恨渠不死倭奴手。", 
            "公曹善射真英雄，何不并杀无儿翁！"
        ], 
        "title": "射鸭谣读报载浦城农民熊登明冤单，诗以纪之，二人三命，冤单中语", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "空山老蟾衔半城，荒街石板停履声。", 
            "颓坊废额夹道立，黄昏如入墟墓行。", 
            "丹青剥落横楣字，但有方书留姓氏。", 
            "枝间病鹤遗故巢，屋角嫠蛛织秋思。", 
            "借问貂蝉几叶孙？苇帘破灶傍祠门。", 
            "斜辉未敛灯如豆，此是千年古屋魂。"
        ], 
        "title": "荒街行作于松溪", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "锦里先生饥欲死，霜园自斸手脚紫。", 
            "赋诗夸说未全贫，芋栗犹能活妻子。", 
            "平生不读计然书，沼吴霸越终无如。", 
            "登坛讲画道今古，奇胸涌气惊狂愚。", 
            "临邛市上雕龙手，一朵芙蕖压春酒。", 
            "箧中尘锁《封禅书》，夜夜挑灯权子母。"
        ], 
        "title": "种菜曲", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "小儿未五龄，识字颇了了。", 
            "随地兵戈间，焉得常提抱。", 
            "妈妈家里劳，姊姊学堂早。", 
            "听尔绕床嬉，喧呼索梨枣。", 
            "别来逾一年，蔬食愁不饱。", 
            "念我玉雪儿，心心视春草。", 
            "春草碧如丝，村园胡蝶迟。", 
            "何时置膝上，教尔读爷诗。"
        ], 
        "title": "忆小儿", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "大梁王气清如水，刘豫田翁作天子。", 
            "中原老将悲填膺，遂入西山采薇死。", 
            "瘴雨蛮箐七百年，子孙长戴槃弧天。", 
            "短衣椎紒朱离语，老向南荒种石田。", 
            "诗翁避地来栖止，旧族余风见惊哆。", 
            "酒边垂泪话山河，自说先人身姓李。", 
            "朅来耕凿起田园，嬴蹶刘颠了不闻。", 
            "谁知一梦华胥后，又见虾夷入国门。", 
            "吁嗟乎，满地风烟昏日色，殷顽何处逃锋镝？", 
            "我闻此语心骨惊，天水遗民作畲客。"
        ], 
        "title": "畲客诗", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "风林月上迟，影落岩下屋。", 
            "瓦陇敲松子，泠然如戛玉。", 
            "钧天忽我遗，了了忆残曲。", 
            "过雨闻鸺鹠，邻媪梦中哭。", 
            "风高露气重，石冻山容肃。", 
            "起视西南云，苕苕不可触。", 
            "寒潭有夜渔，岸火然薪竹。", 
            "我亦杵臼操，瓶储舂隔宿。"
        ], 
        "title": "岩居杂兴", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "围灯虫语秋，断籁集虚听。", 
            "缺月挂檐牙，开门雨初定。", 
            "荒陂蹄迹乱，落叶埋行径。", 
            "默念云中僧，敲冰炊破甑。", 
            "茅庵无寸土，系在芦圌柄。", 
            "日月如博投，晨昏唯一枰。", 
            "霜空倦鹘还，澹澹数峰暝。", 
            "我梦堕泬寥，林寒一声磬。"
        ], 
        "title": "岩居", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "山形如熨斗，一径通厏牙。", 
            "暗水落层陂，渟泓古祠下。", 
            "人家松栎围，秋梦绿无罅。", 
            "但恐流花溪，时来问津者。"
        ], 
        "title": "周祭", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "一楼风雨晴，帘卷南山影。", 
            "午夜读《阴符》，波涛来隔岭。", 
            "霜皮三百树，拄此尧禹天。", 
            "会待春雷发，蛟龙惊昼眠。"
        ], 
        "title": "风雨龙吟楼", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "扁舟夜泊严陵背，台下清江谁不爱。", 
            "羊裘五月钓沧浪，一丘幸落风尘外。", 
            "山青云白只依然，虎斗龙争又几年。", 
            "此日西台来野哭，却教樵猎避兵船。"
        ], 
        "title": "宿鸬鹚步", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "子卿北海时，目断上林苑。", 
            "羝乳会有时，所悲玄发变。", 
            "日对牛与羊，浩歌无人见。", 
            "同酒虽盈樽，顾影谁能劝？", 
            "汉月落向西，胡尘来扑面。", 
            "定有椎紒人，沉吟送秋雁。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "杜公去草堂，暂与豺虎避。", 
            "展转复归来，有如锥入地。", 
            "收京定何时，北望风尘曀。", 
            "篱破井已堙，欲留故无计。", 
            "柏庭风露寒，念我根与蒂。", 
            "岁时阙蒸尝，有子亦如弃。", 
            "涛声竹阁虚，缺月窥梦呓。", 
            "剪烛抄旧诗，宵寒添半臂。", 
            "小儿紫凤衣，门巷及春未？", 
            "兀坐对江梅，乡愁入凝睇。"
        ], 
        "title": "再赋风雨龙吟楼诗 其一", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "松回溪上云，入我窗间岫。", 
            "坐久日影移，饥鼠喧晴昼。", 
            "岩居薇蕨荒，三年矧多又。", 
            "一卷郊岛诗，旁人笑寒瘦。", 
            "盍簪得石交，闻道吾已后。", 
            "相忘寂寞滨，所安固无陋。", 
            "幽寻蜡屐同，险韵尖叉斗。", 
            "抱柱终不移，缨冠宁忘救。", 
            "虚檐鳞甲飞，合眼风雨骤。", 
            "百蛰会有苏，惊雷已其候。"
        ], 
        "title": "再赋风雨龙吟楼诗 其二", 
        "type": "古风", 
        "yun": "宥"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "寂寂岩中居，十年与世隔。", 
            "风雷绕涧户，蛟龙挂其侧。", 
            "器用唯陶匏，秉心愚且直。", 
            "岂徒鸟兽群，实慕皇王德。", 
            "独抱震馀琴，调古无人识。", 
            "淳风不可回，世乱人相食。", 
            "一弹文王操，三叹清庙瑟。", 
            "仿佛见其人，黮然颀而黑。"
        ], 
        "title": "杂诗（录一）", 
        "type": "古风", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "迅扫欃枪得未曾，喜看寰宇复清澄。", 
            "天行威令风雷动，地泱阳和草木欣。", 
            "休讶六军齐左袒，只缘四海盼中兴。", 
            "纤儿枉作拿云梦。", 
            "千丈冰山一夕崩。"
        ], 
        "title": "丙辰纪事 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "常分僧米贳村醪，八十衰翁饭一瓢。", 
            "不讳贫愁终得力，强为壮语益无聊。", 
            "魂伤未作稽山土，梦远犹依万里桥。", 
            "细校平生萧瑟甚，示儿遗恨尚难消。"
        ], 
        "title": "读剑南集悲其壮志不遂笃老穷困然平生遇合亦有不可及者为作二诗 其一", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "第一文章荐锁厅，笔端回斡动宫廷。", 
            "传诗突过曾吉父，学道还亲朱考亭。", 
            "密好诚斋能抗手，居停待制与忘形。", 
            "非常遇合都堪羡，岂必乘时带万钉。"
        ], 
        "title": "读剑南集悲其壮志不遂笃老穷困然平生遇合亦有不可及者为作二诗 其二", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "残局难争一著疏，袖观柯烂欲何如。", 
            "自怜废籍濒奄忽，还与乾端共惨舒。", 
            "旧国遗芳萦断梦，故人斗酒慰幽居。", 
            "樽开北海容私酿，闭置差强范粲车。"
        ], 
        "title": "愔仲招饮有诗次韵", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "报主无成只自嗟，还容疏放泽频加。", 
            "寻春久冷春明梦，访旧惟馀旧识花。", 
            "痼疾未除宁免累，去来差好是无家。", 
            "相期重续城南会，载酒閒停野寺车。"
        ], 
        "title": "请假往旧京苕雪赠别次韵", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "回首人间一梦凉，老来功课只焚香。", 
            "好花供养如天女，斗室回旋即道场。", 
            "归宿未忘水香地，飘零愁注汉宫方。", 
            "博山寸寸灰难爇，终古空存是愿王。"
        ], 
        "title": "焚香", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "灰冷何心问岁华，闭门寂寞自生涯。", 
            "偶同静趣忘形侣，长伴幽居妙色花。", 
            "晚食芳甘参稚笋，远书珍重寄新茶。", 
            "西泠消夏年时味，漫与毡乡较等差。"
        ], 
        "title": "闭门", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "沉沉一绿罨窗纱，落角银河影半斜。", 
            "夜起惯看四更月，老来偏爱九秋花。", 
            "清凉况味人谁觉，收敛心情晚未差。", 
            "堪叹触蛮同一尽，残螀霸穴尚争哗。"
        ], 
        "title": "堪叹", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "当时大念各相期，积惨并州世久辞。", 
            "物外早消全体热，梦中还作有情痴。", 
            "五铢符谶虽当复，一发关天剧可危。", 
            "屈指上章来岁是，死灰残局欲何为。"
        ], 
        "title": "梦见刘朴生丈谓到庚年有事朴丈逝世已二十馀年久不入梦醒后凄然有作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "八月边庭毳幕单，十分月色不曾看。", 
            "花前犹自忘迟暮，事退何心怨早寒。", 
            "朝日遥怜鸦影淡，战风渐觉叶声乾。", 
            "衰颓未得无生忍，可笑将心何处安。"
        ], 
        "title": "寒节已至牵牛花犹有开者", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "欲出遨游散郁伊，却愁惘惘与谁期。", 
            "老来世宙异年少，梦里天亲多醒时。", 
            "下噀寡欢连夕饮，西郊遣兴愿春迟。", 
            "古人虽说穷愁极，落寞犹殊此日悲。"
        ], 
        "title": "将往旧京感作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "西山只作伤心碧，野寺遗开照殿红。", 
            "谁识花前旧年少，愁看鬓底百春风。", 
            "诸天帝释终为漏，一念冤亲未易空。", 
            "松杏依然图昼在，往车来轸岂能同。"
        ], 
        "title": "崇效寺看牡丹并观红杏青松图卷自辛亥后越二十九年复来此寺不胜凄感 其一", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "遗芳重见廿年迟，凄冷心情只自知。", 
            "未惜命酬倾国色，应怜才尽送春诗。", 
            "池经凝碧仍弦管，殿入披香乱絮丝。", 
            "一世荒嬉成溺笑，何人痴绝望佳期。"
        ], 
        "title": "崇效寺看牡丹并观红杏青松图卷自辛亥后越二十九年复来此寺不胜凄感 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "无边落木气萧骚，深拥熏炉怯缊袍。", 
            "风物凄清宜说饼，心情寥落敢题糕。", 
            "相看且喜芳尊满，求祓曾无藕孔逃。", 
            "把菊胡床惟一醉，方知栗里是人豪。"
        ], 
        "title": "九日约愔仲说饼", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "径绝人踪雪塞庐，残年饱饭愧閒居。", 
            "诚知岁岁都非故，只见朝朝有不如。", 
            "飨赐嬴秦天醉甚，逃诛汪罔乱生初。", 
            "九州铁铸成今日，自拨寒灰恨有馀。"
        ], 
        "title": "次韵愔仲同年除夕", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "枥马无喧少盍簪，会朝佳什喜先吟。", 
            "纪恩独感平生遇，占复犹存正始心。", 
            "天步艰难无遁位，臣弦危苦是商音。", 
            "王正免赋康乾梦，换世难酬雨露深。"
        ], 
        "title": "次韵愔仲元旦", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "中兴国故味醰醰，肝胆无如周息庵。", 
            "维摩独为众生病，鲁直谁同连夜谈。", 
            "旧苑膻腥惹花木，西山锋镝暖烟岚。", 
            "何时暂息阎浮劫，去与弥陀共结龛。"
        ], 
        "title": "寄怀立之", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "锦瑟华年逝莫追，蓬莱路隔怅差池。", 
            "散仙鸾凤虚鞭策，藏壁金丝费护持。", 
            "妍暖同行红雨地，萧閒并坐白云司。", 
            "论都宾主垂垂尽，绝世幽情却语谁。"
        ], 
        "title": "寄怀子安同年", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "霸才沉寂无王猛，豪气摧残老计东。", 
            "友似倾城难再得，士当负俗分奇穷。", 
            "燕莺弦上百千语，桃李尊前一再风。", 
            "泼眼春光浑似梦，行吟惘惘与谁同。"
        ], 
        "title": "思念伯夔不已因寄怀君任、梅泉君任", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "僧堂晚出坐松根，梵寂钟残净客魂。", 
            "当日忘言两居士，只今牵梦一山门。", 
            "旧游回味真难再，末劫深临倘有存。", 
            "终拟入山寻宿约，塔前勤礼佛慈恩。"
        ], 
        "title": "丁卯之岁予病甚陟甫约游鄮山阿育王寺一日晚坐山门外万念俱忘恍然若有以无得为得也别经廿载世变不可言感念不已因寄怀陟甫一首", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "伤心鹞鲜久相持，败类谁吟芮伯诗。", 
            "妖鸟有声愁滴血，角端无语警还师。", 
            "不妨残局支青骨，但痛神州化赤眉。", 
            "千古强梁遗辙在，滔天自孽岂能追。"
        ], 
        "title": "书愤 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "朝朝适馆五云间，恰似参堂岁月閒。", 
            "法驾钩陈生净理，丹垣碧树想仙山。", 
            "许身稷契原虚语，托迹衰推亦强颜。", 
            "哀乐此心犹未死，穷通于世已无关。"
        ], 
        "title": "每日入宫内府教宗室子弟感赋", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "日对秋芳灌小园，渐于人世隔悲欢。", 
            "不妨鸡雍时为帝，却笑蛙声亦属官。", 
            "画里溪山无恙在，吟边鸥鹭久盟寒。", 
            "华予岁晚期无负，香几瓶花次第安。"
        ], 
        "title": "次韵鲤门", 
        "type": "律诗", 
        "yun": "寒"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "求田萧相犹难免，辟谷留侯仅得容。", 
            "终始武乡无惑志，方知先主是真龙。"
        ], 
        "title": "读史", 
        "type": "绝句", 
        "yun": "冬"
    }, 
    {
        "author": "徐震堮", 
        "era": "近现代", 
        "subtype": "七言绝句", 
        "text": [
            "射虎南山一老兵，封侯何事羡韩彭？", 
            "将军若遇高皇帝，未必能逃五鼎烹。"
        ], 
        "title": "读史 其一", 
        "type": "绝句", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "三尺寒潭水，仍传跃冶金。", 
            "山川销霸气，花鸟入微吟。", 
            "越绝何年事，荆轲一片心。", 
            "市人多带剑，不复笑淮阴。"
        ], 
        "title": "剑池", 
        "type": "律诗", 
        "yun": "侵"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "四邻虫语寂，独坐旅愁滋。", 
            "偶作空山客，闲吟瘦岛诗。", 
            "夜风落微石，疏雨滴秋池。", 
            "自起吹灯卧，萧萧雁过时。"
        ], 
        "title": "秋夕", 
        "type": "律诗", 
        "yun": "支"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "强雨苍梧处，归魂不可招。", 
            "几人歌帝力，何日破天骄。", 
            "旧事千秋节，悲风万里桥。", 
            "仍将孤客泪，一寄冶城潮。"
        ], 
        "title": "望断 其一", 
        "type": "律诗", 
        "yun": "萧"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "望断南枝信，沉吟有所思。", 
            "渐看花落尽，长恨燕来迟。", 
            "芳草巴人国，空山白帝祠。", 
            "年年寒食节，再拜杜鹃诗。"
        ], 
        "title": "望断 其二", 
        "type": "律诗", 
        "yun": "支"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "三年经苦战，四海尽闲田。", 
            "户出添都马，人输助国钱。", 
            "但知山可撼，肯信海难填。", 
            "自古兵犹火，焚身亦可怜。"
        ], 
        "title": "三年（五首录三） 其一", 
        "type": "律诗", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "梁窦当朝宁，嗟君志亦荒。", 
            "一时无赖贼，尽化夥颐王。", 
            "硕鼠过三岁，哀鸿遍四方。", 
            "纵无刘项在，民已欲偕亡。"
        ], 
        "title": "三年（五首录三） 其二", 
        "type": "律诗", 
        "yun": "阳"
    }, 
    {
        "author": "徐震堮", 
        "era": "近现代", 
        "subtype": "五言律诗", 
        "text": [
            "军国征求急，其如骨髓枯。", 
            "俄空上苑鹿，化作满天蚨。", 
            "画虎翻成犬，亡秦岂谓胡。", 
            "他时麟阁上，应为若曹图。"
        ], 
        "title": "三年（五首录三） 其三", 
        "type": "律诗", 
        "yun": "虞"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "绮语常愁法秀呵，壮怀未奋鲁阳戈。", 
            "皋桥赁庑生涯薄，汐社联吟感慨多。", 
            "《述酒》有篇聊复尔，画兰无地欲如何。", 
            "凭挥一掬神州泪，来和燕台击筑歌。"
        ], 
        "title": "咏怀示梦招丁丑 上海", 
        "type": "律诗", 
        "yun": "歌"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "落日西兴战血斑，漫天风火接严滩。", 
            "江头白雁潮无信，坐上《黄獐》曲未阑。", 
            "一旅犹能存夏祀，五千谁与保稽山？", 
            "越中子弟多豪俊，跃马何当拔帜还？"
        ], 
        "title": "敌陷萧山，诸、绍告警", 
        "type": "律诗", 
        "yun": null
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "车轮生脚脚生根，解缆三朝尚在门。", 
            "夷馆灯光仍照镜，高楼海色已消魂。", 
            "鸥波浩荡鱼千里，虎口颠连虱一裈。", 
            "去昼迟迟应怪我，可怜怀抱向谁论？"
        ], 
        "title": "泊十六铺", 
        "type": "律诗", 
        "yun": "元"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "稍喜风光到客边，桃符柏酒亦成妍。", 
            "深杯月堕山河影，梦枕春回战伐年。", 
            "贫倚诗书为息壤，狂随弦管舞钧天。", 
            "明朝拂拭凌云笔，伫写铙歌纪凯旋。"
        ], 
        "title": "一九四零年除夕", 
        "type": "律诗", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "越国山川乏霸才，江潮呜咽使心哀。", 
            "朝廷久作珠崖弃，父老犹望玉辇回。", 
            "转舳奔轺肥驵侩，锦衣花帽照舆儓。", 
            "析骸易子寻常事，桑孔如今在上台。"
        ], 
        "title": "书事 （三首） 其一", 
        "type": "律诗", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "仗钺谁曾料敌情，符离心学竟何成。", 
            "三年不作包桑计，一夕如闻扫萚声。", 
            "蹋鞠穿营原倜傥，借筹前席亦纵横。", 
            "从渠舌在犹能掉，四郡残黎半死生。"
        ], 
        "title": "书事 （三首） 其二", 
        "type": "律诗", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "杼轴争歌大小东，过江烽火逼天红。", 
            "腐儒欲献龙川策，诸将休誇马邑功。", 
            "恃敌不来宁可久，今吾能往亦终穷。", 
            "百年兴复关人事，海峤安危仗数公。"
        ], 
        "title": "书事 （三首） 其三", 
        "type": "律诗", 
        "yun": "东"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "雁后花前只费才，江关摇落赋心哀。", 
            "铜仙泪滴秋盘冷，玉垒春随梦枕回。", 
            "岂有文章能报国，仍从屈宋作陪儓。", 
            "灯窗虫语相料理，惭愧风流继《玉台》。"
        ], 
        "title": "答柳子青 其一", 
        "type": "律诗", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "陇首云飞万古情，朱弦戛响韵天成。", 
            "箧中烟月卑吴体，笛里关河变楚声。", 
            "横舍开尊春邂逅，高斋说剑意纵横。", 
            "山城岁晚谁堪语？叹绝襟期鲁两生。"
        ], 
        "title": "答柳子青 其二", 
        "type": "律诗", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "闲花寂历委篱东，乌桕门前叶渐红。", 
            "诗客有时寻郑老，醉乡何地著无功。", 
            "偶吟白石当招隐，日对青山只固穷。", 
            "一卧沧江移岁月，聊能饱饭和陶公。"
        ], 
        "title": "答柳子青 其三", 
        "type": "律诗", 
        "yun": "东"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "能与桃花作主人，西街老屋未全贫。", 
            "一晴到眼春无价，数客哦诗句有神。", 
            "稍觉三杯初下鬲，浑忘六籍几经秦。", 
            "东风酒面鱼鳞起，平世安知此乐真。"
        ], 
        "title": "初春季思招饮，和养臞先生", 
        "type": "律诗", 
        "yun": "真"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "葺竹为楼得苟完，超然燕处胜荣观。", 
            "敢期桤木三年大，稍喜松风六月寒。", 
            "隐几哦诗同魏衍，杖藜冲雨过苏端。", 
            "墙根老荠青堪笔，一任邻家蝶作团。"
        ], 
        "title": "移榻竹楼，瞬将三月，素心晨夕，兴复不浅", 
        "type": "律诗", 
        "yun": "寒"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "小窗饮罢欲栖鸦，正有愁心逐暮笳。", 
            "灯背疏篱虫响出，门临高树月痕遮。", 
            "百忧且置人间事，四海难安梦里家。", 
            "闻道淮南老诗伯，打包犹阻赤城霞。"
        ], 
        "title": "饮罢", 
        "type": "律诗", 
        "yun": "麻"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "黄淮比岁势纵横，又见湘吴旱象成。", 
            "三伏炎蒸连赤地，万方水火此苍生。", 
            "年饥空仰秦人籴，民散仍逃汉鼎烹。", 
            "闻道微凉生殿阁，诸公踊跃正论兵。"
        ], 
        "title": "悯旱", 
        "type": "律诗", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "爱君窗户对江开，割取秋光入酒杯。", 
            "霜树高低堆谷暗，风帆历乱际天来。", 
            "一廛足了梁鸿事，《九辨》能兴楚客哀。", 
            "他日龙山征故实，补亡休遣老坡咍。"
        ], 
        "title": "秋来屡饮宛春龙山寓斋，因题其霜红簃", 
        "type": "律诗", 
        "yun": "灰"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "泪荷犹作露盘倾，谁荐寒泉奠两楹。", 
            "异代穹碑过客读，斜阳废圃野人耕。", 
            "一成莫遂回天愿，九死空存蹈海名。", 
            "长与栖霞作邻并，青山终古属田横。"
        ], 
        "title": "张苍水墓", 
        "type": "律诗", 
        "yun": "庚"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "几日西风满槿楥，云罗万里雁盘桓。", 
            "也知海国逢兹夕，遥望星河压故园。", 
            "路入屏山秋曲折，月扶廊叶影潺湲。", 
            "一灯支起湖天梦，宿羽跳波故作喧。"
        ], 
        "title": "秋夜有怀", 
        "type": "律诗", 
        "yun": null
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "一片花飞委路尘，杜鹃啼后更无春。", 
            "楼高易放斜阳入，道远偏怜草色新。", 
            "满目云山供怅望，几回风雨送归人。", 
            "清阴莫挽流光住，蝶乱蜂狂只怆神。"
        ], 
        "title": "赋得“苦送春随人去天涯”七言四韵，得“人”字    丙辰", 
        "type": "律诗", 
        "yun": "真"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "十亩平湖镜面宽，绕湖树影绿团团。", 
            "偶携书即占阴坐，新作亭宜隔水看。", 
            "应物无心多忘事，营身无术只偷安。", 
            "一丘一壑徒虚愿，剩把闲情托岁寒。"
        ], 
        "title": "长风公园湖上偶坐", 
        "type": "律诗", 
        "yun": "寒"
    }, 
    {
        "author": "徐震堮", 
        "era": "近现代", 
        "subtype": "七言律诗", 
        "text": [
            "太息山陵未掩藏，孰知魑魅在萧墙。", 
            "新声竞奏《桑条曲》，神柄潜归偃月堂。", 
            "何止蛟龙愁失水，却教狐鼠极跳梁。", 
            "诸公不定安邦计，涂炭苍生恐未央。"
        ], 
        "title": "丙辰纪事 其一", 
        "type": "律诗", 
        "yun": "阳"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "记得红楼那夕，别情恰比春浓。", 
            "天涯飞絮各西东。", 
            "痴魂扶倩影，和恨住眉峰。", 
            "旧曲桃根桃叶，似人画里惊逢。", 
            "罗衣心字一重重。", 
            "幽兰亲采撷，无语怨东风。"
        ], 
        "title": "临江仙·为梅泉题美人画像", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "拌道此生休也，无端勾起思量。", 
            "笼灯就月细形相。", 
            "是谁传彩笔，不管断人肠。", 
            "十里珠帘依旧，而今头白周郎。", 
            "当伊金屋贮何妨。", 
            "真真如可唤，长炷一炉香。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "万木围香，双泉泻玉，夕阳燕子来时。", 
            "苔痕经雨，分绿上征衣。", 
            "残客危亭共倚，飘清籁、微动凉飔。", 
            "阑干外，梦长天迥，幽恨入支颐。", 
            "翠华，曾幸处，薰弦罢后，都付蝉嘶。", 
            "剩颦花怨柳，乱石荒池。", 
            "一角小山眉妩，被晚霞、偷传胭脂。", 
            "无端又，风枝筛影，红蘸碧玻瓈。"
        ], 
        "title": "满庭芳·香山双清别墅晚眺，与君任联句", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "松殷晴雪，波摇岚翠，昼长小阁沈沈。", 
            "不卷珠帘，绿窗啼满山禽。", 
            "双泉自入钧天梦，阅兴亡、流到而今。", 
            "算年年、送尽春花，敲尽秋砧。", 
            "故人负却为霖手，甚黄粱早觉，白发仍侵。", 
            "一壑能专，荷衣换了朝簪。", 
            "平泉不是闲池馆，看种成、桃李新阴。", 
            "更多情、箬笠篮舆，伴我登临。"
        ], 
        "title": "高阳台·双清别墅与君任联句赠主人", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "红襟罄折。消受浓薰香到骨。", 
            "翡翠兰苕。一样珍丛惜羽毛。", 
            "庭柯易改。同命雕笼终不悔。", 
            "辛苦双栖。却被人呼倒好嬉。"
        ], 
        "title": "减字木兰花·咏心畬斋中倒挂鸟", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "古香一寸。遗制依稀天水认。", 
            "何地埋忧。肠断燕云十六州。", 
            "睿恩前殿。不共残灯春夜半。", 
            "两字朱煤。异代王孙感劫灰。"
        ], 
        "title": "减字木兰花·心畬得出土宋代残墨寸许，上有朱煤二字，属以词咏之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绿毛么凤。长傍桐花寻好梦。", 
            "暖玉钗头。竟体芳兰细细收。", 
            "奋飞何日。仰首鸣号无气力。", 
            "貌出烦冤。要使人间识倒悬。"
        ], 
        "title": "减字木兰花·再咏倒挂鸟，要心畬作画", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "斫地湔愁，笺天写恨。", 
            "兴亡万感堆霜鬓。", 
            "青鞋布袜看山回，满收烟水裁云锦。", 
            "筝雁弦秋，机蛩织暝。", 
            "骚兰心事能歌郢。", 
            "商声从故是悲凉，小楼昨夜西风紧。"
        ], 
        "title": "踏莎行·题讱庵填词图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "鬓丝眉妩。", 
            "认取销魂树。", 
            "惆怅朝云无觅处。", 
            "倚琼箫自谱。", 
            "年年暗绿藏鸦。", 
            "东皇不管韶华。", 
            "梦里孤舟一系，酒醒依旧天涯。"
        ], 
        "title": "清平乐·题汪仲虎杨柳岸晓风残月填词图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "飙轮驮恨惯。", 
            "向关山，年年碾愁无限。", 
            "小客何心，赚酒襟诗袂，梦痕难浣。", 
            "紫陌飘灯，迷望眼、露台云蔓。", 
            "耐冷听歌，坐接琼蕤，顿惊娇燕。", 
            "谁省词仙肠断。", 
            "只顾曲移情，鬓丝怜短。", 
            "绮席传觞咏，记。"
        ], 
        "title": "三姝媚·南归后和答徐芷升", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "咫尺银河梦未通。", 
            "南云回首恨匆匆。", 
            "坠欢些子恼情衷。", 
            "斜月二分无赖白，断霞一抹可怜红。", 
            "相逢长是画图中。"
        ], 
        "title": "浣溪沙·少梅为余作醉月颦霞图，赋此纪之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "谁把鸾刀割紫云。", 
            "凝脂肤滑掌中身。", 
            "武陵一片古时春。", 
            "绣畔云屏花有态，帐前露布草无声。", 
            "蛾眉燕颔总销魂。"
        ], 
        "title": "浣溪沙·徐端甫蓄桃花小砚，文端容故物也。曾藏年大将军所，出视徵题", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "流落人间石一拳。", 
            "浪淘沙啮不知年。", 
            "良工心苦费雕镌。", 
            "九锡合膺池上诰，三生同结墨中缘。", 
            "琉璃匣记玉台篇。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "向晚凝妆知有待。", 
            "油碧迎来，不饮空相对。", 
            "故索霜毫书纸尾。", 
            "泥人教识相思字。", 
            "较小怜伊明又慧。", 
            "欲把欧书，题上金陵腿。", 
            "一笑颠狂还自悔。", 
            "前头鹦鹉忘回避。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "朝朝对影闻声地，密意被人猜。", 
            "莺莺燕燕，诗人老去，公子归来。", 
            "谁知一晌，歌尘未断，妆面旋乖。", 
            "伤春伤别，飘花庭院，飞絮池台。"
        ], 
        "title": "人月圆", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "刚一笑，美盼送横波。", 
            "秀靥清圆珠乍转，柔肌红润玉微酡。", 
            "无赖是梨涡。", 
            "相对处，俊语胜闻歌。", 
            "娇咤惯教龙■伏，媚香时惹蜂蝶过。", 
            "谁与得春多。"
        ], 
        "title": "望江南·题病树佳住楼词意图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "东风低袅绿杨枝。", 
            "垂虹眠绣漪。", 
            "玉人亲按渭城词。", 
            "和愁和恨吹。", 
            "人去也，曲终时。", 
            "江空无雁飞。", 
            "画中只诗见腰肢。", 
            "啼妆休教知。"
        ], 
        "title": "醉桃源", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "翻阶婪尾春，错认秋花妩。", 
            "宫额学新妆，芳思萦金缕。", 
            "风枝低亚时，不辨蜂来去。", 
            "真色上罗衣，梦想娇莺语。"
        ], 
        "title": "生查子·黄芍药", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "羽谢鸾翘翠，冠羞鹤顶红。", 
            "蹁跹缟袂舞东风。", 
            "最是银屏如镜月明中。", 
            "信有文章美，全胜藻绩工。", 
            "天阶献瑞杳难同。", 
            "冰雪伶俜故国老樊笼。"
        ], 
        "title": "南柯子·白孔雀", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "兰情水盼饶风韵。眼底韦娘俊。", 
            "不教歌舞只教诗。要把檀奴狂态误蛾眉。", 
            "高楼明月当窗见。帘外东风满。", 
            "梨涡一样脸波横。底事输伊独自擅嘉名。"
        ], 
        "title": "虞美人·赠花想容，调病树", 
        "type": "词", 
        "yun": null
    }, 
    {
        "author": "徐宾华", 
        "era": "近现代", 
        "subtype": "七言绝句", 
        "text": [
            "清明风暖步青苔，自抚禅心悟几回。", 
            "底事焚香燃腊烛，谁非名利红尘来。"
        ], 
        "title": "戊子清明游龙华古刹有感三首 其一", 
        "type": "绝句", 
        "yun": "灰"
    }, 
    {
        "author": "徐宾华", 
        "era": "近现代", 
        "subtype": "七言绝句", 
        "text": [
            "落英萎地舞泥沙，花谢花开代物华。", 
            "不识谁家儿女少，龙华镇日看桃花。"
        ], 
        "title": "戊子清明游龙华古刹有感三首 其二", 
        "type": "绝句", 
        "yun": "麻"
    }, 
    {
        "author": "徐宾华", 
        "era": "近现代", 
        "subtype": "七言绝句", 
        "text": [
            "百般心事诉西天，趺诵弥陀古佛前。", 
            "欲种他年好因果，应来此处谢尘缘。"
        ], 
        "title": "戊子清明游龙华古刹有感三首 其三", 
        "type": "绝句", 
        "yun": "先"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "看遍天下山，莫如雪山好。", 
            "幻出白帝魂，划破青天晓。", 
            "屏张银嶙峋，龙腾玉夭矫。", 
            "百谷分寒涛，万古绝飞鸟。", 
            "霞外吐光晶，雨馀贡窈窕。", 
            "永作蛮云障，特生玉莲皎。", 
            "造化秘孤秀，泰华惭卑小。", 
            "道人神形清，冻猿颜色愀。", 
            "一世不能涅，群峦但相绕。", 
            "岭半雾冥冥，峰头月了了。", 
            "会有素心人，相期淩八表。"
        ], 
        "title": "雪山", 
        "type": "古风", 
        "yun": null
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "大气奔茫中，阴阳一以乱。", 
            "前后方三日，裘葛迭更换。", 
            "人事亦云然，胶漆俄冰炭。", 
            "枭鸾谁与分，淄渑莫能辨。", 
            "糅杂更倒颠，须臾旋变幻。", 
            "岂不因心理，天人互酣战。", 
            "喟然长太息，漫漫何时旦。"
        ], 
        "title": "夏寒吟", 
        "type": "古风", 
        "yun": null
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "壬戌孟夏月，旱魃为灾害。", 
            "苗禾愁焦枯，村农叹凋瘵。", 
            "斗米五千钱，日食安能再。", 
            "未免杼柚空，更闻儿女卖。", 
            "况值军书急，徵及常供外。", 
            "一宵雷雨作，银汉倾滂霈。", 
            "万象尽昭苏，天心果仁爱。", 
            "绿涨江如油，尘洗山似黛。", 
            "寄语垂毙者，庶几须臾耐。"
        ], 
        "title": "喜雨", 
        "type": "古风", 
        "yun": null
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "忍爱辞良朋，含凄登永路。", 
            "门外班马鸣，去去不复驻。", 
            "有合终须离，幸勿搅寐寤。", 
            "我来京华春，我去沧江暮。", 
            "去来不自由，离合应有数。", 
            "再挂潞河帆，犹辨天津树。", 
            "嗷嗷感脊令，冥冥冒氛雾。", 
            "欲饮谁与酬，欲言谁与诉。", 
            "寄语素心人，何时重相晤。"
        ], 
        "title": "怀仲锡", 
        "type": "古风", 
        "yun": "遇"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "山上有山不可仰，我旋上山山旋长。", 
            "未尽巫山十二峰，已高白云八千丈。", 
            "夜半群仙乘龙来，翠蕤金旗何萧爽。", 
            "独自据崖唱新诗，谷风猎猎千山响。", 
            "我期荷锄斩荆榛，何殊借剑枭桧莽。", 
            "噭然吐气作长虹，心事略同秋月朗。", 
            "每欲溉鼎烹明霞，长者戒我且涵养。", 
            "舍此归去无一言，悠然万岁千秋想。"
        ], 
        "title": "石磐岭", 
        "type": "古风", 
        "yun": "养"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "枣花寺中花千朵，白者如雪红如火。", 
            "更有嫩黄与浅绿，烂如云霞来照我。", 
            "山僧知惜花中王，为言群芳尽幺么。", 
            "态浓格贵气象尊，溷迹尘樊悲坎坷。", 
            "扶筇不厌千回看，风前端静复婀娜。", 
            "我欲护以雕玉栏，移入仙源烟霞锁。", 
            "名花宁复知我意，花如知我必我可。", 
            "黄尘塌然车马驰，年年看花人正夥。", 
            "我与风尘人不同，肃然相对嘿然坐。", 
            "花间独有千古心，孤怀宏愿竟不果。", 
            "中天夜久明月寒，遥遥梦魂常相左。"
        ], 
        "title": "偕菶池深甫观枣花寺牡丹", 
        "type": "古风", 
        "yun": "哿"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "山中有乔木，入世苦太早。", 
            "挺立五千年，精销形渐槁。", 
            "本根竞自伐，晨夕安能保。", 
            "叶渺鸾鹤栖，干嗟虬龙倒。", 
            "感此寂无言，荒荒天地老。"
        ], 
        "title": "杂诗（五十一首选四） 其一", 
        "type": "古风", 
        "yun": "皓"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "古人不可见，可见古人心。", 
            "古人心如何，精坚比黄金。", 
            "或如嵩山高，或如江水深。", 
            "山高水且深，一一托鸣琴。", 
            "为君从容弹，君听弦外音。"
        ], 
        "title": "杂诗（五十一首选四） 其二", 
        "type": "古风", 
        "yun": "侵"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "北山吐白云，柏叶自青青。", 
            "下有万里流，夜夜照秋星。", 
            "秋星一何瘦，江流一何腥。", 
            "寂寞一声笛，夕阳影里听。"
        ], 
        "title": "杂诗（五十一首选四） 其三", 
        "type": "古风", 
        "yun": "青"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "河清自有时，吾生岂能待。", 
            "适与冰霜会，坐惜江山改。", 
            "人禽气一杂，悠悠遂千载。", 
            "所以鲁仲连，慨焉蹈东海。"
        ], 
        "title": "杂诗（五十一首选四） 其四", 
        "type": "古风", 
        "yun": "贿"
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "忽惊西北临旷野，百里千里天光泻。", 
            "俯视谷底群峰攒，方知我踏最高者。", 
            "峰顶忽如拜万佛，佛头嶷嶷高复下。", 
            "山石之形为何形，灵犀怒猊撞奔马。", 
            "山石之色为何色，深青浓黝杂微赭。", 
            "忽然翻作战斗状，拥盾持矛争相向。", 
            "兹山之奇无不有，亭亭仙人亸玉手。", 
            "手手屈指指大地，四壁凹成蝌蚪字。", 
            "又如平沙插万刀，羽士罗拜高其尻。", 
            "又如老人缀瘿瘤，既笑且咳曲其脰。", 
            "又如群蛙跳波内，上溯急流露其背。", 
            "又如中坐伟丈夫，群儿环抱摩其颅。", 
            "又如毒虬凶且狡，厉角如刃触龙爪。", 
            "又如高累鹦鹉卵，捏沙作峰峰不散。", 
            "又如雨湿千叠纸，卷之竖之偏复倚。", 
            "千形亿态难具论，最西如屏山势尊。", 
            "神女无神山鬼喧，斸虎守门双虎蹲。", 
            "虎啸呼风云气昏，轩然作势雨翻盆。", 
            "冲雨悄坐青枫根，赤牛白马空崩奔。", 
            "色悸心摇震精魂，我时欲言声色吞，安能复知有乾坤。"
        ], 
        "title": "巫山绝顶", 
        "type": "古风", 
        "yun": null
    }, 
    {
        "author": "徐炯", 
        "era": "近现代", 
        "subtype": null, 
        "text": [
            "昨日望见山插天，今日山在我脚底。", 
            "翻疑我向天上行，人间那得高如此。", 
            "日月石上奔，风雷窗前起。", 
            "乃悟古来崆峒人，不过入山惟恐不深耳。"
        ], 
        "title": "东湖山中", 
        "type": "古风", 
        "yun": null
    }, 
    {
        "author": "徐思瀛", 
        "era": "近现代", 
        "subtype": "七言绝句", 
        "text": [
            "生相温和气亦清，登场歌舞负时名。", 
            "每逢性弱情深处，赢得人人涕泪倾。"
        ], 
        "title": "赠春航", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "赵高持汝称为马，类马端应署马加。", 
            "许墓有灵诛触树，唐宫何罪恣衔花？", 
            "角之若个能生捕？脯此寻当付酒家。", 
            "万口赤祥方挺走，要知需血甚泥沙。"
        ], 
        "title": "咏鹿（丙寅，一九二六）", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "投身汐社还相就，叠韵松陵日有加。", 
            "客裹光阴贤斗草，酒边顷刻抵看花。", 
            "苟陈星本兼诸子，元白春能合两家。", 
            "归去城南更联句，不须聚散感抟沙。"
        ], 
        "title": "咏怀（丙寅，一九二六）", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "临河循例会群贤，海上羁栖又一年。", 
            "积雪涉春都作水，连阴逢霁似关天。", 
            "相从携酒同登阁，有兴褰裳与刺船。", 
            "岁岁祓除兵未寝，可堪南望战氛缠。"
        ], 
        "title": "天津海光寺禊集得缠字丁卯（一九二七）", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "恨紫愁红又一时，开犹溅泪落滋悲。", 
            "世尘起灭优昙幻，风信蹉跎苦栋迟。", 
            "水面成文随处可，泥中多日自家知。", 
            "绿阴回首池塘换，忍覆长安乱后棋？"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "蓦地风来似虎狂，荃兰曾不改芬芳。", 
            "濛濛留坐香三日，草草辞枝梦一场。", 
            "含笑蜜脾从汝割，将离婪尾有谁觞？", 
            "无端更茹冬青恨，天上人间总断肠。"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "柳绵榆荚各漫空，轮转阎浮共一风。", 
            "啼晓相闻奈何鸟，抱香不死可怜虫。", 
            "东扶西倒浑如醉，北胜南强未有终。", 
            "为谢砑光赓舞曲，鬓丝秃尽净名翁。"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "底急韶华不我留，馀春惜取曲江头。", 
            "纵横满地谁能扫，高下随风那自由？", 
            "几树棠梨差可馆，旧时花萼岂无楼？", 
            "夜阑犹剔残灯照，心恋空林敢即休？"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其四", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "本意冲天待一飞，轻身如入白登围。", 
            "直成大错谁实铸，未远迷途应觉非。", 
            "荒漠尽烦蓝缕启，旧都犹盼翠华归。", 
            "同舟风急需心胆，不信阳春和者稀。"
        ], 
        "title": "愔仲馆丈寄示壬申除夕同复志作次韵以正（癸酉，一九三三）", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "自扪此局称心无？劳苦昭琴与惠梧。", 
            "漫倚孤行擎北斗，倘收晚效补东隅。", 
            "善人至竟言能受，盛德何妨貌若愚。", 
            "忝长廿年及亲炙，兢兢求阙是真儒。"
        ], 
        "title": "次韵和夜起（甲戌，一九三四）", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "秀眉隆鼻面银光，英绝铨曹忆铁郎。", 
            "今日相望俱耄耋，此身还阅几沧桑？", 
            "閒吟送老观殊达，久宦能贫味自长。", 
            "犹集孙曾授经训，一楼四叶旧书香。"
        ], 
        "title": "平斋八秩里言博笑（乙亥，一九三五） 其一", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "匏庐诗卷巴园画，三寿惟君尚岿然。", 
            "每念赛灯京邸夜，能忘刻烛郡斋年？", 
            "同声例作霜钟应，雅戏疑犹博弈贤。", 
            "客里土风长主社，天留南北两顽仙。"
        ], 
        "title": "平斋八秩里言博笑（乙亥，一九三五） 其二", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "飘发朝朝感匪风，流离谁念信天翁？", 
            "幸无机事防纯白，时复车尘恋软红。", 
            "多难偷生聊作达，馀年寡过敢希功？", 
            "喜君乐此犹无改，金石声遗出屡空。"
        ], 
        "title": "再叠平斋见示之作", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "八表氛祲积不澄，海壖雾雨木生冰。", 
            "起楼无地规多景，磐石何年颂中兴？", 
            "谁遣淹留长作客，自怜老秃渐成僧。", 
            "闻君诗兴犹如旧，能忘宣南盛集灯？"
        ], 
        "title": "平斋有书枉存并视近作次韵奉和", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "耄耋肩随羡健强，未须食乳学张苍。", 
            "山游笑我期常失，诗学输君老益昌。", 
            "酒保疑年怜旧史，历家书月感春王。", 
            "市朝换尽黄炉在，犹拟追陪百十场。"
        ], 
        "title": "次韵和樊山广和居即席作", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "浩气冲霄作作芒，廿年美荫忝门墙。", 
            "预徵休咎言无爽，长此追随道自光。", 
            "默拱庄严临左右，但聆淡永益徬徨。", 
            "流芳百世鸿篇在，明月清风意最长。"
        ], 
        "title": "钞呈娄大师一律", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "笑我顽疏百不宜，笼纱耻博俗僧知。", 
            "阴晴画意鸡鸣寺，三两人家麂眼篱。", 
            "试茗清谈聊自遣，入林把臂问何时。", 
            "迢迢诗梦湖亭月，辜负梅花又到期。"
        ], 
        "title": "登同泰寺秋朴有诗颇佳依韵酬之 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "闲来何事最相宜？重访山灵话旧知。", 
            "半日相陪携谢屐，一尊豫约醉陶篱。", 
            "阳春郢曲谁能和？沧海云帆会有时。", 
            "咄咄眉间英气爽，羡君真肖傅修期。"
        ], 
        "title": "登同泰寺秋朴有诗颇佳依韵酬之 其二", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "销金羔酒不相宜，冰水烹茶味颇知。", 
            "冷极犹呵吟絮笔，归欤待补种花篱。", 
            "江湖浪迹多愁思，沧海横流有已时。", 
            "霜霰虽严松柏翠，未应负却岁寒期。"
        ], 
        "title": "叠前韵柬宗白秋朴 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "近现代", 
        "subtype": "七言律诗", 
        "text": [
            "辞喧就寂与诗宜，此意宁为俗子知？", 
            "暂作芙蓉依绿水，会看花树拓南篱。", 
            "不教堕落淩云气，别有商量话语时。", 
            "世事如棋无定著，区区恐负故人期。"
        ], 
        "title": "叠前韵柬宗白秋朴 其二", 
        "type": "律诗", 
        "yun": "支"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，清赏四时宜。", 
            "春望曲歌杨柳岸，秋吟人醉菊花篱。", 
            "踏雪更相期。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "芳洲好，难得主人贤。", 
            "归路依依花压袖，清光泛泛月随船。", 
            "一枕小游仙。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "暗花阴。", 
            "恁幽苔绣遍，凉袭水晶簪。", 
            "收雨云闲，偎烟月懒，琴罢愰沈沈。", 
            "翠杨外、谁家倚笛，引愁绪、啼断绕板禽。", 
            "悄感流光，画窗低处，银汉斜临。", 
            "回首液池天远，甚悤悤粉坠，苦结莲心。", 
            "风露飘衣，星辰插鬓，归梦重费追寻。", 
            "忍抛轻纨旧笥，记当时、曾染麝香金。", 
            "只怕墙蕉卷愁，又报秋深。"
        ], 
        "title": "一萼红 夏雨初过，小园夜坐，次石帚韵写怀", 
        "type": "词", 
        "yun": "侵"
    }, 
    {
        "author": "郭则沄", 
        "era": "近现代", 
        "subtype": null, 
        "text": [
            "荒翠沈山，乱芜连苑，梦边处处斜阳。", 
            "记斑骓别后，早瘦了垂杨。", 
            "念身世、危阑易倦，过江吟鬓，新染吴霜。", 
            "纵胡沙春渺，花前多少回肠。", 
            "旅蓬漫恨，莫清愁、天注须偿。", 
            "赚竹里添图，蘋洲换谱，重理余狂。", 
            "惘惘倚廔笛语，乡心远、约住幽香。", 
            "问羊裙谁系，还凭新雁商量。"
        ], 
        "title": "扬州慢 题讱盦填词图", 
        "type": "词", 
        "yun": "阳"
    }, 
    {
        "author": "徐枕亚", 
        "era": "近现代", 
        "subtype": "七言绝句", 
        "text": [
            "山色湖光久寂寥，夕阳影里话前朝。", 
            "要知风景天然好，吾爱三桥胜六桥。"
        ], 
        "title": "虞山福地 其一", 
        "type": "绝句", 
        "yun": "萧"
    }, 
    {
        "author": "徐枕亚", 
        "era": "近现代", 
        "subtype": "七言绝句", 
        "text": [
            "名迹搜罗苦费才，苍崖几面画图开。", 
            "劝君早蜡游山履，无福安能福地来。"
        ], 
        "title": "虞山福地 其二", 
        "type": "绝句", 
        "yun": "灰"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "身世年来历劫多，今春又奏鼓盆歌。", 
            "凄凉触景兴怀夕，缅想伊人月色皤。"
        ], 
        "title": "赠康师四首 其一", 
        "type": "绝句", 
        "yun": "歌"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "樗材亲炙申公座，桃李秾纤化雨功。", 
            "辜负韶华嗟逝水，独惭投笔去从戎。"
        ], 
        "title": "赠康师四首 其二", 
        "type": "绝句", 
        "yun": "东"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "高唱骊歌仰霁光，依依惜别两星霜。", 
            "东君何事不长驻，南浦离愁转胜常。"
        ], 
        "title": "赠康师四首 其三", 
        "type": "绝句", 
        "yun": "阳"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "陆畅曾称蜀道易，青莲什已付祠坊。", 
            "川中早沐皋夔化，竹马郊迎千万行。"
        ], 
        "title": "赠康师四首 其四", 
        "type": "绝句", 
        "yun": "阳"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "夹渠门巷绿杨堤，生小吴娃惯艇栖。", 
            "最是日晴风细细，卖花声满画桥西。"
        ], 
        "title": "吴门杂咏四首（卅六年冬） 其一", 
        "type": "绝句", 
        "yun": "齐"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "踯躅金阊胥葑门，我来今又廿年更。", 
            "姑苏只合留人醉，柳压歌楼月满城。"
        ], 
        "title": "吴门杂咏四首（卅六年冬） 其二", 
        "type": "绝句", 
        "yun": "庚"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "太湖毕竟驻游鞭，壮阔波澜态万千。", 
            "欲把美名让西子，虬髯回马拜花前。"
        ], 
        "title": "吴门杂咏四首（卅六年冬） 其三", 
        "type": "绝句", 
        "yun": "先"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "埋香葬剑一邱尘，花好年年故国春。", 
            "怪底离愁成恨事，吴宫月落望归人。"
        ], 
        "title": "吴门杂咏四首（卅六年冬） 其四", 
        "type": "绝句", 
        "yun": "真"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "岁月蹉跎四二年，久违乡井砚为田。", 
            "频嗟家国无宁日，满目创痍汗马前。"
        ], 
        "title": "四二感怀戊子春四首 其一", 
        "type": "绝句", 
        "yun": "先"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "读书读律乐随时，横逆频遭勉自持。", 
            "忝作书生培国本，此心坦白鬼神知。"
        ], 
        "title": "四二感怀戊子春四首 其二", 
        "type": "绝句", 
        "yun": "支"
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "岁自更新忆旧人，画楼妆阁两无存。", 
            "飘零浪迹悲游子，得失分明我自真。"
        ], 
        "title": "四二感怀戊子春四首 其三", 
        "type": "绝句", 
        "yun": null
    }, 
    {
        "author": "徐征吉", 
        "era": "近现代", 
        "subtype": "七言绝句", 
        "text": [
            "身世沧桑历劫多，风尘仆仆费摩挲。", 
            "年来悟澈修身法，且学躬耕莫漫歌。"
        ], 
        "title": "四二感怀戊子春四首 其四", 
        "type": "绝句", 
        "yun": "歌"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "桐阶倦立，早重阳近也。", 
            "未有黄花补篱罅。", 
            "好秋光、都付寒日疏棂，鸦影里、一片萧萧叶下。", 
            "故乡亲友少，零雁无行，休道茱萸醉堪把。", 
            "佳节若为酬，衰袂西风，凭高泪、为谁轻洒。", 
            "待闭上重门梦年时，又蓦地惊雷，满城车马。"
        ], 
        "title": "洞仙歌 重阳前一日作", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "市桥外，湖风送暝，岸柳摇碧。", 
            "霜力初酣素陌，诗情正绕画楫。", 
            "知坼绣楼台移曲折，倚危阑、绿影扶屐。", 
            "揽四面烟波暮帘卷，空明荡愁睫。", 
            "闲立。", 
            "嫩凉暗逗林隙。", 
            "早鹭老荷枯横塘冷，向晚湖水急。", 
            "巡翠罨长堤，风影如织。", 
            "去鸿未息，鸣橹声中，一片晴霞红湿。", 
            "唤起归舟迎寒入，鸥程阻、胜游顿隔。", 
            "但回首、清晖留梦忆。", 
            "更休问、角里长街，甚处觅，一楼独借斜阳色。"
        ], 
        "title": "浪淘沙慢 烟雨楼记游", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "倚新凉、小楼吹暝，斜阳都在高处。", 
            "鸡冠鸭脚依然好，闲煞灌园心绪。", 
            "凭问取。", 
            "甚畅好、秋光苦恋啼鸦树。", 
            "鸣蛩替语。", 
            "道画楫双舟，闹红门巷，梦里不能去。", 
            "钟鸣后，门外西风又怒。", 
            "篱头暮雨如注。", 
            "挑灯自写安仁赋。", 
            "烟墨零星谁谕。", 
            "仍倦旅。", 
            "怪新雁、寒暄不到闲庭宇。", 
            "韶华过羽。", 
            "笑铅椠生涯，歌呼岁月，此事定何如。"
        ], 
        "title": "摸鱼子 感秋", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "楼居无恙。", 
            "爱作神仙想。", 
            "一片飞花随水漾。", 
            "触起年时惆怅。", 
            "而今梦断平芜。", 
            "满城烟雨模糊。", 
            "门外颠风如虎，问君睡得成无。"
        ], 
        "title": "清平乐", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "老树不风偏有韵，淡烟浅画成图。", 
            "高城斗转入平芜。", 
            "长空一鸟下，孤塔乱云扶。", 
            "范水模山都著迹，何人得见真吾。", 
            "最分明处最模糊。", 
            "夕阳如琥珀，写得此诗无。"
        ], 
        "title": "临江仙", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "缫丝风雨强登临，折得桃花不自簪。", 
            "一样凄凉家国事，十分珍惜岁时心。", 
            "眼前芳草无行路，身外浮云入浪吟。", 
            "到处闲愁先我在，却缘相避转相寻。"
        ], 
        "title": "瑞鹧鸪", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "诗无一句。", 
            "却有愁千缕。", 
            "浑不解，愁来处。", 
            "夕阳秋井塌，人影长于树。", 
            "吟望久，寻钟一路沿花去。", 
            "池畔逢僧语。", 
            "小立看萍聚。", 
            "沙岸晚，初过雨。", 
            "城东黄叶寺，又被诗留住。", 
            "归鸟尽，一声磬落无人许。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "看花迸泪，惯到残春病。", 
            "门掩绿苔深，正愁绝、天涯芳讯。", 
            "杜鹃声里，强起倚阑干，寒犹凝。", 
            "红成阵，寂寞江南景。", 
            "烽烟北望，寸寸关河影。", 
            "慷慨筑声哀，甚荆高、风流顿尽。", 
            "平原绣出，笑煞卖浆家，长剑耿，孤檠静，我辈生涯定。"
        ], 
        "title": "蓦山溪 北书至，有感，却寄", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "白袷青灯雨屋深。", 
            "惜花还惜少年心。", 
            "玉箫声里春风句，几度低徊独自吟。", 
            "云曳白，柳拖金。", 
            "身闲无事且登临。", 
            "万千空际蟠旋想，争似昭文不鼓琴。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "客枕迎凉，虫窗款夕，酒杯吟事都懒。", 
            "租庑光阴，忽忽素秋将半。", 
            "溯归心残梦河山，顿闲泪、暗蛩庭院。", 
            "愁畔。", 
            "有谁家怨笛，雁帘孤捲。", 
            "今夜清光还满。", 
            "奈露湿梧宫，草迷萤苑。", 
            "菱唱江南，凄入倚楼心眼。", 
            "倩笳声唤起城乌，问何处、旧巢堪恋。", 
            "魂远。", 
            "傍西风茅屋，绕枝千转。"
        ], 
        "title": "月华清 戊寅1938闰七月之望，白露始降，避地沪堧，已逾半载，诵杜陵“露从今夜白，月是故乡明”之句，为之黯然", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "劫灰红处，莽天涯、谁是人间英物。", 
            "整顿乾坤须此手，莫学灵均呵壁。", 
            "倚剑空同，洗兵辽海，气作胥涛雪。", 
            "泰山难撼，背嵬多少豪杰。", 
            "君看鼙鼓声中，雄狮睡起，一怒春雷发。", 
            "指点蓬莱清浅水，会见胡氛当灭。", 
            "麟阁功名，龙门史笔，不负将军发。", 
            "一杯笑属，汉家无恙明月。"
        ], 
        "title": "念奴娇 用东坡居士韵，继宛春作", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "伤心海雪诗人，抱琴竟向蛮中老。", 
            "干戈满眼，田园万里，王风蔓草。", 
            "药裹关心，长镵托命，瘴江春渺。", 
            "记南明旧事，玉箫曾谱，缄愁地，今亲到。", 
            "廿载湖山吟啸。", 
            "都付与秣陵凄调。", 
            "画船携酒，玄亭问字，前尘如扫。", 
            "虎阜埋云，蛉川涨雨，骑鲸路杳。", 
            "剩哀时馀泪，大招赋罢，洒霜花稿。"
        ], 
        "title": "水龙吟 挽留吴瞿安夫子，戊寅", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "翠禽啼。", 
            "放新晴半路，乔木洗岚霏。", 
            "危石云欹，飞泉玉泻，凉影浮上萝衣。", 
            "步深窈、呼灯照瀑，更穿险、舟小度岩扉。", 
            "迹记龙年，诗题人日，分付双溪。", 
            "尘外不知何世，向红梅古寺，蜡屐重携。", 
            "月冷笙坛，云封鹤树，寻问仙境都迷。", 
            "听江上、声声鼓角，且容我、消受烂柯棋。", 
            "望极斜阳，故山可有春归。"
        ], 
        "title": "一萼红 庚辰1940人日，与张古香、王季思游金华北山，以白石老仙《人日登长沙定王台》调纪之", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "席帽栖吴市，泪点琼箫，却泛沧州棹。", 
            "战鼓声中，天涯何处芳草。", 
            "殢万感、飘泪银灯，又客里南枝春到。", 
            "东风早。", 
            "山城柳色，初添愁料。", 
            "抛残蠹管尘笺，梦醒淞波，对冷烟越峤。", 
            "红烛分题，尊前相看年少。", 
            "问甚时花近高楼，肯寄我月泉吟稿。", 
            "闲眠好，休惹翠阴啼鸟。"
        ], 
        "title": "玉京谣 去秋余来浙南，梦招有词赠行，卒卒未有以和。山居春早，柳色已新，有怀海上吟事，因倚原调却寄，并示微昭、宛春", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "萤流暗竹，蛙鸣浅水，夜静阑干独倚。", 
            "热风吹得酒唇乾，知身在何人梦里。", 
            "乱山深处，芳春过了，惆怅云鬟玉臂。", 
            "谢郎愁鬓上新霜，空解道月明千里。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "芳讯。芳讯。", 
            "盼断杏梁双影。三春憔悴罗衣。", 
            "斜日无人絮飞。飞絮。", 
            "飞絮。家在东风来处。"
        ], 
        "title": "调笑令", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "忽到当年响屧廊。", 
            "坏墙梧叶半青黄。", 
            "园亭入梦多非故，忧患何心更著狂。", 
            "春渐阔，意难忘。", 
            "留香小阁绿阴藏。", 
            "吟诗日日湘帘底，门掩东风燕子双。"
        ], 
        "title": "鹧鸪天 感梦", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "提挈江黄，待扫尽腥膻胡羯。", 
            "天不许、书生只手，撑持半壁。", 
            "燕子君王南渡恨，梅花阁部西台别。", 
            "剩怀沙一赋逐湘累，胥涛咽。", 
            "新亭泪，中流楫。", 
            "三百载，今犹昔。", 
            "望风尘宇县，浩歌激烈。", 
            "蹈海耻为秦帝虏，买丝欲绣齐人妾。", 
            "怪墦问乞食彼何心，纷如鲫。"
        ], 
        "title": "满江红", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "春冷溪南，几回误，故国梅花消息。", 
            "阑外三尺遥山，依依旧眉碧。", 
            "村馆静，泉喧绕屋，正驰梦、悄寒帘隙。", 
            "他雨西园，翻书小阁，前事频忆。", 
            "过新岁、无月无灯，更尊畔无人话元夕。", 
            "遥念绿屏今夜，也鸾笺愁擘。", 
            "谁为唤、东风燕子，寄玉珰、柳影香陌。", 
            "倘教来日窗前，信回江驿。"
        ], 
        "title": "琵琶仙1940", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "晓枕绿分帘雨，夜窗红谢瓶枝。", 
            "一春不是不相思。", 
            "稍谙为客趣，懒赋忆人诗。", 
            "梦里梅花故国，愁边燕子来时。", 
            "羁情畏被柳条知。", 
            "何人携玉笛，偏傍画阑吹。"
        ], 
        "title": "临江仙", 
        "type": "词", 
        "yun": null
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "陡使西方白帝惊，荆诸相顾噤无声。", 
            "此番剑影真如雪，血冷风腥万里行。"
        ], 
        "title": "剑阁遇雪", 
        "type": "绝句", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "茫茫大水渺无边，太乙只须一瓣莲。", 
            "牛女临河不敢渡，笑他无术也为仙。"
        ], 
        "title": "七夕嘲牛女", 
        "type": "绝句", 
        "yun": "先"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "梦中好月圆时少，帘外青山缺处多。", 
            "两事已成千古恨，何须更问洞庭波。"
        ], 
        "title": "咏怀（一百五十二首选十） 其一", 
        "type": "绝句", 
        "yun": "歌"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "扁舟五度下平羌，说到江团口亦香。", 
            "遍唤渔翁买不得，两崖春树水茫茫。"
        ], 
        "title": "咏怀（一百五十二首选十） 其二", 
        "type": "绝句", 
        "yun": "阳"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "百战犹存万仞山，时时侧鬓看刀环。", 
            "壮心未已聊归去，匹马秋风大散关。"
        ], 
        "title": "咏怀（一百五十二首选十） 其三", 
        "type": "绝句", 
        "yun": "删"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "梦上秋风百尺台，白云一片忽飞来。", 
            "欲将心事分明说，寸寸商弦寸寸哀。"
        ], 
        "title": "咏怀（一百五十二首选十） 其四", 
        "type": "绝句", 
        "yun": "灰"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "生还壮士剩刀瘢，大地荒荒白鸟闲。", 
            "冷日寒风多积雪，隔河遥见太行山。"
        ], 
        "title": "咏怀（一百五十二首选十） 其五", 
        "type": "绝句", 
        "yun": "删"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "百年感旧复悲秋，酒尽歌终不自由。", 
            "也料素心如满月，可能相送到秦州。"
        ], 
        "title": "咏怀（一百五十二首选十） 其六", 
        "type": "绝句", 
        "yun": "尤"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "艰难百战解征袍，昨夜乡心正郁陶。", 
            "满引金尊还按剑，一天风雨读离骚。"
        ], 
        "title": "咏怀（一百五十二首选十） 其七", 
        "type": "绝句", 
        "yun": "豪"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "秦淮浪打秣陵关，虎踞龙盘只等閒。", 
            "春入扁舟肠断否，记曾醉看六朝山。"
        ], 
        "title": "咏怀（一百五十二首选十） 其八", 
        "type": "绝句", 
        "yun": "删"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "香尘一散逐天涯，波影依稀鬓影斜。", 
            "明月重来应有泪，楼台何处问梨花。"
        ], 
        "title": "咏怀（一百五十二首选十） 其九", 
        "type": "绝句", 
        "yun": "麻"
    }, 
    {
        "author": "徐炯", 
        "era": "近现代", 
        "subtype": "七言绝句", 
        "text": [
            "鼠肝虫臂休污我，恨海情天解杀人。", 
            "阅尽兴亡翁仲语，十三陵畔野花春。"
        ], 
        "title": "咏怀（一百五十二首选十） 其十", 
        "type": "绝句", 
        "yun": "真"
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "又向花间寻断梦。", 
            "几度欢来，几度愁思重。", 
            "病酒年年谁与共？", 
            "朱楼听彻梅花弄。", 
            "翠枕欲抛珠琐动。", 
            "次第东风，何日春相拥？", 
            "量取閒愁随处送，相思只合江南种。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "小语当楼尘乍远。", 
            "灯火依依，未计更长短。", 
            "香暗花明帘不卷，半窗新月眉痕浅。", 
            "何事春蚕重作茧。", 
            "翠袖殷勤，对此谁能遣？", 
            "欺梦东风犹款款，柔情渐入愁肠转。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一角红楼春又驻。", 
            "帘底眉痕，帘外烟和雾。", 
            "梦过银屏留不住，教人肠断无寻处。", 
            "谩说柔情深几许。", 
            "便隔云山，依旧朝还暮。", 
            "看似杨花飘溷去，东风却种相思树。"
        ], 
        "title": "蝶恋花 重遇眉云 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "曲巷层楼门自闭。", 
            "斜月低迷，帘幕深深地。", 
            "梦短更长都不计，问花知否人憔悴。", 
            "依旧画堂春欲睡。", 
            "燕子双双，去住浑容易。", 
            "赢得閒愁何处寄，眉间心上休回避。"
        ], 
        "title": "蝶恋花 重遇眉云 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "离绪东风吹欲断。", 
            "道上杨花，蓦地迎人面。", 
            "惆怅相逢如未见，眼中却被春撩乱。", 
            "经岁经时愁已惯。", 
            "旧梦城南，今日天涯遍。", 
            "行到黄昏应更倦，轻尘高树都成怨。"
        ], 
        "title": "蝶恋花 道上逢绵蛮 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "宛转流莺窥碧树。", 
            "不是当年，花底相逢处。", 
            "轻絮无端飘陌路，游丝可系游人住。", 
            "飞燕归时天欲暮。", 
            "数遍楼台，知向谁家去？", 
            "愁说寻春春又误，旧时明月空如故。"
        ], 
        "title": "蝶恋花 道上逢绵蛮 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，明月最圆时。", 
            "一笛送歌吹婉转，千灯照水漾参差，归去几人迟。"
        ], 
        "title": "江南好 中秋平湖泛月，信宿舟中 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，屧响小楼前。", 
            "人语花香争旖旎，灯痕月影共团圆，遍系荡湖船。"
        ], 
        "title": "江南好 中秋平湖泛月，信宿舟中 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，梦度水中央。", 
            "岂是寻歌回胜地，多因忍涕近欢场，佳节独徬徨。"
        ], 
        "title": "江南好 中秋平湖泛月，信宿舟中 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，一棹下东城。", 
            "窗外云波成黯咽，尊前酒泪不分明，无赖夜三更。"
        ], 
        "title": "江南好 中秋平湖泛月，信宿舟中 其四", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "平湖好，剪烛写新词。", 
            "便隔清波秋籁远，不贪明月夜眠迟，一夕鬓添丝。"
        ], 
        "title": "江南好 中秋平湖泛月，信宿舟中 其五", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "歌舞地，乍觉此心违。", 
            "已看秋英随梦落，还闻瑶草作花飞，老子复何为？"
        ], 
        "title": "江南好 寄林屋兼讯海上友人 其一", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "一年别，长在梦愁中。", 
            "枕上眉痕弹指没，镜边霞影入望空，无语向东风。"
        ], 
        "title": "江南好 寄林屋兼讯海上友人 其二", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "长日醉，嘉酒得忘忧。", 
            "一咏一觞期共赏，三桥三竺待同游，消尽古今愁。"
        ], 
        "title": "江南好 寄林屋兼讯海上友人 其三", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "天台叟，同病各天涯。", 
            "欲向山中分橘实，可从观里问桃花，湖上且为家。"
        ], 
        "title": "江南好 寄林屋兼讯海上友人 其四", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "二分月，今不在扬州。", 
            "黄叶翁犹花作巷，停筝客已画为楼，海上逐閒鸥。"
        ], 
        "title": "江南好 寄林屋兼讯海上友人 其五", 
        "type": "词", 
        "yun": null
    }, 
    {
        "author": "袁克文", 
        "era": "近现代", 
        "subtype": null, 
        "text": [
            "鹃声苦，憔悴更谁同？", 
            "早托寓言传本事，今从小记识游踪，梦老紫兰丛。"
        ], 
        "title": "江南好 寄林屋兼讯海上友人 其六", 
        "type": "词", 
        "yun": null
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "也如天下士，浩荡走中原。", 
            "呼吸蛟龙怒，昏明日月翻。", 
            "频年朝海若，一溃祸胡元。", 
            "世已无神禹，浑浑百族冤。"
        ], 
        "title": "黄河（二首选一）", 
        "type": "律诗", 
        "yun": "元"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "流尽中原血，江山付女戎。", 
            "枪沉函谷雨，旗折大河风。", 
            "失险三秦骇，开关万马通。", 
            "兴亡谁吊古，催战误英雄。"
        ], 
        "title": "潼关", 
        "type": "律诗", 
        "yun": "东"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "一水穿全国，频年走百城。", 
            "出山便已浊，到海不能清。", 
            "白发殊牢落，青峰如送迎。", 
            "乘桴惬所愿，弹指问东京。"
        ], 
        "title": "东游十七首（选四） 其一", 
        "type": "律诗", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "濯足扶桑水，振衣富士冈。", 
            "彼都皆皓白，吾疾利姜黄。", 
            "猛鹫新垂翮，神龙旧负创。", 
            "欲仁仁即至，西望一浪浪。"
        ], 
        "title": "东游十七首（选四） 其二", 
        "type": "律诗", 
        "yun": "阳"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "读书千古恨，惭渐上身来。", 
            "天下恶乎定，端居只自哀。", 
            "伤春况作客，酿乱不需才。", 
            "成毁须臾事，青冥浩荡哉。"
        ], 
        "title": "东游十七首（选四） 其三", 
        "type": "律诗", 
        "yun": "灰"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "埋尽英雄骨，荒山万古青。", 
            "幽花馀战血，废垒照寒星。", 
            "剥复愁无定，龙蛇渐有形。", 
            "鸡鸣携剑去，一路晓风腥。"
        ], 
        "title": "东游十七首（选四） 其四", 
        "type": "律诗", 
        "yun": "青"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "岂不忧岑寂，所居地独尊。", 
            "万山云作伴，一水月当门。", 
            "崖古蛟龙伏，潮平烟雨昏。", 
            "春归成底事，惆怅柳梢痕。"
        ], 
        "title": "峡上孤村", 
        "type": "律诗", 
        "yun": "元"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "江柳仍新绿，荒城日又西。", 
            "惊波翻夏口，微雨过新堤。", 
            "乡梦愁春尽，鹃声入夜啼。", 
            "彝陵明日到，更与问香溪。"
        ], 
        "title": "荆州道上", 
        "type": "律诗", 
        "yun": "齐"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "晓风吹马足，带雨渡滹沱。", 
            "岁月销磨久，河山感慨多。", 
            "雄心成画虎，乡梦寄明驼。", 
            "莽莽尘沙暗，何人又楚歌。"
        ], 
        "title": "北游（二十八首选二） 其一", 
        "type": "律诗", 
        "yun": "歌"
    }, 
    {
        "author": "徐炯", 
        "era": "近现代", 
        "subtype": "五言律诗", 
        "text": [
            "北地多风雨，凄凉驻马时。", 
            "苍波真万里，幽恨上双眉。", 
            "磨剑蛟龙伏，开胸天地知。", 
            "金台秋草没，鞭影自迟迟。"
        ], 
        "title": "北游（二十八首选二） 其二", 
        "type": "律诗", 
        "yun": "支"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "红黄衰草半霜痕，怪石孤撑不可论。", 
            "何必猿声方下泪，但闻楚语已消魂。", 
            "荆山气尽峨眉死，陆弟兵来鱼腹昏。", 
            "滟滪如龟又如马，依然飞桨下夔门。"
        ], 
        "title": "楚江杂感（十首选五） 其一", 
        "type": "律诗", 
        "yun": "元"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "百代乾坤几战场，金城灰烬月如霜。", 
            "景升无奈生豚犬，白起况教将虎狼。", 
            "南渡山川空恨吕，西陵门户更忧王。", 
            "荆人只解谈神女，云气昏昏压大荒。"
        ], 
        "title": "楚江杂感（十首选五） 其二", 
        "type": "律诗", 
        "yun": "阳"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "海内飘飘寄此身，楚江作客正逢春。", 
            "月当深夜如沉水，柳未舒芽已感人。", 
            "况折红梅浑血色，愿为黄鹄出风尘。", 
            "何须王粲伤豺虎，我亦升平泪满巾。"
        ], 
        "title": "楚江杂感（十首选五） 其三", 
        "type": "律诗", 
        "yun": "真"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "谁道北军飞渡难，万蹄欲吸楚江乾。", 
            "每游赤壁怀公瑾，为念苍生起谢安。", 
            "第一峰头愁立马，无双国士懒登坛。", 
            "因思汉代麒麟阁，恐有冯唐不耐看。"
        ], 
        "title": "楚江杂感（十首选五） 其四", 
        "type": "律诗", 
        "yun": "寒"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "真能饮血独登陴，百战不归归已迟。", 
            "尚父空烦回纥马，女贞犹畏顺昌旗。", 
            "竞传张许知天道，况有良平为帝师。", 
            "为忆岘山堪堕泪，劫灰冷落到今疑。"
        ], 
        "title": "楚江杂感（十首选五） 其五", 
        "type": "律诗", 
        "yun": "支"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "易水悲歌不忍听，邯郸梦醒一灯青。", 
            "本初无志争官渡，广武空知塞井陉。", 
            "上谷徵兵谁草檄，幼安渡海总劳形。", 
            "何如共此尊中好，且劝长星作酒星。"
        ], 
        "title": "燕京杂感（六首选四）（甲午） 其一", 
        "type": "律诗", 
        "yun": "青"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "无力回天天欲倾，广微下拜上公横。", 
            "谁教冤狱成三字，竞使神芝产六茎。", 
            "烈圣羞颜撑半壁，奇勋传首坏长城。", 
            "有蛇而角横飞去，月色苍荒哭大营。"
        ], 
        "title": "燕京杂感（六首选四）（甲午） 其二", 
        "type": "律诗", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "水火交攻三党成，大家岂愿误苍生。", 
            "枉教式耜援谦益，无奈向高袒化贞。", 
            "我辈多才须富贵，中原有盗任纵横。", 
            "从今时势非灵武，江左又劳左镇兵。"
        ], 
        "title": "燕京杂感（六首选四）（甲午） 其三", 
        "type": "律诗", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "沧海横流天柱倾，金星含笑接门生。", 
            "朝廷安用百王直，战守必须三大营。", 
            "阁老何辜当反接，椒山有胆尽精诚。", 
            "一家不哭四方哭，颠倒庙谟再用兵。"
        ], 
        "title": "燕京杂感（六首选四）（甲午） 其四", 
        "type": "律诗", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "兴亡天意本循环，空使苌弘血已殷。", 
            "且让青山千古在，颇思白首半生闲。", 
            "一船秋月明夔峡，两字伤心说剑关。", 
            "莫谓西戎甥舅国，中朝延赏是神奸。"
        ], 
        "title": "蜀江杂感（八首选四） 其一", 
        "type": "律诗", 
        "yun": "删"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "炮火雷飞剑似霜，几人到此损刚肠。", 
            "死之不得孤城急，生且无聊止水香。", 
            "白骨新缠云气黑，青燐夜哭月轮黄。", 
            "划然四顾长吟起，岭上梅花万丈光。"
        ], 
        "title": "蜀江杂感（八首选四） 其二", 
        "type": "律诗", 
        "yun": "阳"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "万里桥西水自东，青羊梦醒听秋风。", 
            "江枫影外楼台静，胡雁声高天地空。", 
            "且泛花溪偿酒债，休登广武叹英雄。", 
            "伏波横海无消息，莽莽山河落照中。"
        ], 
        "title": "蜀江杂感（八首选四） 其三", 
        "type": "律诗", 
        "yun": "东"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "苍苍醉后复劳劳，尽变巢由作老饕。", 
            "行似黄巾杂妖妄，谁怜白骨护脂膏。", 
            "中朝八座多牛党，天险一朝弃虎牢。", 
            "凉夜不堪胡月上，铜驼无泪卧蓬蒿。"
        ], 
        "title": "蜀江杂感（八首选四） 其四", 
        "type": "律诗", 
        "yun": "豪"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "秋山明净洗纤尘，桐叶新枯气不春。", 
            "处仲有兄成老婢，曹真无子是佳人。", 
            "红巾已伏萧墙内，白望还游要路津。", 
            "试问万钱下箸处，何如当日故乡莼。"
        ], 
        "title": "秋日杂感（二首） 其一", 
        "type": "律诗", 
        "yun": "真"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "片刻千般均已逝，几番高兴几回肠。", 
            "如迟十稔英雄老，再过百年天地荒。", 
            "岂有蛟龙需勺水，空多鹙雁满回塘。", 
            "金霞宝露无言语，晓起惊寒秋欲霜。"
        ], 
        "title": "秋日杂感（二首） 其二", 
        "type": "律诗", 
        "yun": "阳"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "吾衰已甚梅仍笑，野战未休鬼亦愁。", 
            "夜雪荒江悲白发，孤灯细雨读青邱。", 
            "悠悠岁月还吹笛，黯黯乾坤懒上楼。", 
            "等是百年同作客，闲看飘瓦打虚舟。"
        ], 
        "title": "癸亥杂感（四十三首选十二） 其一", 
        "type": "律诗", 
        "yun": "尤"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "橘柚黄时霜始晴，夜檐无复子规声。", 
            "屋空杼柚薪如桂，风动旌旗兵满城。", 
            "愁向洞天逢米贼，每从丝管识花卿。", 
            "七星桥下江潮恶，何事不平夜夜鸣。"
        ], 
        "title": "癸亥杂感（四十三首选十二） 其二", 
        "type": "律诗", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "庭前惆怅菊花残，晓起不胜风露寒。", 
            "万骨烦冤埋剑外，九年离别忆长安。", 
            "嗈嗈空羡苏门啸，寸寸同嗟蜀道难。", 
            "试向玻璃江上望，漫天大雪一渔竿。"
        ], 
        "title": "癸亥杂感（四十三首选十二） 其三", 
        "type": "律诗", 
        "yun": "寒"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "从古可怜此蜀川，治居最后乱居先。", 
            "异端血染芙蓉郭，同志军兴亥子年。", 
            "殿上侏儒饱欲死，釜中萁豆恨相煎。", 
            "书生不识太平策，心醉缁黄口圣贤。"
        ], 
        "title": "癸亥杂感（四十三首选十二） 其四", 
        "type": "律诗", 
        "yun": "先"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "万事传来不忍闻，道人脚踏青城云。", 
            "夜调龙虎金丹熟，坐看江山南北分。", 
            "凛凛横刀争夏口，嘤嘤有鬼哭秋坟。", 
            "天风吹下赤松子，我醉欲眠谁与云。"
        ], 
        "title": "癸亥杂感（四十三首选十二） 其五", 
        "type": "律诗", 
        "yun": "文"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "每于枕上望天明，误数三更是五更。", 
            "近郭惊添新壁垒，故人善作短歌行。", 
            "吹来晓角日无色，流到巉崖血有声。", 
            "愁对几行汉时柏，青青犹绕锦官城。"
        ], 
        "title": "癸亥杂感（四十三首选十二） 其六", 
        "type": "律诗", 
        "yun": "庚"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "古来宁有白头贼，下界宜生赤脚仙。", 
            "乍遇云开才见月，复忧花谢不成眠。", 
            "苍生满眼闲挥麈，碧树伤春夜听鹃。", 
            "自是兴亡成往事，野棠红处一潸然。"
        ], 
        "title": "癸亥杂感（四十三首选十二） 其七", 
        "type": "律诗", 
        "yun": "先"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "何事摩挲智伯头，晋阳风雨有深仇。", 
            "相逢泚水休倾盖，莫到雍门又射钩。", 
            "世乱英雄皆混沌，劫来天地亦沉浮。", 
            "雁声初过闻长啸，双剑峣峣一色秋。"
        ], 
        "title": "癸亥杂感（四十三首选十二） 其八", 
        "type": "律诗", 
        "yun": "尤"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "忽听军声变楚歌，欃枪夜落凤凰坡。", 
            "两川血雨送刘辟，五岭腥风走赵佗。", 
            "劫后琴书真有幸，花时莺燕已无多。", 
            "青青不断伤离别，伫望春江可若何。"
        ], 
        "title": "癸亥杂感（四十三首选十二） 其九", 
        "type": "律诗", 
        "yun": "歌"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "开辟何尝有此奇，为鸮未已复为鸱。", 
            "山林城市百无幸，揖让征诛两不宜。", 
            "洪水竟淹洙泗脉，黄巾合驻尹王祠。", 
            "可怜经籍销沉久，万卷只能供一炊。"
        ], 
        "title": "癸亥杂感（四十三首选十二） 其十", 
        "type": "律诗", 
        "yun": "支"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "一任无情江水流，谁怜战骨垒嵩邱。", 
            "市朝处处逢魑魅，氛雾阴阴翳斗牛。", 
            "天欲兴刘陈涉死，秦如称帝鲁连羞。", 
            "公孙经术卫青贵，羡煞人间万户侯。"
        ], 
        "title": "癸亥杂感（四十三首选十二） 其十一", 
        "type": "律诗", 
        "yun": "尤"
    }, 
    {
        "author": "徐炯", 
        "era": "近现代", 
        "subtype": "七言律诗", 
        "text": [
            "权归庆父贼犹强，鲁难重重不可当。", 
            "欲上青天观太白，怕浮黑水遇摇黄。", 
            "深宵杜宇泪成血，大野人民饭是糠。", 
            "一部春秋何忍读，伤心鱼烂叹梁亡。"
        ], 
        "title": "癸亥杂感（四十三首选十二） 其十二", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "愁见萸囊系臂辰，萧寥孤抱与谁亲。", 
            "中央周角无净土，北斗以南还几人。", 
            "积惨暂欢求岂得，枯鳞相呴迹俱陈。", 
            "郢人今后何为质，四海弥天一聚尘。"
        ], 
        "title": "梅泉九日登高觞客怀伯夔赋诗寄示有「四海弥天少一人」之句次韵", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "散原醲粹太夷巉，兼至重看今觉盦。", 
            "振古才难天不惜，百年心死味犹谙。", 
            "有涯何苦殉哀乐，相望几时同笑谈。", 
            "动地边风凄欲绝，尚吪无寐倚诗函。"
        ], 
        "title": "书梅泉今觉盦诗集后二首 其一", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "冷暖由来只自知，人间怪好未妨齐。", 
            "伤春有鸟惟啼血，饮酒何人解到脐。", 
            "灭性劳生言至痛，香炉古庙去仍迷。", 
            "平生风义陈袁郑，只与樊南作泪题。"
        ], 
        "title": "书梅泉今觉盦诗集后二首 其二", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "蛛丝枯几度年年，息壤沉沉堕杳然。", 
            "廷秀立朝馀结局，致尧留命岂符天。", 
            "无成甘以诗人见，憎命犹为我辈怜。", 
            "佳处何由望端叔，幸同坡句一时编。"
        ], 
        "title": "梅泉重赀助刊拙集感赋", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "闻说高轩驻小园，急趋相见意难温。", 
            "欲言石阙仍衔口，苦恋修门应怆魂。", 
            "家国万端偿一泪，君臣孤注博沉冤。", 
            "他年史笔谁能谅，丰镐遗黎倘有存。"
        ], 
        "title": "十月廿三日夜梦节盦师来长春寓一小园中往谒语次涕泗横集呜咽而醒纪之以诗", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "郁郁閒居已寡欢，书来悢怅更无端。", 
            "难言深恨空馀泪，强命诗人意已阑。", 
            "世弃君平还自弃，化观康节竟何观。", 
            "壁枯枝化浑閒事，只是难灰径寸肝。"
        ], 
        "title": "得梅泉书感赋", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "伥伥兀兀是家常，虐雪饕风夜正长。", 
            "惯少睡眠仍点茗，了无知见独焚香。", 
            "担寻榔枥心犹在，井渫寒泉意已凉。", 
            "传舍萧颓鱼少水，不应归路尚茫茫。"
        ], 
        "title": "伥伥", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不曾萧瑟叹平生，绝世悲凉亦可惊。", 
            "时至则行原不恪，死而后已竟何成。", 
            "冬郎解笑东方朔，汉武能知马长卿。", 
            "漫效实斋书感遇，负恩深处涕先倾。"
        ], 
        "title": "悲凉", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "年来闭口废吟呻，竹罄辞穷但受辛。", 
            "小乘固应无实语，昌期端合有真人。", 
            "枯枰柯烂馀残劫，本愿香寒忏宿因。", 
            "占谢灵氛忍终古，回风悲煞楚灵均。"
        ], 
        "title": "闭口", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "风骚而后此英灵，飘泊江湖一客星。", 
            "犹有精诚动天地，虚蒙记识到朝廷。", 
            "奄奄枥骥宁辞辱，的的高鸿不易冥。", 
            "幕府身容托疏放，谁知心苦忍伶俜。"
        ], 
        "title": "书杜集后", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "缱绻师门谊最隆，无如坡老说欧公。", 
            "与君共事梁夫子，感遇何殊六一翁。", 
            "并坐春风馀几在，追随寒日复谁同。", 
            "十年趋走伤心地，剩有孤吟望断鸿。"
        ], 
        "title": "赠别元初", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "难藉年芳遣有涯，几番夜雨峭寒加。", 
            "春怜归路迷芳草，佛待修成是落花。", 
            "绝艳海棠真一梦，香栖燕子定谁家。", 
            "枯禅且入橐驼坐，不问歧途万里沙。"
        ], 
        "title": "众异寄和予曩岁张园海棠诗次韵答之", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "学书老矣尚无成，弄笔窗光偶寄情。", 
            "痴钝岂能凡骨换，衰慵莫悟担夫争。", 
            "何轻羲献无馀子，钱诡斯冰至小生。", 
            "千古是非谁论定，忘机早已薄浮名。"
        ], 
        "title": "协平兄以诗赞予隶书次韵答之", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "九月微凋上苑林，映波拥塔影深深。", 
            "伤高未瞑登临眼，悲世犹馀半死心。", 
            "万里望迷云路雁，十霜伴冷塞垣砧。", 
            "重来念念归寥落，聊应佳辰酒共斟。"
        ], 
        "title": "九日同季馥勉甫北海登高", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "桐城天与寄斯文，寤寐香惟惜抱薰。", 
            "謦咳昔曾亲二老，云龙晚幸接三君。", 
            "当年不觉贤人聚，回首俄惊逝水分。", 
            "心欲奋飞身偃卧，何时同访大袁坟。"
        ], 
        "title": "寄君任", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "废病多君相见频，菜根风味自情亲。", 
            "閒居难得逢閒侣，半菽聊堪养半人。", 
            "满目悠悠看已倦，孤怀惘惘趣弥真。", 
            "衰迟百念皆虚妄，惟愿松筠晚接邻。"
        ], 
        "title": "赠季馥", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "去国蓬飘岁在辛，卅年重作旧京人。", 
            "更无爆竹喧残夜，剩与寒梅伴早春。", 
            "洗面点茶圆昨梦，呼笤忘帚隔前尘。", 
            "自家康济复何事，扫地焚香日课新。"
        ], 
        "title": "癸未元旦", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "此身应是宝严师，寓院无人独坐宜。", 
            "庭暗微栖残雪影，灯回忽见好梅枝。", 
            "萧然于此得佳趣，聊尔閒情非昔时。", 
            "惟有枯禅相近分，寒山何日是归期。"
        ], 
        "title": "人日之夜家人皆外出独坐成咏 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "文章小技尚无成，宏道何由与命争。", 
            "书拙固知聊尔耳，诗寒自觉太僧生。", 
            "阅人庭树荣还落，转我窗光暗又明。", 
            "不羡仙家丹七返，几生修到听松声。"
        ], 
        "title": "人日之夜家人皆外出独坐成咏 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "一面全应胜百书，那堪相望一书无。", 
            "心寒世事从何说，疾有幽忧不可驱。", 
            "堕地岂容收破甑，流丸何日止瓯臾。", 
            "畸零人外馀同病，呻楚于喁倘不孤。"
        ], 
        "title": "梅泉寄怀有「尚馀一息在还望百书来」句却答一首", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "旧人星散十年中，莲勺依随剩子同。", 
            "臣甫终期收蓟北，幼安未信老辽东。", 
            "战争交处坤灵死，闻见空时鬼技穷。", 
            "待忍一番寒彻骨，开尊相与醉春风。"
        ], 
        "title": "次韵苕雪寄怀", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "断雁重来郁苦悲，秋风又及一年期。", 
            "阶铺落叶霜痕重，殿拥寒花日影移。", 
            "恩意直无言可喻，小臣惟有泪如縻。", 
            "可堪前席深深语，已是天穿地朽时。"
        ], 
        "title": "九月入觐敬述", 
        "type": "律诗", 
        "yun": "支"
    }, 
    {
        "author": "徐补堂", 
        "era": "近现代", 
        "subtype": "七言绝句", 
        "text": [
            "为祝东风扫战尘，一年容易一年春。", 
            "数声爆竹家千里，长作他乡献岁人。"
        ], 
        "title": "元旦述怀", 
        "type": "绝句", 
        "yun": "真"
    }, 
    {
        "author": "徐补堂", 
        "era": "近现代", 
        "subtype": "七言绝句", 
        "text": [
            "重阳何物饶佳兴，花总新年胜旧年。", 
            "客里不知秋易老，桂花看到菊花天。"
        ], 
        "title": "重阳自遣二首 其一", 
        "type": "绝句", 
        "yun": "先"
    }, 
    {
        "author": "徐补堂", 
        "era": "近现代", 
        "subtype": "七言绝句", 
        "text": [
            "敢将诗酒学文豪，一字难题九日糕。", 
            "可恨满城忽风雨，教从何处去登高。"
        ], 
        "title": "重阳自遣二首 其二", 
        "type": "绝句", 
        "yun": "豪"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "酒旗戏鼓春江夜。一曲元无价。", 
            "舞休歌罢不还家。都逐流萍随分住天涯。", 
            "当时道是灵和柳。不入游人手。", 
            "谁知作絮复沾泥。轻薄东风无力护芳菲。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "邀月分杯，裁霞作绮。", 
            "轻颦浅醉闲滋味。", 
            "无端消息石榴红。", 
            "却道莺儿私语咒东风。", 
            "底事干卿，宁人负我。", 
            "千回万转思量过。", 
            "蛾眉谣诼到歌场。", 
            "真个人间无地著疏狂。"
        ], 
        "title": "踏莎美人·赠歌者刘月霞", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "扇纨笼袖。", 
            "鸾带行烟皱。", 
            "寂寞闲庭春去后。", 
            "换了绿阴清昼。", 
            "舍情立尽斜晖。", 
            "苔痕青上罗衣。", 
            "愁绝殢人芳草，天涯到处低迷。"
        ], 
        "title": "清平乐·题少梅画", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "旧石余荒藓，新篁长嫩枝。", 
            "前事暗寻思。", 
            "齐纨纤手把，立多时。"
        ], 
        "title": "南歌子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "鸳鸯浦。", 
            "鸳鸯浦。", 
            "一舸盈盈娇欲语。", 
            "花貌何如妾貌强，莲心未抵侬心苦。"
        ], 
        "title": "章台柳", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "素手珠帘半卷，髻螺斜亸香肩。", 
            "燕子不归春尽，玉池荷叶田田。"
        ], 
        "title": "三台令", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "尽日绮窗前，花雾连昏晓。", 
            "不肯下重帏，贪受寒香绕。", 
            "坐久却思量，打叠伤春稿。", 
            "冰雪镜中姿，莫共东风老。"
        ], 
        "title": "生查子", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "为谁种得宜男草，取次花开。", 
            "香径徘徊。", 
            "惆怅萧郎去不归。", 
            "当时道是疗愁物，今日重来。", 
            "翻与愁媒。", 
            "孤负风光又此回。"
        ], 
        "title": "丑奴儿", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "翠袖禁寒，袜罗初试凌波步。", 
            "冷香侵路。", 
            "不怕湘娥妒。", 
            "素靥清铅，春在盈盈处。", 
            "风流贮。", 
            "洛神偷赋。", 
            "人与花争妩。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "宛转娇莺啼玉树。", 
            "蓦地龙吟，幽壑惊风雨。", 
            "袅袅摩空飞欲去。", 
            "行云一片刚留住。", 
            "曲里悲欢弦上语。", 
            "对影闻声，可奈情如许。", 
            "绝代歌才天赋与。", 
            "人间丝竹皆尘土。"
        ], 
        "title": "蝶恋花·赠歌者彩娘", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "簇粉攒绯照眼新。", 
            "鹓鸾青琐此花身。", 
            "东风野寺换巢痕。", 
            "赐紫旧承唐殿宠，熏香犹带汉宫春。", 
            "飘零终感玉皇恩。"
        ], 
        "title": "浣溪沙·极乐寺文官花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "黄姑夜叩星宫事。灵鹊纷无睡。", 
            "风波直到有情天。天上银河今夕是何年。", 
            "朝朝洗面春江雨。往事思量苦。", 
            "千秋赢得断肠词。未信崖山飘泊胜当时。"
        ], 
        "title": "虞美人·丁丑七夕和鹤亭", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "风箨乱霜阶。", 
            "晴雷警客怀。", 
            "把茱萸、欲出还回。", 
            "如此江山如此恨，空费泪，迸千哀。", 
            "戏马尚高台。", 
            "当时惜霸才。", 
            "阅兴亡、潮去潮来。", 
            "试问黄花应解道，从此后，不须开。"
        ], 
        "title": "唐多令·九日和子有", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "劫梦惊回有此身。", 
            "辛盘彩胜又逢辰。", 
            "平头六十眼中人。", 
            "雨意渐苏云晻霭，花香不断火温黁。", 
            "老怀微暖一分春。"
        ], 
        "title": "浣溪沙·戊寅元日", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "脱帽单衣，无言悄立苍厓畔。", 
            "态浓颦浅。", 
            "依约年时见。", 
            "九畹骚心，省识东风怨。", 
            "樽前按。", 
            "一声肠断。", 
            "泪湿青衫满。"
        ], 
        "title": "点绛唇·题歌者兰友小像", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "巢墨巢宽，草堂留得春如海。", 
            "酒浓花馤。", 
            "元气通真宰。", 
            "化鹤来时，已是山河改。", 
            "生朝拜。", 
            "作痴人在。", 
            "秃鬓东风外。"
        ], 
        "title": "点绛唇·正月十一日拔可招集墨巢，作墨卿太守生日", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "春已将归，燕莺不解东风语。", 
            "尽情啼处。", 
            "商略花间住。", 
            "可惜繁枝，明日香非故。", 
            "蘅芜路。", 
            "乱烟残絮。", 
            "做就黄昏雨。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "叶间金琼，花萦翡翠，凌波一笑相逢。", 
            "响屧廊边，如闻舞佩丁东。", 
            "南唐粉本开生面，费玉人、几许春工。", 
            "最难摹、云髻嵯峨，水盼玲珑。", 
            "尊前如愿应能唤，愿月圆人寿，长贮东风。", 
            "赚得仙郎，香奁秀句题封。", 
            "梳妆不是当时体，媚古欢、漫妒新侬。", 
            "但殷勤、小印亲钤，教认泥鸿。"
        ], 
        "title": "高阳台·林令雪女士摹周文矩玉步摇图，为瓶斋丈人寿，丈人赋诗，徵题", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "一角秋山，丑枝剩著霜葩妩。", 
            "更无人处。", 
            "独共西风语。", 
            "除却丹青，何地悲离黍。", 
            "愁如许。", 
            "砚移窗午。", 
            "满院梨花雨。"
        ], 
        "title": "点绛唇·题心畬王孙山水小幅", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "芊芊恨草江南路。", 
            "叆叆雨、云迷别浦。", 
            "兵尘满眼换韶光，怜春梦、欲归无据。", 
            "玉龙吹怨烟中语。", 
            "抵几多、离乱情绪。", 
            "楚兰一样隔相思，凭东风、寄与愁去。"
        ], 
        "title": "玉阑干·同彦通、帅侄作", 
        "type": "词", 
        "yun": null
    }, 
    {
        "author": "徐灼", 
        "era": "近现代", 
        "subtype": "七言律诗", 
        "text": [
            "洗尽华妆绝点尘，独留清节遍芳畛。", 
            "粉香欲混穿花蝶，径窄时迷送酒人。", 
            "霜蘸枝头添色相，月窥篱眼见精神。", 
            "化工岂是无渲染，要替秋容一写真。"
        ], 
        "title": "白菊", 
        "type": "律诗", 
        "yun": "真"
    }, 
    {
        "author": "徐灼", 
        "era": "近现代", 
        "subtype": "七言律诗", 
        "text": [
            "才人迁谪美人愁，红袖青衫此滞留。", 
            "孤艇夜凉初送客，四弦风紧自成秋。", 
            "离心欲诉樽前月，别泪频浇水上舟。", 
            "我亦天涯感沦落，芦花枫叶任悠悠。"
        ], 
        "title": "琵琶亭", 
        "type": "律诗", 
        "yun": "尤"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "画屏今夜寒新重。珠灯阁住离人梦。", 
            "筝雁不胜秋。月明何处楼。", 
            "含情开凤纸。密意回文字。", 
            "罗袖十年恩。忆君长愧君。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "镜中眉影。", 
            "瘦比年时甚。", 
            "帘卷东风寒食近。", 
            "天气阴晴难定。", 
            "黄昏丝雨阑干。", 
            "青山一片啼鹃。", 
            "不是垂杨多事，那知春在人间。"
        ], 
        "title": "清平乐", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "唤取深杯浣古愁。", 
            "醉中还耿耿，不如休。", 
            "画阑四面叶声秋。", 
            "无人处，吹笛坐山楼。", 
            "鹤背翠烟浮。", 
            "三更云淡淡，路悠悠。", 
            "月明何树近吾州。", 
            "霜砧外，梦断羽人丘。"
        ], 
        "title": "小重山", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "种树已看过屋，买云便欲将家。", 
            "小楼杯酒送年涯。", 
            "天风澎翠壁，乡月咽胡笳。", 
            "俯视茫茫尘世，几多猿鹤虫沙。", 
            "何人丈室散天花。", 
            "且携黄岳梦，来赋赤城霞。"
        ], 
        "title": "临江仙 风雨龙吟楼呈养癯先生，和瞿禅", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "何处无明月，秋色满人间。", 
            "不知今古几客，如我两人闲。", 
            "却似承天寺里，荇藻满庭交影，回首一千年。", 
            "公复识吾否，一笑问坡仙。", 
            "几回看，天倚杵，海成田。", 
            "更后千年相见，鹤发已垂肩。", 
            "寂寞广寒宫殿，桂树团团露湿，下有老蟾眠。", 
            "唤起为公舞，吹笛万山巅。"
        ], 
        "title": "水调歌头 山中月色甚佳，与瞿禅徘徊松影间久之，走笔为词，邀瞿禅和，兼戏江冷", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "独自去冲寒，不是灞桥诗客。", 
            "昨夜玉虫飞坠，有梅边消息。", 
            "杖头闲挂一枝春，归破小窗寂。", 
            "听雨竹楼滋味，也教伊分得。"
        ], 
        "title": "好事近", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "有客相从寂寞滨。", 
            "书堂遥忆谢家邻。", 
            "新词漫遣供惆怅，矮屋犹堪一欠伸。", 
            "歌抑塞，酒逡巡。", 
            "未妨高卧北山云。", 
            "龙蛇影里钩帘坐，不染西风庾亮尘。"
        ], 
        "title": "鹧鸪天 赠瞿禅 其一", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "几度春归在客先。", 
            "不离西阁又经年。", 
            "百金未买东屯宅，十亩曾无下噀田。", 
            "愁瓠落，酒蝉连。", 
            "扁舟心事堕风烟。", 
            "松涛一枕城南路，著我高楼听雨眠。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "一樽憔悴卧穷州。", 
            "匹似为花留。", 
            "春风两桨桥头渡，寄相思、曲里西洲。", 
            "团扇何人画我，斜川几度闲游。", 
            "竹篱茅舍暗香浮。", 
            "芳意若为酬。", 
            "东园回首花如雪，怕归时、白了人头。", 
            "江畔垂垂一树，看成多少乡愁。"
        ], 
        "title": "风入松 庚辰1940开岁五日，与臞翁、瞿禅、季思偕诸生寻梅溪边", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "暖风迟日江亭路，乌帽寻春去。", 
            "水南水北几人家，恰有暗香千树。", 
            "鸣禽竹里，呼来相对，好个题诗处。", 
            "逋仙去后无新句。", 
            "谁作东风主。", 
            "孤山山畔鹤亭边，依旧花开无数。", 
            "尊前醉倒，春衫犹认，前度西湖雨。"
        ], 
        "title": "御街行 前题", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "连宵风雨禁窥园。", 
            "坐卧一楼宽。", 
            "倦枕渐消吟力，深杯强敌春寒。", 
            "千红万紫，一齐收拾，付与啼鹃。", 
            "唯有苔痕得意，朝来绿上阑干。"
        ], 
        "title": "朝中措", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "耳边山鸟劝提壶。", 
            "树扶疏。", 
            "爱吾庐。", 
            "一枕松风，睡起午晴初。", 
            "惆怅熟梅时节过，吟屐冷，酒杯孤。", 
            "天涯芳草正愁余。", 
            "忆潜夫。", 
            "问何如。", 
            "应怪别来，不寄一行书。", 
            "为道竹楼明月夜，翁去后，好诗无。"
        ], 
        "title": "江城子 寄臞翁景宁", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "石上尧年树，冷露无声，稳作骊龙睡。", 
            "四山云气合，凝望久、鳞甲森然欲起。", 
            "凉吹入虚阑，岁华晏，吟屏倦倚。", 
            "似年时春江暝宿，雨来潮尾。", 
            "山阁夜永钩帘，但有嫠蟾，为铜仙无寐。", 
            "乱鸦啼恁早，灯晕冷，依旧钧天如醉。", 
            "溪晓不闻钟，动檐马西风万里。", 
            "暗漏递。", 
            "梦正在、泬寥云水际。"
        ], 
        "title": "龙山会 竹楼岁暮，与敬老、瞿禅、季思、心叔取词调中有风雨龙吟楼字者各拈一调，余得《龙山会》", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "松根一片萧萧雨，开门白云千顷。", 
            "缥缈瀑边钟，倚残釭愁听。", 
            "草堂今夜永，更添了几分禅病。", 
            "舍瑟无言，据梧不寐，有怀谁省。", 
            "煮茗。", 
            "记年时，风檐底，摇摇半窗人影。", 
            "唤起老弥明，与诗联石鼎。", 
            "此心如废井。", 
            "问谁与滴反清冷。", 
            "别来久，屋角垂杨，尚绊人归艇。"
        ], 
        "title": "徵招 腊尾淫霖，入春未已，溪喧绕屋，终夜有声。念与臞翁别踰年矣，回思挑灯煮茗时，何可复得耶", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "暗雨石楼钟，单枕梦回，烟凝高阁。", 
            "一缕冰魂，似偎人屏角。", 
            "筇杖冷，溪桥乍吐，蕙炉薰、铜瓶半落。", 
            "翠尊空对，渐倦赋情，惆怅孤山约。", 
            "年年湖上宅，料愁悴倚镜眉萼。", 
            "为说南枝，赌春寒如昨。", 
            "画塘净、轻冰才泮，晚帘垂、东风又恶。", 
            "怕将芳讯，远寄月明江上鹤。"
        ], 
        "title": "尾犯 霖雨经旬，山楼兀坐，铜瓶素萼，颇轸乡愁，偶拈此调，依觉翁《赠浪翁重客吴门》四声", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "空山烟敛，晚香飘、风堕遥天笙磬。", 
            "十二玉楼云栉栉，伫想一奁端正。", 
            "秋色西来，流光东注，不负尊前兴。", 
            "姮娥何事，背人偷掩鸾镜。", 
            "我欲烂醉高歌，举杯相属，中有沧桑影。", 
            "老桂婆娑谁斫却，放出清光千顷。", 
            "无定河边，纥干山上，几处霜华冷。", 
            "一声裂笛，四山栖鸟都醒。"
        ], 
        "title": "百字令 丁亥1947中秋前一夕，与诸公会宛春山斋，围尊待月", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "归去复归去，梦寐水云边。", 
            "赁得山园半亩，种竹养风烟。", 
            "检校一庭花药，问讯六桥鸥鹭，饮啄得天全。", 
            "长日更无事，欹枕北窗眠。", 
            "一箪食，一瓢饮，自欣然。", 
            "万事空中过鸟，小大不论年。", 
            "一卷床头老易，几度尊前醉醒，我与我周旋。", 
            "为谢载醪者，老病已忘言。"
        ], 
        "title": "水调歌头 思归（丁未1967）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "臣质销亡矣。", 
            "叹从今卜邻湖上，都成虚计。", 
            "哀唱独弦谁予和，药物闲时谁忆。", 
            "念屈指天涯知己。", 
            "君去唯馀王老在，为同挥注海倾河泪。", 
            "多少事，从头记。", 
            "竹楼风雨同眠起。", 
            "更西湖疏帘水阁，挑灯谈艺。", 
            "我是醉人多妄语，赖子交情不替。", 
            "冀岁晚冰霜相厉。", 
            "二十五年真一吷，想平生风节如元礼。", 
            "哀不尽，天方懠。"
        ], 
        "title": "金缕曲 哭心叙（丁未1967）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "梁倾栋折，行路奔相告。", 
            "白叟黄童尽惊倒。", 
            "大星沉，谩说巷哭家家，丹旐外，恸彻四维八表。", 
            "一肩担国命，吐握辛勤，整顿乾坤济时了。", 
            "名与日星悬，十丈丰碑，也难状泰山分秒。", 
            "看巍巍功德在人心，把万代金瓯，作公祠庙。"
        ], 
        "title": "洞仙歌 总理周公挽词（丙辰1976）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "晚读人间世，不赋畔牢愁。", 
            "渐近行年七十，自顾复何求。", 
            "半世游身羿彀，不中岂非天幸，中即欲谁尤。", 
            "人事有代谢，华屋变山丘。", 
            "行忠信，虽蛮貊，可优游。", 
            "莫道羊肠九折，路险不容辀。", 
            "芟尽舌端矛戟，忘却胸中泾渭，莫莫复休休。", 
            "我爱蒙庄子，妙喻泛虚舟。"
        ], 
        "title": "水调歌头（戊申1968） 其一", 
        "type": "词", 
        "yun": "尤"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "铭骨佩斯语，机事有机心。", 
            "扰扰世间何物，哀乐苦相寻。", 
            "道在稊稗瓦甓，身是鼠肝虫臂，悔作不祥金。", 
            "瞻望邈难逮，水上有挐音。", 
            "人已老，岁云暮，病相侵。", 
            "馀日何堪把玩，万事付升沉。", 
            "看尽鱼龙曼衍，等是鸡虫得失，弹指去来今。", 
            "诗罢一长啸，酒熟可频斟。"
        ], 
        "title": "水调歌头 其二", 
        "type": "词", 
        "yun": "侵"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "王老丈人行，和气挹春风。", 
            "忆昨兵尘马足，萍合剑池东。", 
            "时复芒鞋竹杖，步屧村村花柳，杯酒话从容。", 
            "松影竹楼底，风雨一灯红。", 
            "新来事，凭说与，两年中。", 
            "闻道荒江老屋，忧患略相同。", 
            "差喜童颜鹤发，依旧廉颇能饭，高唱气如虹。", 
            "我愿不知老，相伴喌鸡翁。"
        ], 
        "title": "水调歌头 其三 敬老书来，言龙泉初缔交事", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "病作寒鸦噤，怀抱向谁开。", 
            "闭门三日霖雨，落叶满空阶。", 
            "怅望青山笋蕨，寂寞故人书札，闲却手中杯。", 
            "日月老宾送，孤土自兴哀。", 
            "岁寒事，虚作计，强安排。", 
            "太息平生叔子，玉树已尘埋。", 
            "万卷撑肠何用，万事到头是梦，天意苦难猜。", 
            "弃置勿复道，窨酒待春回。"
        ], 
        "title": "水调歌头 其四", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "凄断邻人笛，叹年来故交浑似，惊霜秋叶。", 
            "一一迎寒解条去，剩却空枝病蝶。", 
            "最难忘平生胶漆。", 
            "刚为霜红挥老泪，又与翁顿作终天别。", 
            "人世事，跳丸急。", 
            "一年一度黄花节。", 
            "向湖楼携筇问讯，药炉吟箧。", 
            "每见辄论同舍事，眼底前尘历历。", 
            "怎回首黄垆邈隔。", 
            "流水高山知音尽，算从今愁蜡登高屐。", 
            "开径望，忆三益。"
        ], 
        "title": "金缕曲 哭微昭翁（庚申1980）", 
        "type": "词", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "津梁早已倦人天，回首前尘只惘然。", 
            "客久岂能无止息，书来徒使损宵眠。", 
            "求方储药还多事，呼帚忘笤羡钝禅。", 
            "愿得一龛相伴住，读书饱饭送残年。"
        ], 
        "title": "寥志书来答之以诗", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "卌年逝水尽交亲，赢得天褒二老人。", 
            "尽历冰霜催晚景，犹残尊酒对佳辰。", 
            "十洲三岛无穷事，四海弥天一聚尘。", 
            "不复襟期同郑老，暂时相醉莫辞频。"
        ], 
        "title": "重九之会自苏堪逝后风流歇绝矣兹来适值九日乃约苕雪小饮以诗纪之", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "怪君相我色敷腴，岂有佳怀慰索居。", 
            "忍事全灰飞动意，假年倘续笑谈馀。", 
            "少陵杜曲看行猎，陶令南村好结庐。", 
            "齐愿区区非厚冀，彼苍回斡定何如。"
        ], 
        "title": "苕雪谓予病后气色转腴不至遽死颇冀他日邻近过从之乐", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "忆昔居连日下坊，秋来佳色满书堂。", 
            "看花倦眼非初日，采葛羁臣已十霜。", 
            "不分恩光移上苑，却添诗事作重阳。", 
            "书生际遇过陶杜，莫惜频倾湛露觞。"
        ], 
        "title": "次韵苕雪赏菊纪恩之作", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "龙钟不待揶揄觉，濩落弥深激烈伤。", 
            "与世有情如宿负，此身自救尚无方。", 
            "人心印板许文正，世界斩新胡益阳。", 
            "相待犹堪司左券，夜寒绕室一徬徨。"
        ], 
        "title": "龙钟", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "经年暂合感离居，觅句怀人逼岁除。", 
            "未敢论都轻宛洛，不应诗事剩陈徐。", 
            "摊书日淡风生壁，下直宵深雪拥车。", 
            "会有黄封慰劳荩，纪恩篇翰吐琼琚。"
        ], 
        "title": "寄苕雪", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "小雪霏微堕地轻，晚窗还漏夕阳明。", 
            "久要药裹成分诀，淡绝梅花与定情。", 
            "诸弟有书看愈好，故人相呴愧还生。", 
            "妄心一念求顽健，倘遂江乡万里行。"
        ], 
        "title": "乙酉正月二日即事", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "杂沓宾僚倚酒酣，卫公精爽梦犹谙。", 
            "茄花地满真成谶，土木尘蒙不易探。", 
            "从亡古有汪元量，流涕今无沈乙庵。", 
            "毅魄英灵应不昧，何由穆骏得回骖。"
        ], 
        "title": "梦张忠武", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "侧塞轩廊翠蔓斜，秋芳虽冷意犹赊。", 
            "淡敷粉本庭心月，微映天然屋角霞。", 
            "白石固应知老味，居仁未敢作生涯。", 
            "非原妄植今何悔，断梦难寻塞外花。"
        ], 
        "title": "和君任牵牛花诗兼示寥志因寥志来诗有「不减塞外花」之句也", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "解叹秦人不自哀，如何甘自陷囮媒。", 
            "后车客载偏饶兴，上堵吟成只费才。", 
            "孔雀岂如牛有角，濡须竟与豕俱灰。", 
            "同归诗侣齐名者，何似青山独往来。"
        ], 
        "title": "感近事作", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "忆昔随征扈凤銮，赐裘先与备严寒。", 
            "十年绝塞无冰雪，终古衔恩在肺肝。", 
            "录托稼轩南渡惨，葬迷黍席大招难。", 
            "何能归袝西山塔，苦遇贤徽百世看。"
        ], 
        "title": "壬申冬北狩旋顺命寿护宸轩继往拜狐裘三袭之赐昨岁乘舆蒙尘坤维惨閟今冬严寒仍衣赐裘感赋", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "域中古德渺难求，地下亲知一念收。", 
            "剩与寒梅分半坐，欲呼榔枥作同流。", 
            "山因骨瘦难来众，府见神清不及修。", 
            "独忆平生老居士，何能伴住淡幽忧。"
        ], 
        "title": "寄和梅生", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "谈笑经过意自亲，忘形直取性情真。", 
            "不关才地能推胜，但觉世间无此人。", 
            "少日欢娱沉断梦，无涯忧虑痼閒身。", 
            "承家有子君何憾，后死萧寥独怆神。"
        ], 
        "title": "挽季馥", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "再来先友失朱袁，断梦难寻剩子存。", 
            "喜得连朝还共语，何殊剪纸与招魂。", 
            "艰辛历尽神弥王，凄晦来过意更温。", 
            "贫到锥无复何事，一机应向仰山论。"
        ], 
        "title": "和病树", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "北地羁魂念念违，一朝竟与雁南飞。", 
            "偷生九死犹相见，失主孤臣何所归。", 
            "衰老幸同诸弟聚，悽惶惟觉故人稀。", 
            "海藏精爽谁能说，寒夜同君更累欷。"
        ], 
        "title": "和梅泉", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "年来心绪等寒冰，虚负君家酒似渑。", 
            "广席盍簪仍选客，伊蒲设馔胜斋僧。", 
            "非时过涉宁逃咎，入坎艰贞愧未能。", 
            "仁过难分风义在，且图还栝慰亡朋。"
        ], 
        "title": "和拔可招饮话旧之作", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "愁听边砧近十秋，难将铸错诉从头。", 
            "未随北狩茹深耻，更遣南来感旧游。", 
            "失据飘流何所届，居奇捭阖几曾休。", 
            "寒风残照南阳路，不见当年墨色楼。"
        ], 
        "title": "和李佩秋", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "有子贤能传众口，今来更见绕床孙。", 
            "百年旧德遗型在，几帙残书故意存。", 
            "花发难寻少年梦，手谈重返旧京魂。", 
            "时危世换知交尽，心爇寒灰喜再温。"
        ], 
        "title": "赠子安", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "多通驰誉夙超群，还接清言挹古芬。", 
            "问学子云应载酒，读书贡父更能文。", 
            "风人悱恻吾何及，旧侣绸缪怅已分。", 
            "休讶当筵长守默，累臣久合断知闻。"
        ], 
        "title": "和吴眉孙", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "凄风冷雨度重三，咫尺芳园未许探。", 
            "斗室匡床栖黯淡，故人小语慰迟淹。", 
            "饮茶不救诗怀涩，对酒虚吟国色酣。", 
            "可胜荆公滞京洛，白头犹自想江南。"
        ], 
        "title": "三月三日约病树同诣墨巢看牡丹阻雨不果病树有诗索和", 
        "type": "律诗", 
        "yun": null
    }, 
    {
        "author": "徐自华", 
        "era": "近现代", 
        "subtype": null, 
        "text": [
            "此夜难成寐。", 
            "步闲阶、露凉人静，微风乍起。", 
            "瘦影凭栏清似水，相对自怜憔悴。", 
            "那更堪、年来情思。", 
            "触景伤心心易感，蹙双蛾、损尽眉峰翠。", 
            "愁如许，愁如醉。", 
            "抹空纤月如钩细。", 
            "听桐阴蛩声唧唧，满阶秋意。", 
            "离合悲欢供领略，寸寸愁肠断矣。", 
            "怎禁得、千行红泪。", 
            "乞巧红心增怅望，问双星、奚地埋忧惴。", 
            "思往事，皆情累。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "徐则", 
        "era": "近现代", 
        "subtype": "五言律诗", 
        "text": [
            "流水无边绿，遥山数点青。", 
            "长廊通石洞，曲径绕方亭。", 
            "柳外游人息，花阴艇子停。", 
            "春风薰欲醉，未解几时醒。"
        ], 
        "title": "三月朔乘舟游蠡园", 
        "type": "律诗", 
        "yun": "青"
    }, 
    {
        "author": "徐自华", 
        "era": "近现代", 
        "subtype": "七言律诗", 
        "text": [
            "狱成三字了英雄，坟在栖霞第几峰。", 
            "半壁江山埋碧血，一生功业痛黄龙。", 
            "饥餐胡虏悲歌壮，念切君音怒发冲。", 
            "宰木至今无北向，空怜顽铁铸奸凶。"
        ], 
        "title": "谒岳王坟", 
        "type": "律诗", 
        "yun": "冬"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "不道春深，蓦地悄寒犹怯。", 
            "梦回欹枕，弄瓶花眼缬。", 
            "孤馆向晚，伴我无聊一霎。", 
            "烘窗斜照，上弦初月。", 
            "待觅欢悰，乍思量恨又结。", 
            "艳歌人去，早红销翠歇。", 
            "情怀渐疏，那有春云能熟。", 
            "知音何处，荡愁天阔。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "海上红桑世又移。", 
            "白头能说中兴时。", 
            "故家乔木系人思。", 
            "长寿酒斟千日酿，小阳春在万年枝。", 
            "园亭如画养岩姿。"
        ], 
        "title": "浣溪沙·题平园介寿图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "藻镜凄迷绿绕。", 
            "出浴亭亭香袅。", 
            "玉腕丝缠长命缕，结子知多少。", 
            "一舸闹红人乍到。", 
            "正六月、下塘春好。", 
            "况恰有、碧芳新酿熟，莫遣闲过了。"
        ], 
        "title": "雨中花·戊寅荷花生日社集", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "惊起锦鸳双睡好。", 
            "正潇洒、露房迎晓。", 
            "娇重欹风，颦轻罨露，梦里归云悄。", 
            "水殿芳星逢一笑。", 
            "刚拾得、冷香盈抱。", 
            "翠盖量珠，碧筒呼酒，醉晕红铅小。"
        ], 
        "title": "雨中花·前题，用书舟体", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "泼墨云低，跳珠玉碎，陂塘一味凉新。", 
            "正红衣乍浴，罗袜无尘。", 
            "皎洁羞侪浪蕊，伶俜自倚孤根。", 
            "嫣然微笑，污宁染我，熟不因人。", 
            "鸳鸯头白，鸥鹭身闲，萍蓬也解相亲。", 
            "须识得、娇多易泣，心苦难春。", 
            "吹息生香不断，怜渠幽怨谁论。", 
            "江湖秋晚，风波无恙，厮守温黁。"
        ], 
        "title": "雨中花慢·前题意有未尽，复用慢词写之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绿雾吹澜，赪霞绚晚，风光锦藉平川。", 
            "看萍茵睡鸭，蓉帐栖鸳。", 
            "十里香云罨霭，千幢宝相庄严。", 
            "天然画稿，何须买绢，不要论钱。", 
            "空花在手，陈迹留痕，何如一笑忘筌。", 
            "拚待到、凉生水国，梦老鸥天。", 
            "蘋笛渔歌夕照，菱榔人语秋烟。", 
            "相思记取，娟娟遗佩，佳约明年。"
        ], 
        "title": "雨中花慢·索湖帆画荷，鹤亭谓非钱英致也。赋此调之", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "向沧江卧稳，又惊起，岁华添。", 
            "笑周甲同贞，逢辰作健，佳气君先。", 
            "观莲。", 
            "酹杯问水，正田田、摊破洗儿钱。", 
            "长命瑶房缀缕，灵根玉井如船。", 
            "髯仙。", 
            "家世六桥边。", 
            "市隐几经年。", 
            "算西泠白燕，吴山玄鹤，有美难专。", 
            "流连。", 
            "酒旗戏鼓，把清愁、分付断歌前。", 
            "奇字殷墟惯写，异书邺架重编。"
        ], 
        "title": "木兰花慢·寿丁辅之六十", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "岭梅妒韵，缃桃羞艳，占断风流如许。", 
            "嫩芽活火煮春泉，并散作、鬘天花雨。", 
            "文园病渴，朝朝水厄，贪看一枝媚妩。", 
            "丹青替写岁寒姿，道不是、寻常儿女。"
        ], 
        "title": "鹊桥仙·剑知为瓶丈作山茶花，有似人之思，瓶丈赋诗徵题，率倚此解", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "汪郎无命，恨当时、不与蘼芜为主。", 
            "箧里音书湖上草，检点欢悰非故。", 
            "刻骨镌恩，销金铸泪，字字情天絮。", 
            "一封遥寄，断肠知有人妒。", 
            "谁信叶落签幐，薪催梨枣，烧却闲言语。", 
            "翻胜绛云他日火，留得苕华片羽。", 
            "拂水岩前，玉岑山畔，凭吊空黄土。", 
            "未灰心事，替伊添画眉妩。"
        ], 
        "title": "念奴娇·柳如是归钱牧斋后，其故交汪然明刊所藏尺牍及诗为一册，寄视牧斋，牧斋购其版燬之。流传绝少，高野侯同年得之琴江旧山楼，殆孤本矣，可宝也。出观索题", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "一枕蘧蘧，云峰胜践依稀是。", 
            "聚中宝箓宠传呼，姓字分明记。", 
            "飘笛迷离旧事。", 
            "散烟熏、余香染袂。", 
            "匡床觉后，几杵疏钟，人间何世。", 
            "沦谪归迟，风吹石髓神山闭。", 
            "偶然灵对认前身，瞥眼花飘坠。", 
            "腕底沧洲趣味。", 
            "眷清都、常悬寤寐。", 
            "烟云供养，留写魂痕，壶天游戏。"
        ], 
        "title": "烛影摇红·为汤定之题梦仙图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "图咏承平，想当日、风流文采。", 
            "归来早、槃阿行乐，寤歌人外。", 
            "堂下花开明昼锦，庭前草长萦书带。", 
            "甚劫灰、吹梦了无痕，空悲嘅。", 
            "瑶源邈，清芬蔼。", 
            "名迹委，斯文在。", 
            "把丹青重补，唱酬重载。", 
            "触眼居然林壑美，伤心无奈河山改。", 
            "展霜笺、夜半起吟魂，呼真宰。"
        ], 
        "title": "满江红·为徐尧卿题补云溪草堂图卷", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "沉李浮瓜浑见惯，试将银蜡新调。", 
            "乳花风味胜甘蕉。", 
            "不须怜齿冷，赢得是魂销。", 
            "却感一凉恩到骨，等闲烦恼都消。", 
            "还如玉杵觅蓝桥。", 
            "元霜亲捣处，红涴口脂娇。"
        ], 
        "title": "临江仙·戏咏佳人啖冰烛，同瓶丈作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "将酪调冰团作烛，一枝未许纱笼。", 
            "纤葱擎出玉玲珑。", 
            "琼浆欺瓠齿，银液点酥胸。", 
            "犹有余甘回舌本，风流微惜匆匆。", 
            "柔情如水太惺忪。", 
            "相思和泪咽，心上酿春浓。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "桃浪一痕圆，跃起双双鲤。", 
            "牵惹倚阑人，恨满东风里。", 
            "织锦不成章，和恨和愁寄。", 
            "辛苦到郎边，中有相思字。"
        ], 
        "title": "生查子·题少梅画册", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "年华催别。", 
            "渐短日弄寒，顽云凝雪。", 
            "荡坐歌声，窥帘人影，事往顿成愁绝。", 
            "乍动漏春葭管，又见灰飞时节。", 
            "待寄远，有繁香盈袖，江梅堪折。", 
            "荆越。", 
            "鱼雁断，纵解连环，不解相思结。", 
            "搔鬓添丝，量腰宽带，孤馆夜长吟咽。", 
            "老来壮怀销尽，谁信壶中天阔。", 
            "闲伴我，丁东虬箭，弯环蛾月。"
        ], 
        "title": "喜迁莺·戊寅冬至和梦窗，与病树、帅南同作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "吹台选梦。", 
            "碧冶天无缝。", 
            "待筑一龛亲手种。", 
            "听取玉箫妍弄。", 
            "西泠佳约难成。", 
            "兵尘不污丹青。", 
            "展卷吟商未了，撼空疑有秋声。"
        ], 
        "title": "清平乐·为叔雍题高梧轩图", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "宝月将圆，珠灯花蕊光相乱。", 
            "三元集圣是弧辰，数甲今初满。", 
            "早岁凌云赋献。", 
            "醉宫袍、樱桃赐宴。", 
            "含鸡伏省，画隼行郊，才名江汉。", 
            "昼锦归来，鸱夷一舸聊同泛。", 
            "千金肘后出神方，良相功仍擅。", 
            "隐几犀抨世换。", 
            "动高吟、蓬山未远。", 
            "海沉香袅，帘外春寒，壶天自暖。"
        ], 
        "title": "烛影摇红·己卯正月十三日寿杨只庵六十", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "虎头墨妙，和靖吟酣，矜弄春粲。", 
            "照眼三姝，韵事两家能擅。", 
            "经劫魂苏前日梦，有缘人识东风面。", 
            "最奇姿，是孤根鹤瘦，丑枝龙偃。", 
            "偶付与，词仙管领，灯畔香初，帘外寒浅。", 
            "冷淡芳心，不共靓妆偷换。", 
            "新岁留听莺语，报旧巢、许赎蛾眉返。", 
            "但年年，到花时，肯教厮见。"
        ], 
        "title": "倦寻芳", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "都讲才人幔绛纱。", 
            "罗胸流略自名家。", 
            "可怜绝代南州女，犹写前朝北胜花。", 
            "倾国恨，又天涯。", 
            "东风吹泪暗胡沙。", 
            "青松红杏牛腰卷，持抵伤春意未赊。"
        ], 
        "title": "鹧鸪天·崇效寺牡丹", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "文官花底联裙屐。往事分明记。", 
            "国花堂榜故依然。委地红芳凄断不成妍。", 
            "人天弹指销春恨。小劫华鬘影。", 
            "态秾休道费胭脂。中有啼鹃血沁一枝枝。"
        ], 
        "title": "虞美人·极乐寺海棠", 
        "type": "词", 
        "yun": null
    }, 
    {
        "author": "徐兆玮", 
        "era": "近现代", 
        "subtype": "七言绝句", 
        "text": [
            "浅草微苏报嫩晴，今年人日与春并。", 
            "江关萧瑟无诗兴，恼乱东风万里情。"
        ], 
        "title": "人日立春作二首 其一", 
        "type": "绝句", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言绝句", 
        "text": [
            "市廛地迩故人遐，囊底钱荒酒可赊。", 
            "十日杜门无客过，一杯春酿对梅花。"
        ], 
        "title": "人日立春作二首 其二", 
        "type": "绝句", 
        "yun": "麻"
    }, 
    {
        "author": "徐世昌", 
        "era": "近现代", 
        "subtype": null, 
        "text": [
            "墙外即官道，秋高偶纵视。", 
            "荒荒草半焦，兀兀寒烟起。", 
            "前头谁家坟，白杨挂钱纸。", 
            "我亦有先垄，我亦为人子。", 
            "潼关咫尺地，春秋不一祀。", 
            "望望落日斜，霜叶连山紫。"
        ], 
        "title": "望官道", 
        "type": "古风", 
        "yun": "纸"
    }, 
    {
        "author": "徐世阶", 
        "era": "近现代", 
        "subtype": "五言律诗", 
        "text": [
            "蓦地起征尘，苍黄剑血新。", 
            "岳王空报宋，吕政竟亡秦。", 
            "战略成泡影，乾坤似转轮。", 
            "东风何日便，惆怅沪江滨。"
        ], 
        "title": "沪上抒怀", 
        "type": "律诗", 
        "yun": "真"
    }, 
    {
        "author": "徐大纯", 
        "era": "近现代", 
        "subtype": "七言绝句", 
        "text": [
            "半属松陵半魏塘，伊人宛在水中央。", 
            "葭苍鹭白吟无已，知是诗人忆故乡。"
        ], 
        "title": "题亚子分湖旧隐图三首 其一", 
        "type": "绝句", 
        "yun": "阳"
    }, 
    {
        "author": "徐大纯", 
        "era": "近现代", 
        "subtype": "七言绝句", 
        "text": [
            "画师巧可夺天工，乡井分明在眼中。", 
            "从此不须回首望，分湖咫尺桂堂东。"
        ], 
        "title": "题亚子分湖旧隐图三首 其二", 
        "type": "绝句", 
        "yun": "东"
    }, 
    {
        "author": "徐大纯", 
        "era": "近现代", 
        "subtype": "七言绝句", 
        "text": [
            "柳子才名四海知，一朝闲动故园思。", 
            "嗟余生小尤无赖，飘泊无家可待移。"
        ], 
        "title": "题亚子分湖旧隐图三首 其三", 
        "type": "绝句", 
        "yun": "支"
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "柳丝丝外天涯路。", 
            "谩长是、朝朝暮暮。", 
            "玉龙哀曲难重度，怨入琵琶拨处。", 
            "便斩却、相思万树，争禁得、良宵风雨。", 
            "不如依例甘虚负，深锁连环屈戍。"
        ], 
        "title": "杏花天 晚眺", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "怕登楼，困人天气，啼莺阑外句留。", 
            "算如梦如尘柳絮，无花无酒清明，踏青旧游。", 
            "新声听彻凉州。", 
            "夜月半含窗影，朝云早上帘钩。", 
            "肯暗传，玉郎共春长好，黛眉妆晓，红牙歌笑，那知一换一番春老，蓦天蓦地閒愁。", 
            "谩凝眸，东风不如去休。"
        ], 
        "title": "八六子 登楼", 
        "type": "词", 
        "yun": "尤"
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "雪勒馀寒春意少。", 
            "一觉扬州，到处销魂早。", 
            "庾信愁多潘鬓老。", 
            "梅枝怕见青禽小。", 
            "极目烟波迷远道，何事东风，又绿瀛洲草。", 
            "不是天涯归梦杳。", 
            "悠悠教向谁边好。"
        ], 
        "title": "蝶恋花 岁暮有咏 其一", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "晓日流苏帘影碎。", 
            "懒起梳头，镜里成憔悴。", 
            "判更温馨添锦被。", 
            "惊魂长是愁无寐。", 
            "酒可忘忧宜小醉。", 
            "争奈金樽，都化歌边泪。", 
            "斜倚熏笼偎暖意。", 
            "朝寒悄悄侵红袂。"
        ], 
        "title": "蝶恋花 岁暮有咏 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "炉鸭香销清漏静。", 
            "燕子将雏，华屋新巢定。", 
            "扑面东风吹酒醒。", 
            "海波万里春潮涌。", 
            "雪满平沙云树迥。", 
            "莫倚危阑，怕见孤鸿影。", 
            "独立苍茫悲断梗。", 
            "炊烟明灭荒村暝。"
        ], 
        "title": "蝶恋花 岁暮有咏 其三", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "向晚风来天又雪。", 
            "未是春归，已是春怀恶。", 
            "百草千花愁寂寞。", 
            "隔帘乍报梅英落。", 
            "万种缠绵抛不却。", 
            "便不思量，争不思量著。", 
            "入夜霜钟敲更切。", 
            "玉楼高梦浑惊觉。"
        ], 
        "title": "蝶恋花 岁暮有咏 其四", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "侍女莫催妆，妆镜尘生缬。", 
            "镜楼当远山，望远心先折。", 
            "悄地卷重帘，偷骂东风恶。", 
            "帘底乱飞花，帘外双胡蝶。"
        ], 
        "title": "生查子 晨起", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "落红骀荡。", 
            "看惊波莽莽，暮寒侵帐。", 
            "谩记省、鹅酒浮樽，正携手碧阑，月华初上。", 
            "懒起吹箫，怕碍著、小红低唱。", 
            "问琵琶门巷，可似那时，风景无恙。", 
            "哀歌自成跌宕。", 
            "却微闻笑我，归计辽旷。", 
            "谁与唤、桃叶桃根，便轻趁东风，渡口双桨。", 
            "燕子飞来，道花雨，一江春涨。", 
            "更焚香，卷帘镇日，系舟不放。"
        ], 
        "title": "解连环 闻歌", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "看柳垂烟，山凝黛，又是江城梅落。", 
            "茫茫明日事，有古愁如海，乱魂飞越。", 
            "对酒当歌，人生朝露，还怕韶华虚设。", 
            "天涯多风雨，况倦销英气，易成哀乐。", 
            "问身世能禁，几番歌笑，几番愁绝。", 
            "望中云水阔。", 
            "买征棹，轻悔当年别。", 
            "便换得，三生石梦，万感琼丝，那堪容易朱颜歇。", 
            "及蚤宜归去，听杜宇，声声幽咽。", 
            "试低唤，双胡蝶。", 
            "微波寄语，奈隔沈沈帘幕，祗今向谁细说。"
        ], 
        "title": "大酺 雨后凭阑", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "砉然长啸，带边气，孤奏荒茫无拍。", 
            "坐起徘徊，声过处，愁数南冠晨夕。", 
            "夜月吹寒，疏风破晓，断梦休重觅。", 
            "雄鸡遥动，此时天下将白。", 
            "还想中夜哀歌，唾壶敲缺，剩怨填胸臆。", 
            "空外流音，才睡浓，胡遽乌乌惊逼。", 
            "商妇琵琶，阳陶觱篥，万感真横集。", 
            "雕戈推枕，问君今日何日。"
        ], 
        "title": "念奴娇 笳", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "一帘疏雨溟濛，暗尘轻傍幽阶敛。", 
            "横塘侧径，凌波小袜，应怜薄染。", 
            "燕觜芹香，马蹄花碎，记黏春感。", 
            "甚因缘却在，墙阴阑角，被斑驳，苔痕点。", 
            "不弃托根萧艾，好滋培，蕙畦兰畹。", 
            "雪迷鸿爪，禅心沾絮，嫩晴初闪。", 
            "芳草连天，夕阳满地，倚楼凄黯。", 
            "似而今滑滑，真行不得，乱山云掩。"
        ], 
        "title": "采桑子", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "是欢云，不知还是侬心。", 
            "祗觉一片轻烟，围梦小温存。", 
            "梦结千丝越网，怕网来西子，别种愁根。", 
            "便结成帷幕，护侬欢爱，欢堕侬身。", 
            "欢眸剪水，侬肌照雪，就里分明。", 
            "密不妨风，消受得，玉钩齐放，花露凉芬。", 
            "阑愁阻梦，那更容，飞越春魂。", 
            "愿永世，仗情丝爱缕，丝丝入扣，扣定欢情。"
        ], 
        "title": "湘春夜月 蝉翼纱帐", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "门外藏鸦春袅袅。", 
            "便作垂杨，想是西湖好。", 
            "金缕歌成添烦恼。", 
            "行人笛里关山杳。", 
            "正恐长愁伤客抱。", 
            "如此风夜，何苦扬征棹。", 
            "乡梦羁怀浓睡扰。", 
            "青峰两岸多啼鸟。"
        ], 
        "title": "蝶恋花 春怨 其一", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "春事年年愁里度。", 
            "知否春来，便是愁来处。", 
            "骢马不归庭院暮。", 
            "小屏风外江南路。", 
            "斜抱银筝金粟柱。", 
            "掩抑哀弦，羞涩弦中语。", 
            "谁劝流莺声且住。", 
            "抛钱重卜归期误。"
        ], 
        "title": "蝶恋花 春怨 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "西风斜日酿清愁。", 
            "怕登楼，又登楼。", 
            "笑举一尊浊酒饯残秋。", 
            "直向万山深处去，起茅屋，尽馀生，断送休。", 
            "送休，送休，更何求。", 
            "水自流，云自浮。", 
            "睡死，睡死，睡不死，飘梦岩头。", 
            "扶杖飞泉，尘世总悠悠。", 
            "倚石看君留画稿，持此意，赠将归，当卧游。"
        ], 
        "title": "江城梅花引 畏庐为涧秋作山水小幅漫笔题此", 
        "type": "词", 
        "yun": "尤"
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "春光薄。", 
            "梅枝欲老杨枝弱。", 
            "杨枝弱。", 
            "风怀万种，向谁低说。", 
            "当炉玉腕人如雪。", 
            "飘摇翠带同心结。", 
            "同心结。", 
            "梢头豆蔻，伶仃二月。"
        ], 
        "title": "忆秦娥 高邮道中 其一", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "阳关咽。", 
            "鬓云松掩眉山叠。", 
            "眉山叠。", 
            "暗传心事，乍明还灭。", 
            "秋镫洗研华堂月。", 
            "春花赌酒红阑角。", 
            "红阑角。", 
            "待来迎汝，渡江桃叶。"
        ], 
        "title": "忆秦娥 高邮道中 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "神仙美眷閟嫏嬛，消受隔帘妆晓。", 
            "纸阁疏梅破微笑。", 
            "明珠约颈，横波媚眼，静写销魂照。", 
            "温宿梦，倚新娇。", 
            "愿人长寿花长好。", 
            "魆地怯朝寒，孤负香衾怨天早。", 
            "巾宽泪律，酒碍歌程，结束閒烦恼。", 
            "任吹凉送暖傍东风，向飞絮，禅心證空妙。", 
            "祗一例，付与幽窗啼翠鸟。"
        ], 
        "title": "被花恼 答畏卢", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "雪月吟怀，江湖酒胆，谁能青眼高歌。", 
            "万里边沙，望中消息如何。", 
            "秋风逼紧梧桐脆，满银床，坠叶婆娑。", 
            "谩重询，荆棘宫街，泪滴铜驼。", 
            "开元旧事无人见，见汪汪海水，一碧平波。", 
            "豪士扶风，慇勤试挽天河。", 
            "梦长莫待鸡催晓，怕明朝，双鬓全皤。", 
            "要商量，心上眉头，甚处愁多。"
        ], 
        "title": "高阳台 题青莲醉脱汾阳图 其一", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "虎豹当关，龙蛇起陆，茫茫知己天涯。", 
            "制泪人前，青衫恨入琵琶。", 
            "罡风力大群芳歇，剩飘萧，燕子无家。", 
            "恁悠悠，水自东流，日自西斜。", 
            "长歌当哭真无赖，看江湖满地，白露蒹葭。", 
            "巨眼埋尘，青莲毕竟仙花。", 
            "竞沽美酒咸阳市，负狂谈，阁阁池蛙。", 
            "问谁知，释凤雕笯，脱骥盐车。"
        ], 
        "title": "高阳台 题青莲醉脱汾阳图 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "宝剑论交，钿筝顾曲，算来吾亦能狂。", 
            "大道朱楼，碧城云外彷徨。", 
            "陈词阊阖迷前路，一重重，银汉红墙。", 
            "枉教人，倚断回阑，盼断回肠。", 
            "旗亭虚按雏鬟拍，奈歌声寂寞，舞袖郎当。", 
            "便托秋弦，弹成总是清商。", 
            "英雄用武知何地，一年年，人海昂藏。", 
            "竟输他，蝶据幽花，蜂据幽香。"
        ], 
        "title": "高阳台 题青莲醉脱汾阳图 其三", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "笛梅吹月，钵水容天，鬓丝惭对华烛。", 
            "借问年时，几醉倒，花前醽醁。", 
            "儿女英雄，为谁欢笑，为谁哀哭。", 
            "被零烦碎恼，秘怨神啼，都来占，眉峰蹙。", 
            "偏逢历劫天人，恰香花供养，绮梦慵续。", 
            "华艳千丛，料不抵，清芳一束。", 
            "待收拾，风云材略，并作温存慰寒绿。", 
            "日暮空阶，缟衣何处，倚萧萧修竹。"
        ], 
        "title": "梦横塘 再答畏卢", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "迓暖将融，馀寒乍勒，琼葩飘散冰蕊。", 
            "向明疑密还疏，背风未欹故坠。", 
            "花泥蓄润，定不放，閒尘飞起。", 
            "待掩映，松竹晴鬟，化作唾痕茸翠。", 
            "山睡醒，冻烟澹委，村酒熟，故人恰至。", 
            "谩誇阳楚清歌，预知杏垌兆岁。", 
            "身前身后，算总是，行云流水。", 
            "要点缀，消瘦岩梅，莫惜悄吟驴背。"
        ], 
        "title": "东风第一枝 春雪", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "愧馀生，背孀母，孤儿默泣。", 
            "哀哀寸草，未报春晖百一。", 
            "黯风尘，卅年轻换鬓丝白。", 
            "城北。", 
            "旧家山，料尚有，儿时居宅。", 
            "朦胧乌桕，微颤东溪月色。", 
            "曾几番，抱书愁傍寒机侧。", 
            "凄恻。", 
            "永负慈恩，外家闻见，还说依稀记得。", 
            "记柳岸霜疏，夜乌啼急。", 
            "秋卢耐晓，正淹梭泪尽，血飘残织。", 
            "望断南云，墓草林楸，空剩荒寂。", 
            "待更牵衣，索乳何从觅。"
        ], 
        "title": "白苧", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "楼高望极斜阳外，乱叠云山，憔悴阑干，盼尽春光一半寒。", 
            "吹化搅絮东风恶，静閟悲欢，不上眉端，暗引湖波当镜看。"
        ], 
        "title": "采桑子", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "昨夜羽书消息，胡骑满，俊鹰愁，雁门秋。", 
            "何日登台呼去，澹烟凉欲流。", 
            "飞趁马蹄风雪，纵清游。"
        ], 
        "title": "定西番 画鹰 其一", 
        "type": "词", 
        "yun": "尤"
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "可惜健儿身手，疏玉勒，倦金绦，太逍遥。", 
            "砂碛斜阳如梦，阵云骄复骄。", 
            "谁傍雪山围猎，试弓刀。"
        ], 
        "title": "定西番 画鹰 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "唤起玉关豪杰，开倦眼，盼青云，去从军。", 
            "如许纵横狐兔，臂鞲缠杀人。", 
            "依旧极天衰草，向黄昏。"
        ], 
        "title": "定西番 画鹰 其三", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "正孤帆半卷，向十里、青山吹笛。", 
            "送春未归，移舟先送客，客去春寂。", 
            "怕说江南路，路旁丝柳，颤垂垂千尺。", 
            "山程水驿牵行色，梦里惊波，瞿唐远谪。", 
            "回头太湖遥隔，剩愁鬟七二，空际凝碧。", 
            "春归谁惜。", 
            "恰浮家泛宅。", 
            "怪底飞红早，难再觅。", 
            "疏钟慢打云隙，遍孤山寺外，夕阳如泣。", 
            "愁深浅，酒怀宽窄。", 
            "都分付、一剪吴淞腻染，娟花微湿。", 
            "风飘去，莫问踪迹。", 
            "待夜潮、暗长还吹送，冲烟片席。"
        ], 
        "title": "六丑", 
        "type": "词", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "迎神赛会古遗风，结彩悬灯处处同。", 
            "惟有云亭称第一，晚来灯火满街红。"
        ], 
        "title": "云亭灯市竹枝词（十六首录八首） 其一", 
        "type": "词", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "锣鼓声来肃静牌，旂分龙虎两边排。", 
            "乡民簇拥泥神至，行过南街上北街。"
        ], 
        "title": "云亭灯市竹枝词（十六首录八首） 其二", 
        "type": "词", 
        "yun": "佳"
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "民和又喜值年丰，一片春光锦绣中。", 
            "歌管楼台深巷月，伶人高唱大江东。"
        ], 
        "title": "云亭灯市竹枝词（十六首录八首） 其三", 
        "type": "词", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "天气晴和景物新，多情游女故逡巡。", 
            "却从扇底频回盼，假向灯楼不看人。"
        ], 
        "title": "云亭灯市竹枝词（十六首录八首） 其四", 
        "type": "词", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "时样衣裳巧样妆，及笄娇女意扬扬。", 
            "有人尾后私相认，是否前村薄倖郎。"
        ], 
        "title": "云亭灯市竹枝词（十六首录八首） 其五", 
        "type": "词", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "山湾村女也来游，貌不飏兮暗自羞。", 
            "独往独来无伴侣，匆匆归去不回头。"
        ], 
        "title": "云亭灯市竹枝词（十六首录八首） 其六", 
        "type": "词", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "云亭绰约丽人多，眉似双蛾髻似螺。", 
            "更已阑时人已静，还来听唱忆秦娥。"
        ], 
        "title": "云亭灯市竹枝词（十六首录八首） 其七", 
        "type": "词", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "满头钗钏耀辉煌，一路花香间粉香。", 
            "临去老娘吩咐细，游人多处要堤防。"
        ], 
        "title": "云亭灯市竹枝词（十六首录八首） 其八", 
        "type": "词", 
        "yun": "阳"
    }, 
    {
        "author": "徐骘民", 
        "era": "近现代", 
        "subtype": "五言绝句", 
        "text": [
            "红叶湿枝头，绵绵雨未收。", 
            "卖花人不见，寂寞酒家楼。"
        ], 
        "title": "杏花雨二首 其一", 
        "type": "绝句", 
        "yun": "尤"
    }, 
    {
        "author": "徐骘民", 
        "era": "近现代", 
        "subtype": "五言绝句", 
        "text": [
            "墙外杏花开，邻娃结伴来。", 
            "无端深夜雨，屐齿印青苔。"
        ], 
        "title": "杏花雨二首 其二", 
        "type": "绝句", 
        "yun": "灰"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "轰轰枪炮起西城，不似寻常爆竹声。", 
            "岁首无端天降祸，乱离谁不胆心惊。"
        ], 
        "title": "乙丑元旦避兵祸于山庄作四首 其一", 
        "type": "绝句", 
        "yun": "庚"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "匆匆深夜赴山庄，避难新春客异乡。", 
            "扰乱清平心太忍，邦称忠义作疆场。"
        ], 
        "title": "乙丑元旦避兵祸于山庄作四首 其二", 
        "type": "绝句", 
        "yun": "阳"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "满城烽火乱如麻，胆破心惊几万家。", 
            "最是教人深痛处，书生被拉挽兵车。"
        ], 
        "title": "乙丑元旦避兵祸于山庄作四首 其三", 
        "type": "绝句", 
        "yun": "麻"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "洪杨扰后又鏖兵，怕听晨昏刁斗鸣。", 
            "满目疮痍馀烬劫，不堪回首暨阳城。"
        ], 
        "title": "乙丑元旦避兵祸于山庄作四首 其四", 
        "type": "绝句", 
        "yun": "庚"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "玉漏沈沈画阁开，冰盘瓜果下楼台。", 
            "邻家儿女频相问，可有天孙送巧来。"
        ], 
        "title": "七夕四章 其一", 
        "type": "绝句", 
        "yun": "灰"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "羽翼为桥乌鹊忙，长河深夜渡牛郎。", 
            "终宵话旧嫌更短，未说经年离别肠。"
        ], 
        "title": "七夕四章 其二", 
        "type": "绝句", 
        "yun": "阳"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "为看双星听漏迟，谁家今夕起相思。", 
            "珠帘高捲秋河近，斜月西窗独倚时。"
        ], 
        "title": "七夕四章 其三", 
        "type": "绝句", 
        "yun": "支"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "一宵欢叙别经年，况是鸡声促晓天。", 
            "分手河梁新月落，女牛应悔作神仙。"
        ], 
        "title": "七夕四章 其四", 
        "type": "绝句", 
        "yun": "先"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "山下苍江山上楼，春申不见使人愁。", 
            "三千珠履今何在，江水汤汤日夜流。"
        ], 
        "title": "君山望江楼题壁", 
        "type": "绝句", 
        "yun": "尤"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "依依话别短长亭，曲唱阳关不忍听。", 
            "倚马赠行思折柳，踌躇未放柳条青。"
        ], 
        "title": "早春送友至金陵美术学校肄业（四首录三） 其一", 
        "type": "绝句", 
        "yun": "青"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "江山风景南都最，君到南都兴自豪。", 
            "饱览石城名胜迹，云峦烟树任挥毫。"
        ], 
        "title": "早春送友至金陵美术学校肄业（四首录三） 其二", 
        "type": "绝句", 
        "yun": "豪"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "隔江商女倚窗纱，惯抱琶琵唱酒家。", 
            "他日秦淮河畔立，劝君莫听后庭花。"
        ], 
        "title": "早春送友至金陵美术学校肄业（四首录三） 其三", 
        "type": "绝句", 
        "yun": "麻"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "由来乡里颂仁慈，廉洁高风繫我思。", 
            "责已谨严循古道，礼衡世事合时宜。"
        ], 
        "title": "追赠族侄四首 其一", 
        "type": "绝句", 
        "yun": "支"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "经理宗祠数十年，精诚致享孝居先。", 
            "膳堂庖舍增宽敞，后起贤能得卸肩。"
        ], 
        "title": "追赠族侄四首 其二", 
        "type": "绝句", 
        "yun": "先"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "忝作西宾忆往年，衔觞谈笑感情联。", 
            "绵绵瓜瓞门庭盛，战胜商场哲嗣贤。"
        ], 
        "title": "追赠族侄四首 其三", 
        "type": "绝句", 
        "yun": "先"
    }, 
    {
        "author": "徐骘民", 
        "era": "近现代", 
        "subtype": "七言绝句", 
        "text": [
            "童颜鹤发气和融，耋老人称矍铄翁。", 
            "正拟桃觞晋上寿，何图早驾返仙宫。"
        ], 
        "title": "追赠族侄四首 其四", 
        "type": "绝句", 
        "yun": "东"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "屡负携筇约，怪连旬馀寒犹凝，东风又恶。", 
            "待得池塘生春草，已是阶翻红药。", 
            "矧转眼黄垆邈若。", 
            "从此停云无好句，闭东轩对影成孤酌。", 
            "醒与醉，总非昨。", 
            "百年可有藏舟壑。", 
            "都一笑彭夭殇寿，孔忧颜乐。", 
            "白石清泉今已矣，盼煞乌头马角。", 
            "休指点山川城郭。", 
            "身似淮王旧鸡犬，甚无端化作归来鹤。", 
            "存殁感，付寥廓。"
        ], 
        "title": "金缕曲 其一 哭王敬老（己酉1969）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "不见墙东老，似成连刺船径去，水波浩渺。", 
            "十丈珊瑚映天紫，下有任公坐钓。", 
            "我亦欲东还海道。", 
            "指点楼台云气外，奈船风引去无由到。", 
            "为君鼓，水仙操。", 
            "钧天一梦胡然觉。", 
            "猛回头狖啼花落，山回云抱。", 
            "独自跰𨇤来鉴井，依旧胶胶扰扰。", 
            "倘今夜月明瑶岛。", 
            "俯视齐州烟九点，惹洪崖拍手灵妃笑。", 
            "书一纸，寄青鸟。"
        ], 
        "title": "金缕曲 其二 心叔之墓已有宿草，敬老又不知以何时示疾，何时捐馆，桑户反其真，而我犹为人猗，悲夫", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "地坼天崩，看多少英雄缩手。", 
            "豺虎里，扁舟南指，传车北走。", 
            "一片丹心扶日月，千年浩气冲斗牛。", 
            "读从容衣带数行书，真无负。", 
            "吟啸集，商歌奏。", 
            "广陵散，悲风吼。", 
            "仗精金百炼，撑持宇宙。", 
            "异代颜张真莫遂，满朝朱紫俱堪呕。", 
            "又巍峨庙貌一番新，如公寿。"
        ], 
        "title": "满江红 瞿禅游燕，过柴市，赋词怀文信国，和者甚众。余亦继作（丙辰1976）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "祠宇苍凉，翠柏映斜照晚红。", 
            "徘徊处，英灵如在，吟啸从容。", 
            "危坐风檐歌正气，一枝汉节仗当胸。", 
            "剩满腔热血洒乾坤，柴市中。", 
            "兴亡事，今古同。", 
            "对遗象，思无穷。", 
            "问后来谁继，丞相高踪。", 
            "独有南屏山色好，千年魂魄鬼为雄。", 
            "似插天南北两嶙峋，衡与嵩。"
        ], 
        "title": "平韵满江红 瞿禅重过柴市，赋此调，书来徵和（丙辰1976）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "梦中黄岳，来往心头熟。", 
            "一夕桃花溪上宿，此愿平生已足。", 
            "吴侬餍饫西湖。", 
            "残年欲赋归欤。", 
            "岂意红旗楼下，今朝高揖天都。"
        ], 
        "title": "清平乐 红旗楼望天都峰（戊午1978）", 
        "type": "词", 
        "yun": null
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "今夜天都月，飞堕酒杯前。", 
            "桃花溪上闲步，山翠压吟肩。", 
            "遥揖匡庐五老，俯揽浔阳九派，尘世正苍然。", 
            "归去北窗底，欹枕听鸣泉。", 
            "皋兰下，回首处，惜流年。", 
            "冰壶影里浩荡，秋色接祁连。", 
            "世故鱼龙百变，光景烟花万里，老骨尚能坚。", 
            "九节青玉杖，拄到白云边。"
        ], 
        "title": "水调歌头 黄山中秋", 
        "type": "词", 
        "yun": "先"
    }, 
    {
        "author": "徐震堮", 
        "era": "近现代", 
        "subtype": null, 
        "text": [
            "晴峦洗出，猿鹤徵烟驾。", 
            "卅里松风绿无罅。", 
            "磴萦回，一片琴筑声中，筇杖底，历历万峰高下。", 
            "平生丘壑愿，老去无心，来了看山廿年债。", 
            "踏破乱云堆，直上苍寒，都一洗胸中蒂芥。", 
            "算登高能赋我何堪，待唤取荆关，为渠图画。"
        ], 
        "title": "洞仙歌 自温泉宾馆攀登北海", 
        "type": "词", 
        "yun": null
    }, 
    {
        "author": "徐杰夫", 
        "era": "近现代", 
        "subtype": "七言绝句", 
        "text": [
            "延平祠内月黄昏，庙貌巍峨古树存。", 
            "管领群芳魁独占，梅魂长此伴忠魂。"
        ], 
        "title": "延平郡王祠古梅", 
        "type": "绝句", 
        "yun": "元"
    }, 
    {
        "author": "徐杰夫", 
        "era": "近现代", 
        "subtype": "七言绝句", 
        "text": [
            "漫说风霜阅历频，骊黄甄别已无人。", 
            "识途且作穷途哭，枉费当年志绝尘。"
        ], 
        "title": "老马叹", 
        "type": "绝句", 
        "yun": "真"
    }, 
    {
        "author": "徐杰夫", 
        "era": "近现代", 
        "subtype": "七言绝句", 
        "text": [
            "韵事东山记昔年，后先继起尽青莲。", 
            "扢扬何必分今古，荟萃精华诗一篇。"
        ], 
        "title": "题台湾诗醇", 
        "type": "绝句", 
        "yun": "先"
    }, 
    {
        "author": "徐士佳", 
        "era": "近现代", 
        "subtype": null, 
        "text": [
            "节烈岂徇名，含章自流誉。", 
            "地下矢相从，冰霜甘可茹。", 
            "渺矣翔太空，灵风振鸾驭。", 
            "惠泉清且芬，锡山秀可踞。", 
            "白杨何萧萧，中有幽魂语。", 
            "化作双鸿鹄，夜深自来去。"
        ], 
        "title": "题秦烈妇", 
        "type": "古风", 
        "yun": "御"
    }, 
    {
        "author": "徐士佳", 
        "era": "近现代", 
        "subtype": null, 
        "text": [
            "先生负壮志，仪表殊寻常。", 
            "双眸秀银海，炯炯含精光。", 
            "音响若钟磬，议论生锋铓。", 
            "清谈倾四座，析理到毫芒。", 
            "具此绝俗姿，合称登朝廊。", 
            "惜哉不得志，早岁困名场。", 
            "坎坷历半世，一第四十强。", 
            "闲居赋潘岳，风化维吾乡。", 
            "爱才尤若命，桃李盈门墙。", 
            "寒士托倚庇，如依慈母旁。", 
            "我年十馀岁，先子相携将。", 
            "隅坐聆謦欬，曾升先生堂。", 
            "先生为我言，两家渊源长。", 
            "昔年尔王父，谈论喜文章。", 
            "座上客常满，士气为之扬。", 
            "今尔年方少，数典其毋忘。", 
            "立志在名教，植品如圭璋。", 
            "文学宗先正，勿学时世妆。", 
            "慰勉极周挚，苦口兼热肠。", 
            "忽忽三十载，人事变沧桑。", 
            "遗言犹在耳，先生安可望？", 
            "世情似转烛，无复见直方。", 
            "士风日卑陋，谁为表与坊？", 
            "滔滔不复反，难言四维张。", 
            "所见已如此，向后况可量。", 
            "展图三太息，俛仰神旁皇。"
        ], 
        "title": "题张云阶先生遗照", 
        "type": "古风", 
        "yun": "阳"
    }, 
    {
        "author": "席子研", 
        "era": "近现代", 
        "subtype": null, 
        "text": [
            "莽莽灌木，杳杳长垠。", 
            "青青野草，累累荒坟。", 
            "鸱鸢砺喙，狐貉啸群。", 
            "樵夫聚烧，牧竖豢𧴍。", 
            "喷雾白昼，含沙夕曛。", 
            "夜燐转碧，明灭纷纭。", 
            "髑髅拜月，黑暗犬狺。", 
            "往往阴雨，鬼哭时闻。", 
            "不忍卒读，古战场文。", 
            "人聚村落，鬼托幽栖。", 
            "无窀无穸，魂其荡兮。", 
            "或穴蛇蝮，或挺树梯。", 
            "墙根爨底，压踵穿题。", 
            "血膏原草，骨没溷泥。", 
            "残肢狼藉，马不择蹄。", 
            "生既蒙难，死亦苦凄。", 
            "为疵为厉，毒害黔黎。", 
            "寒风栗体，鸟声含凄。", 
            "惨兹寇盗，灾罹其身。", 
            "死忠死逆，鬼故鬼新。", 
            "焦炎玉石，讵别富贫。", 
            "栋宇灰烬，珠绣埋尘。", 
            "呼吁泉台，衔冤几春。", 
            "年年寒食，麦饭孰亲。", 
            "古今凶焰，哀叹酸辛。", 
            "灭秦坑赵，杀戮残仁。", 
            "五代不道，祸乱相循。", 
            "天胡不吊，苦斯蒸民。", 
            "埋骸掩骼，有司之良。", 
            "乃启幽废，陟彼高冈。", 
            "玄武北峙，朱雀南翔。", 
            "拿云青松，拔地白杨。", 
            "巍然大冢，墓石流光。", 
            "匪棺匪椁，坚逾黄肠。", 
            "昔时同难，今则同场。", 
            "千龄万岁，终焉允臧。", 
            "清羞麦饭，寓饯醴浆。", 
            "爰申奠醊，大招彷徨。", 
            "魂兮归来，享我芬芳。", 
            "毋厉我民，化殄为祥。"
        ], 
        "title": "瘗骨行", 
        "type": "四言诗", 
        "yun": null
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "略带槟榔风味真，薰笼深焙洞庭春。", 
            "昔分茗碗随新妇，今启湘囊遇故人。", 
            "独客盘飧长藿旧，家山魂梦短松新。", 
            "残年枯淡同僧腊，犹为瓯香一怆神。"
        ], 
        "title": "病树赠湖南茶亡室洪外家为长沙周氏故嗜此茶余亦习焉今数十年不尝此味矣感赋一首", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "攀天梦醒事全非，独客飘飖恨已微。", 
            "人影乱时花欲暝，巢痕扫尽燕何飞。", 
            "杨悲歧路空成泣，屈访彭居可当归。", 
            "多谢故人情郑重，淹留宁抵寸心违。"
        ], 
        "title": "和子安", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不与吾侪共苦辛，墓前宿草几番新。", 
            "一流向尽今何世，四海难忘剩此人。", 
            "接壤母封依爱日，旧京师殡隔扬尘。", 
            "彻泉难尽西江泪，踯躅荒阡惘二陈。"
        ], 
        "title": "同病树展伯夔墓病树有诗余亦继作", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "旧京春梦久迷离，独忆诗人老石遗。", 
            "秀野堂中酣醉后，斜街月上纵谈时。", 
            "风流阒寂期来者，句律清深见本师。", 
            "今日江山定何似，起衰倘续永嘉诗。"
        ], 
        "title": "陈仲陶求题诗卷", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "相依一百五十日，寒暑雨风都未知。", 
            "得见暂轻赍志恨，何修能慰再来期。", 
            "平生有泪惟自咽，一往无言安用诗。", 
            "愿学湘乡养生诀，瞢腾中酒似婴儿。"
        ], 
        "title": "次韵病树赠别", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "旧京第一登高处，佳节无人地转偏。", 
            "一水阴阴斜照外，连林郁郁晚风前。", 
            "危时且尽相知乐，物外馀看数子贤。", 
            "极目寥天绝尘翳，暂忘宙合惨烽烟。"
        ], 
        "title": "九日同勉甫伯辉蜀梅晋华识先彤伯北海登高", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "城南城北判天涯，一面方惊岁月赊。", 
            "长自屏居人世外，真成独树老夫家。", 
            "飘萧白发甘长藿，寂历寒窗映晚花。", 
            "古月堂中数晨夕，何堪回首说清华。"
        ], 
        "title": "访巩庵数年不相见矣所居小园斗室门外老树一株终岁无人往还忆曩昔同居清华园古月堂中每夕必沽莲花白酒共醉或相对作画盖一年馀云", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "小园曾不负芳华，索句延朋意兴赊。", 
            "病起已疏无量酒，春寒为勒几分花。", 
            "风微始恨人俱往，物累安知我有涯。", 
            "韵胜襟期君未减，海棠应待好诗誇。"
        ], 
        "title": "赠墨巢一首", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "移我黄州定慧间，名花嫣笑破幽单。", 
            "诗情词笔都难写，倦眼禅心一例看。", 
            "朱晕最宜灯下影，凝脂未怯雨馀寒。", 
            "相逢相照休疑梦，一刻千金坐夜阑。"
        ], 
        "title": "询先折珸山园中海棠二枝为余瓶供干长有致小萼将放正花事极妍之时也夜对赋此", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "樵风浊世佳公子，跌宕风流著句能。", 
            "密竹荒苔围古屋，残碑细字校秋灯。", 
            "记同朱老经过屡，恰与梅盦癖好仍。", 
            "今日阊门寻旧梦，更无片石对韩陵。"
        ], 
        "title": "宋小坡得郑大鹤旧藏北魏造像拓本属题", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "重见湖山淡冶姿，烟岚怯望更迷离。", 
            "只供倦客茹清泪，无复当年赚好诗。", 
            "故宇温存惟片石，扁舟邂逅剩篙师。", 
            "小轩幽梦残痕了，犹遣回波一荡时。"
        ], 
        "title": "戊子夏四月廿八日重至西湖定香桥故居篱毁屋破草深没径惟二石犹存舟子宋阿毛尚居其中相与话旧不胜凄感", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "记与微明初到此，钟流一杵洗心尘。", 
            "竟看绝境成嚣市，谁信禅天坐恨人。", 
            "螺髻峰攒愁外影，龙鳞树拥赦馀身。", 
            "山门何日湔除净，欲决灵泉涌玉津。"
        ], 
        "title": "至灵隐寺山门遍设茶肆无复旧时面目矣", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "经年牵梦斜街寺，今日安冥霅上山。", 
            "异路凭棺重此别，危时归骨抵生还。", 
            "差强宗武诸郎在，相送山阳几辈孱。", 
            "我有千哀馀一涕，松庭何日更追攀。"
        ], 
        "title": "散原先生灵榇自北平移葬杭州过申往奠", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "快敌投荒万里尘，炎凉谁问荷戈人。", 
            "住山不遂乖崖愿，货畚难同景略邻。", 
            "星斗南时悽属纩，金田事起孰移薪。", 
            "纪游诗卷劳臣迹，惨淡神州涕泪新。"
        ], 
        "title": "题林文忠公遣戍时华山纪游诗卷", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不知今夕是何夕，自笑昔人非昔人。", 
            "北固江声淘噩梦，南朝山色冷遗民。", 
            "欢沉大府汪洋彦，魂断青溪寂寞邻。", 
            "渔艇剩从辟疆老，温燖旧事话湖滨。"
        ], 
        "title": "游玄武湖辟疆有诗次韵", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "故交长眷衷情厚，旧怨能平意量宽。", 
            "事异乖崖应救火，学非新建不忘官。", 
            "同归岂繫多生业，自决方知一死难。", 
            "若置行为绳职守，九原未合憾无端。"
        ], 
        "title": "感事", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "凉归高树罢蝉吟，小院蜗居亦静深。", 
            "积雨扫除三伏事，牵牛成就一窗阴。", 
            "功成欲退疏纨扇，别久相亲展薄衾。", 
            "节近重阳气清肃，好山何处可登临。"
        ], 
        "title": "子玉种牵牛花于余窗前虽为梧桐蔽日影著花不多而绿阴满窗亦可爱也", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "惊寒朔雁乍南回，旧迹飘零胜劫灰。", 
            "九日喜看佳客至，一尊重对故人开。", 
            "应刘并驾清漳曲，高李同登古吹台。", 
            "敢觊昔贤千载遇，相逢且祓百年哀。"
        ], 
        "title": "九日拔可约饮辟疆诵雒自金陵来会", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "长才大句成双绝，昔有苏堪圣得知。", 
            "老去声华能黯淡，深居净业密修持。", 
            "末流弥宙人安在，本穴平生心不移。", 
            "善禳千灾勿药喜，祝君真至耇鲐期。"
        ], 
        "title": "寿梅泉七十", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "新诗能挽大风回，刻意阴何拨烬灰。", 
            "顾我衰悰如井废，却看佳句得心开。", 
            "浇愁已断尊中酒，望远慵寻江上台。", 
            "独忆旧京嘉会地，登楼谁识仲宣哀。"
        ], 
        "title": "和王符武", 
        "type": "律诗", 
        "yun": "灰"
    }, 
    {
        "author": "席子研", 
        "era": "近现代", 
        "subtype": null, 
        "text": [
            "苗家女儿殊可悦，垂发被面素丝洁。", 
            "野花插头随手撇，银环系颈皎如雪。", 
            "缁布裁衣裙百折，罗带摇风腰半缀。", 
            "踏青时逢挑菜节，三五约伴壶觞挈。", 
            "胜筵竞上山头设，踏歌逐队笑语彻。", 
            "回旋跳舞芦笙裂。", 
            "谁家小儿亦俊晢，履屦交错漫无别。", 
            "此唱彼和两情媟，同年先结同心结。", 
            "投赠巾钗私爱切，冷酒溲牛盘地啜。", 
            "红潮上脸心头热，话长晷短难为说。", 
            "夕阳坠影鸟声咽，分手归家心惙惙。", 
            "父母欢笑儿不拙，昨夜灯花红似缬。"
        ], 
        "title": "跳歌行罗城苗俗，每岁仲春，男女上山跳歌，两情相悦，杂坐欢饮，互赠巾物，谓之打同年，父母以女所获之有无为喜怒", 
        "type": "古风", 
        "yun": "屑"
    }, 
    {
        "author": "席子研", 
        "era": "近现代", 
        "subtype": null, 
        "text": [
            "一陡复一陡，舟从陆地走。", 
            "下陡三十六，上陡四十九。", 
            "中凸巨石岭，湘漓之枢纽。", 
            "同源而别流，凿肇嬴秦后。", 
            "湘水达洞庭，漓趋东海受。", 
            "河广不盈丈，河深不如斗。", 
            "启闭责专司，分地设夫守。", 
            "入陡重官符，荷锸集童叟。", 
            "竹席兼木片，堵塞纷百手。", 
            "下陡水势平，上陡始开口。", 
            "舟楫衔尾进，序雁不并偶。", 
            "九曲一里中，辰发或至酉。", 
            "但听篙声铮，不闻橹声吼。", 
            "陡长数十里，迟迟数月久。", 
            "时际种插忙，分水灌农亩。", 
            "役夫少閒暇，乞水亦无有。", 
            "忽然出井洼，精神皆抖擞。", 
            "陡夫著微劳，犒以百壶酒。", 
            "方知世路艰，坎坷靡良丑。", 
            "蜀江险而速，陡河滞而狃。", 
            "人生不远行，奚翅居瓮牖。", 
            "为言濡滞情，或者未肯首。", 
            "归作陡河谣，聊以助谈友。"
        ], 
        "title": "陡河谣（编者按：考其方位，似指灵渠）", 
        "type": "古风", 
        "yun": "有"
    }, 
    {
        "author": "席子研", 
        "era": "近现代", 
        "subtype": "七言绝句", 
        "text": [
            "怪石嵯峨似虎蹲，巫山十二锁夔门。", 
            "几回载棹江中过，仰视青天一线痕。"
        ], 
        "title": "画石杂咏 其一", 
        "type": "绝句", 
        "yun": "元"
    }, 
    {
        "author": "席子研", 
        "era": "近现代", 
        "subtype": "七言绝句", 
        "text": [
            "细草铺茵软翠连，石如颓叟卧花前。", 
            "山中甲子无人记，一梦长酣几百年。"
        ], 
        "title": "画石杂咏 其二", 
        "type": "绝句", 
        "yun": "先"
    }, 
    {
        "author": "席子研", 
        "era": "近现代", 
        "subtype": "七言绝句", 
        "text": [
            "八载偕游日往还，寻幽拾趣几人闲？", 
            "黄金甘换轮蹄铁，踏破烟云又出山。"
        ], 
        "title": "癸卯秋，将有关中之行，画石赠罗云坞太守 其一", 
        "type": "绝句", 
        "yun": "删"
    }, 
    {
        "author": "席子研", 
        "era": "近现代", 
        "subtype": "七言绝句", 
        "text": [
            "检点琴书欲远游，无心出岫片云浮。", 
            "此行聊作看山计，不到邯郸借枕头。"
        ], 
        "title": "癸卯秋，将有关中之行，画石赠罗云坞太守 其二", 
        "type": "绝句", 
        "yun": "尤"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "拂草除尘榻，重门少客登。", 
            "野狐偷拜佛，废寺旷无僧。", 
            "坐觉晚烟暝，起观新月升。", 
            "空阶萤火乱，冷艳扑残灯。"
        ], 
        "title": "宿古寺", 
        "type": "律诗", 
        "yun": "蒸"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "四野云垂地，喧雷刷耳过。", 
            "地平鱼纵岸，风劲鸟归窠。", 
            "老树秋声重，颓檐水溜多。", 
            "浓阴沈暑气，为我解烦苛。"
        ], 
        "title": "骤雨 其一", 
        "type": "律诗", 
        "yun": "歌"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "农田占物候，一雨破红泥。", 
            "下泽深逾尺，高塍尽可犁。", 
            "树浓新翠濯，天远落虹低。", 
            "暮色将开霁，鸤鸠不住啼。"
        ], 
        "title": "骤雨 其二", 
        "type": "律诗", 
        "yun": "齐"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "作客经寒暑，饥驱岁月长。", 
            "百家成小聚，一抹漏残阳。", 
            "滞迹鸿遵渚，争名鹿在隍。", 
            "年来征亩急，比户尽逃粮。"
        ], 
        "title": "宿平彝", 
        "type": "律诗", 
        "yun": "阳"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "入定头陀寂，蒲团破屡缝。", 
            "月沉钟几杵，云补衲千重。", 
            "聚乳猿滋族，生孙鹿养茸。", 
            "参天苍翠合，犹是手栽松。"
        ], 
        "title": "老僧", 
        "type": "律诗", 
        "yun": "冬"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "风景殊阛阓，遥岑青入边。", 
            "人言显者至，民在古之天。", 
            "地势弹丸脱，山形四面圆。", 
            "平生劳跋涉，彳亍更跚然。"
        ], 
        "title": "乙酉冬赴三防鸟爪村感赋 其一", 
        "type": "律诗", 
        "yun": "先"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "暗手迷前路，行行晓雾封。", 
            "桥支三尺渡，楼压一村峰。", 
            "白酒珍牛酱，红泥印虎踪。", 
            "山高瞻瞩远，云树郁重重。"
        ], 
        "title": "乙酉冬赴三防鸟爪村感赋 其二", 
        "type": "律诗", 
        "yun": "冬"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "到此入聋国，人言聩不闻。", 
            "柴炉烘积雪，竹瓦走流云。", 
            "老树沈阴翳，前山低暮曛。", 
            "村氓蛙伏地，肃客意殷殷。"
        ], 
        "title": "乙酉冬赴三防鸟爪村感赋 其三", 
        "type": "律诗", 
        "yun": "文"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "经旬天始晴，枕畔来鸦声。", 
            "一家团席卧，十里负锄耕。", 
            "地僻少文诰，年荒多攘争。", 
            "顽愚关痛痒，何以慰苍生。"
        ], 
        "title": "乙酉冬赴三防鸟爪村感赋 其四", 
        "type": "律诗", 
        "yun": "庚"
    }, 
    {
        "author": "席子研", 
        "era": "近现代", 
        "subtype": "五言律诗", 
        "text": [
            "客路莺声里，崖边春草长。", 
            "松皮如甲厚，竹刺比针芒。", 
            "地足三秋雨，田分两季秧。", 
            "郊原勤力作，风景似吾乡。"
        ], 
        "title": "贺县道中", 
        "type": "律诗", 
        "yun": "阳"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "频年事势总翻新，闰厄黄杨命不辰。", 
            "缩地电机通一线，破空飙轴走双轮。", 
            "杞忧无救燃眉急，草野犹多堕泪人。", 
            "贳酒且招游钓侣，落花芳草醉残春。"
        ], 
        "title": "感赋", 
        "type": "律诗", 
        "yun": "真"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "朝盘几处荐朱樱，满地桐花雨后晴。", 
            "日色渐高云半落，江流新涨堰初平。", 
            "自伤春絮随飘泊，遑计秋毫判重轻。", 
            "人海茫茫增客感，夜来偏听子规声。"
        ], 
        "title": "綦江题壁", 
        "type": "律诗", 
        "yun": "庚"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "大风吹起浪争淘，滚滚滩头十丈高。", 
            "一棹直如弦激箭，百夫都听鼓掀涛。", 
            "船拼水力攻天险，语杂江声震耳号。", 
            "顷刻巴陵千里路，全凭把舵手中牢。"
        ], 
        "title": "下水船 其一", 
        "type": "律诗", 
        "yun": "豪"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "破浪乘风胆气豪，快如马驶利如刀。", 
            "波旋便觉天无色，险出才惊体竖毛。", 
            "猿鸟长啼悲蜀道，蛟龙作意阻江艘。", 
            "同舟性命争呼吸，举重如轻仗一篙。"
        ], 
        "title": "下水船 其二", 
        "type": "律诗", 
        "yun": "豪"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "南游半载饱看山，眼界横空出宇寰。", 
            "大火流西蒸暮雨，颓云落下接边关。", 
            "气常燠暖田多获，路渐平彝石不顽。", 
            "野店风情更荒寂，市无酤酌可温颜。"
        ], 
        "title": "白水店", 
        "type": "律诗", 
        "yun": "删"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "荒村岑寂少居人，屋罩蛛丝积垢尘。", 
            "四壁悲秋虫唧唧，五更堕梦犬狺狺。", 
            "缺唇铛煮连糠米，短脚床支带叶薪。", 
            "旅况虽艰心自爽，天涯何地不容身。"
        ], 
        "title": "阻雨三日口占 其一", 
        "type": "律诗", 
        "yun": "真"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "计程百里日经旬，昕夕频劳问水滨。", 
            "榻近深箐重被冷，酒沽旧酿隔年春。", 
            "阮生涕泪非寻路，子羽头颅竟责人。", 
            "何事荒原淫滞久，驱车下拜竹王神。"
        ], 
        "title": "阻雨三日口占 其二", 
        "type": "律诗", 
        "yun": "真"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "驾空百尺起沙洲，俯视身居最上头。", 
            "五百里遥偏号海，两三人约此登楼。", 
            "大风尽落梧桐叶，细雨新添枕席秋。", 
            "芦荻苍茫无限意，长歌难遣仲宣愁。"
        ], 
        "title": "登大观楼感赋 其一", 
        "type": "律诗", 
        "yun": "尤"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "槛外澄波一鉴平，汉家台阁仿昆明。", 
            "雄关入缅横春色，洱海回澜作怒声。", 
            "六诏兴亡铜狄泪，五方禋祀碧鸡鸣。", 
            "椎酋入贡犹驱象，何用书生再请缨。"
        ], 
        "title": "登大观楼感赋 其二", 
        "type": "律诗", 
        "yun": "庚"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "重瀛猾夏欲窥边，匹马西来未入滇。", 
            "骤卷星沙摧黑獭，畴抛脂骨葬朱鸢。", 
            "羌獠旧是穷奇族，榛莽都成盗蹠天。", 
            "千古版图挥玉斧，控弦何用策长鞭。"
        ], 
        "title": "即事 其一", 
        "type": "律诗", 
        "yun": "先"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "从来妙论楚君臣，笑对征南问水滨。", 
            "天外愁冤畴佐證，暗中摸索慰西邻。", 
            "柔然部落时迁徙，张瑴头颅判假真。", 
            "上国远怀关怙冒，池鱼遗祸事相因。"
        ], 
        "title": "即事 其二", 
        "type": "律诗", 
        "yun": "真"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "一路青山送旧轺，雪花云叶灿金貂。", 
            "抗颜都护冲冠怒，使酒匈奴倨坐骄。", 
            "狱似奇峰争变态，牢成画地惨群妖。", 
            "登高试望鲲鲵岛，十万横磨剑在腰。"
        ], 
        "title": "即事 其三", 
        "type": "律诗", 
        "yun": "萧"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "崇隍悬处万山中，曲折梯山一径通。", 
            "重岭绝无盐铁利，荒原多是马牛风。", 
            "村儒饱蠡天窥井，苗妇盘鸠发转蓬。", 
            "地属峒酋游牧久，桑弓竹矢各称雄。"
        ], 
        "title": "罗城杂咏 其一", 
        "type": "律诗", 
        "yun": "东"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "镗镗铜鼓震寒荒，犹有残祠祀夜郎。", 
            "鸭脚树高收杏子，牛皮艇小似瓜瓤。", 
            "破筐茶采初春叶，野碓溪舂隔宿粮。", 
            "新建凤楼高百仞，也思科第比邹梁。"
        ], 
        "title": "罗城杂咏 其二", 
        "type": "律诗", 
        "yun": "阳"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "官廨开门对晚山，危崖悬瀑响潺潺。", 
            "老猧贸布沿墟醉，犵鸟寻巢带乳还。", 
            "种秫田多彭泽傲，放衙身比谢安閒。", 
            "三春情绪伤迟暮，揽镜星星鬓欲斑。"
        ], 
        "title": "罗城杂咏 其三", 
        "type": "律诗", 
        "yun": "删"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "富翁生计畜千头，宴客喧呶夜剥牛。", 
            "椰子酒香浮翠盏，木棉花暖胜貂裘。", 
            "勤供国帑输山布，已净烽烟拆戍楼。", 
            "环海几人谈治略，不须边徼更防秋。"
        ], 
        "title": "罗城杂咏 其四", 
        "type": "律诗", 
        "yun": "尤"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "远客停舆路问津，此行我作过来人。", 
            "腾空白马浪无际，直到黄牛风有神。", 
            "山是老僧澹忘虑，花如妒妇强争颦。", 
            "征途迟速殊难定，遑计缁衫又染尘。"
        ], 
        "title": "雒容道中过渡", 
        "type": "律诗", 
        "yun": "真"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "专征假节拜宸宫，旗鼓堂堂仰召公。", 
            "裹甲将军来树下，从征僚佐赋桑中。", 
            "谢安先著游山屐，李广谁传射虎弓。", 
            "河上逍遥惊虏至，可怜回马太匆匆。"
        ], 
        "title": "边事感怀 其一", 
        "type": "律诗", 
        "yun": "东"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "重整军威壮士豪，鸦儿临阵苦同操。", 
            "方新壁垒尊韩信，未夺昆仑殄智高。", 
            "枭集牙中博者胜，乌飞城上敌将逃。", 
            "是谁持算倡和议，垂手前功耻叙劳！"
        ], 
        "title": "边事感怀 其二", 
        "type": "律诗", 
        "yun": "豪"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "指顾雄师克谅山，天威赫濯慑群蛮。", 
            "朝中邮比金牌速，阵上箫吹铁甲闲。", 
            "元老同声悲失计，单于从此庆生还。", 
            "容他鼾睡原非错，聚铁何劳铸府圜。"
        ], 
        "title": "边事感怀 其三", 
        "type": "律诗", 
        "yun": "删"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "李陵无地可称雄，其奈输金重款戎。", 
            "虏寇已同交臂失，将军谁惜断头空。", 
            "刘琨独洒幽州血，宗泽难收汴北功。", 
            "别有伤心千古泪，燕楼贞烈殉孤忠。"
        ], 
        "title": "边事感怀 其四", 
        "type": "律诗", 
        "yun": "东"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "胜负枰争一著差，谁知当轴事纷拿。", 
            "快刀势破千寻竹，虏炮弹开满地花。", 
            "自撤藩篱挥帝斧，空飞刍粟走民车。", 
            "安危国计真儿戏，直笔应存稗史家。"
        ], 
        "title": "边事感怀 其五", 
        "type": "律诗", 
        "yun": "麻"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "深防起议被人弹，取旨分明奉圣翰。", 
            "纵寇马贤无斗志，按兵处仲想偷安。", 
            "交绡谁复输边贡，正朔焉能及契丹。", 
            "我本儒生无勇略，天书读罢也心酸。"
        ], 
        "title": "边事感怀 其六", 
        "type": "律诗", 
        "yun": "寒"
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "昔逢朝觐仰天光，赫赫威仪怙小邦。", 
            "绝域科名唐李杜，陪臣黼黻汉冠裳。", 
            "亦怜堕泪来秦陛，何忍牵牲负越王。", 
            "大厦已无巢可托，宋其不祀独彷徨。"
        ], 
        "title": "边事感怀 其七", 
        "type": "律诗", 
        "yun": null
    }, 
    {
        "author": "席子研", 
        "era": "近现代", 
        "subtype": "七言律诗", 
        "text": [
            "纷争剖界历春秋，莽莽河山尺寸求。", 
            "下国有旗都拔赵，边氓举室欲依刘。", 
            "强邻逼处悲寒齿，时运迍邅已尽头。", 
            "何事绘图呈乙览，焦劳难释九重忧。"
        ], 
        "title": "边事感怀 其八", 
        "type": "律诗", 
        "yun": "尤"
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "莫道相看如梦里。", 
            "红萼无言，一笑千金意。", 
            "怪底佳人矜薄媚。", 
            "妆成刻意教回避。", 
            "帘内屏山和恨倚。", 
            "帘外东风，又报新寒起。", 
            "瓶盎留春无好计。", 
            "分明办取伤春泪。"
        ], 
        "title": "蝶恋花·瓶中红梅密蕊怒发，秾丽无比", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "回飙吹断神山路。青鸟期频误。", 
            "小楼昨夜又东风。依约璚箫流怨月明中。", 
            "强凭酒力支娇困。心事违珊枕。", 
            "迷离花外一声莺。似说夕阳消息不分明。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "研尽麋隃是泪痕。", 
            "只将文字写娉婷。", 
            "一回读罢一伤神。", 
            "明镜不圆天上月，彩豪空赋梦中云。", 
            "当时应悔种愁根。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "顽云做暝恹恹地。", 
            "薄暖轻寒慵料理。", 
            "恨如芳草刬还生，欢似落花吹不起。", 
            "楼高办得伤春泪。", 
            "弹与东风知也未。", 
            "眼中难遣此时情，心上都来前日事。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "沸海蛟龙，闹春蜂蝶。", 
            "等闲哀乐成飘瞥。", 
            "为谁费泪与河山，兴亡燕子他年说。", 
            "朝阁延风，宵帘伫月。", 
            "素心天末三年别。", 
            "闭门相对两闲人，匆匆负了花时节。"
        ], 
        "title": "踏莎行·辛夷已花，闭门不出，日与病树翁小楼对坐，有怀苍虬长春、木公天津", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绿阴帘幕。", 
            "随分成耽阁。", 
            "一枕云屏春梦觉。", 
            "不管东风轻薄。", 
            "后庭玉树歌残。", 
            "新愁只在阑干。", 
            "消得兰成词赋，眼前何物江南。"
        ], 
        "title": "清平乐·寄题彦通屯云馆", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "绚烂花枝寂寞人。", 
            "绿窗红笑换愁新。", 
            "老夫作意一逢春。", 
            "见处可能参圣解，折来谁与助娇颦。", 
            "风光销得几黄昏。"
        ], 
        "title": "浣溪沙·瓶中折枝桃花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "庭院深深深几许。", 
            "露种云栽，裁剪春工苦。", 
            "消受光阴刚百五。", 
            "玉皇恩重成轻负。", 
            "不惜芳菲酬一顾。", 
            "藻绘山川，才尽终无据。", 
            "回首一枝曾借处。", 
            "雕阑玉砌应如故。"
        ], 
        "title": "蝶恋花·讱庵社长以和廖凤老落花词见示，并邀同作", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "庭院深深深几许。", 
            "罗盖牙签，铃索重重护。", 
            "伫苦停辛千万绪。", 
            "手中无那馨香故。", 
            "和泪将离和泪住。", 
            "无限柔情，此际难分付。", 
            "明日东西沟水去。", 
            "天涯倘有重逢处。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "庭院深深深几许。", 
            "惆怅韦郎，红萼难为主。", 
            "一枕水晶眠梦处。", 
            "扑帘万点燕支雨。", 
            "粉蝶不知春已暮。", 
            "飞上枝头，犹抱余香住。", 
            "薄命自怜无好遇。", 
            "吹嘘翻被东风误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "庭院深深深几许。", 
            "处处人家，尽日飞香絮。", 
            "目断平芜西去路。", 
            "迢迢此恨无重数。", 
            "一片江山从付与。", 
            "啼鴂声声，红入斜阳苦。", 
            "剩有空枝教折取。", 
            "尊前莫唱黄金缕。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "庭院深深深几许。", 
            "新绿生时，燕蹴红英舞。", 
            "狼藉不辞宫锦污。", 
            "坠楼人似当时否。", 
            "堕珥遗簪香满路。", 
            "买尽春心，不买韶光住。", 
            "欢唾离痕无觅处。", 
            "一生错把秦宫妒。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁思亮", 
        "era": "近现代", 
        "subtype": null, 
        "text": [
            "庭院深深深几许。", 
            "怕上层楼，日日风兼雨。", 
            "怪底流莺声不住。", 
            "春归不解将愁去。", 
            "不恨长门期又误。", 
            "只恨无人，能读相如赋。", 
            "脉脉此情谁与诉。", 
            "玉环飞燕拚尘土。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "孙璞", 
        "era": "近现代", 
        "subtype": null, 
        "text": [
            "淮阴知勇万人敌，战则必取攻则克。", 
            "少年落魄都里时，出之胯下无怒色。", 
            "亦有仇秦张子房，一击不中气彷徨。", 
            "方其纳履黄石公，贱役驱之不为伤。", 
            "丈夫似别有怀抱，自负孤身符大道。", 
            "小辱受之甘如饴，不屈不移何足恼。", 
            "惟有大仇不共天，辱身辱国岂其然。"
        ], 
        "title": "书愤", 
        "type": "古风", 
        "yun": null
    }, 
    {
        "author": "徐士佳", 
        "era": "近现代", 
        "subtype": "七言绝句", 
        "text": [
            "流莺啼倦已春深，杨柳新条绿满林。", 
            "独有丹青传不得，先生一片济人心。"
        ], 
        "title": "题黄维嘉医士小像三首 其一", 
        "type": "绝句", 
        "yun": "侵"
    }, 
    {
        "author": "徐士佳", 
        "era": "近现代", 
        "subtype": "七言绝句", 
        "text": [
            "竹马同骑总角年，儿时况味个萧然。", 
            "而今蔗境回甘日，无限香生橘井泉。"
        ], 
        "title": "题黄维嘉医士小像三首 其二", 
        "type": "绝句", 
        "yun": "先"
    }, 
    {
        "author": "徐士佳", 
        "era": "近现代", 
        "subtype": "七言绝句", 
        "text": [
            "宦海归来老病身，频叨良药度回春。", 
            "羡君继起多贤俊，不独青囊有替人。"
        ], 
        "title": "题黄维嘉医士小像三首 其三", 
        "type": "绝句", 
        "yun": "真"
    }, 
    {
        "author": "徐士佳", 
        "era": "近现代", 
        "subtype": "七言律诗", 
        "text": [
            "流光如矢太骎骎，柏酒香浮祇自斟。", 
            "故国莺花空入梦，沙场烽火况惊心。", 
            "旧交音问年来少，望子情怀老去深。", 
            "揽镜渐看双鬓白，负他孤剑作龙吟。"
        ], 
        "title": "元旦感怀", 
        "type": "律诗", 
        "yun": "侵"
    }, 
    {
        "author": "徐杰夫", 
        "era": "近现代", 
        "subtype": "七言律诗", 
        "text": [
            "泪洒煤山总未乾，孤臣无计挽回澜。", 
            "奔来鲲岛心尤痛，小筑茅亭膝易安。", 
            "日诵佛经空色相，时怀君父沥忠肝。", 
            "城南古寺停骖问，感慨沧桑改旧观。"
        ], 
        "title": "过法华寺吊李茂春", 
        "type": "律诗", 
        "yun": "寒"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "秋雨潇潇欲断魂，那堪瘦影黯衡门。", 
            "萧疏洛里传霜信，披拂章台乱月痕。", 
            "羌笛凄凉吹绝塞，残蝉断续咽寒村。", 
            "烟花六代都零落，寂寞陶家漫理论。"
        ], 
        "title": "秋柳四章 其一", 
        "type": "律诗", 
        "yun": "元"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "枝枝摇曳拂寒霜，不似依依春草塘。", 
            "赋就枚生留彩笔，诗吟谢女检青箱。", 
            "枉从越国怜西子，莫向梁园问孝王。", 
            "风景洛阳人已去，月明凄绝永丰坊。"
        ], 
        "title": "秋柳四章 其二", 
        "type": "律诗", 
        "yun": "阳"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "处处砧声动捣衣，江南佳景感时非。", 
            "荒寒古道行人少，寥寂长亭去马稀。", 
            "水涴眉痕知叶落，波飘絮果忆花飞。", 
            "长杨故阙寒乌集，欲问前朝事事违。"
        ], 
        "title": "秋柳四章 其三", 
        "type": "律诗", 
        "yun": "微"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "春风袅袅正堪怜，祇见平芜十里烟。", 
            "闺阁离愁犹缕缕，阳关别恨益绵绵。", 
            "风流张绪思前日，涕泪桓温感往年。", 
            "惆怅秋深残照里，不堪回首古城边。"
        ], 
        "title": "秋柳四章 其四", 
        "type": "律诗", 
        "yun": "先"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "湖山深处曲江头，红蓼白蘋烂漫秋。", 
            "溪月汀花方对酒，凄风冷雨漫登楼。", 
            "霜鸿一一思乡信，烟水茫茫动客愁。", 
            "丛菊雕残枫树老，秋深寥寂古扬州。"
        ], 
        "title": "秋花", 
        "type": "律诗", 
        "yun": "尤"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "萧疏无复碧丝丝，古道苍荒异昔时。", 
            "墙底寒虫声唧唧，城边羸马去迟迟。", 
            "征夫塞外悲萧瑟，戍妇闺中感别离。", 
            "一自王孙归去后，几番风雨满天涯。"
        ], 
        "title": "秋草", 
        "type": "律诗", 
        "yun": "支"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "锦字经秋织未成，墙阴絮絮动秋声。", 
            "不堪思妇催幽怨，好与羁人诉别情。", 
            "一线西风肠九曲，半窗斜月梦三更。", 
            "此时此景无穷感，寂寞愁颜对短檠。"
        ], 
        "title": "秋虫", 
        "type": "律诗", 
        "yun": "庚"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "长河渡影雁斜横，恻恻思君望远情。", 
            "凉梦带诗催上枕，夜愁和月堕边城。", 
            "黄花绕径熳容淡，白露凝窗晓梦清。", 
            "妆阁画眉愁对镜，床空冷尽听虫鸣。"
        ], 
        "title": "秋闺怨（拟秋夜回文）", 
        "type": "律诗", 
        "yun": "庚"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "旆返东皇不可留，明朝离别去悠悠。", 
            "衰年怕对青铜镜，浊酒慵斟碧玉瓯。", 
            "曲岸花丛穿粉蝶，清溪波里浴閒鸥。", 
            "流光容易催人老，多少红颜成白头。"
        ], 
        "title": "送春词（四首录二） 其一", 
        "type": "律诗", 
        "yun": "尤"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "子规声里日方长，无复莺梭织绿杨。", 
            "树映斜阳缀暮景，山因新雨作浓妆。", 
            "凄清思妇愁妆阁，憔悴征夫忆故乡。", 
            "一自王孙归去后，酒楼翻厌泛霞觞。"
        ], 
        "title": "送春词（四首录二） 其二", 
        "type": "律诗", 
        "yun": "阳"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "吟艳素心繫我思，秋深佳色忆东篱。", 
            "生成傲骨超高世，岂为閒情肯入时。", 
            "几度园林寻隐士，重来庭院见芳姿。", 
            "放怀豪饮千杯酒，况复閒吟彭泽诗。"
        ], 
        "title": "咏菊（四首录二） 其一", 
        "type": "律诗", 
        "yun": "支"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "岁月无端暗里催，篱边又见菊花开。", 
            "淡容地僻生佳种，绿蚁家贫有旧醅。", 
            "子美情怀伤客思，渊明清况赋归来。", 
            "浮生莫作沧桑感，且对黄花醉几杯。"
        ], 
        "title": "咏菊（四首录二） 其二", 
        "type": "律诗", 
        "yun": "灰"
    }, 
    {
        "author": "徐骘民", 
        "era": "近现代", 
        "subtype": "七言律诗", 
        "text": [
            "昨宵脱叶下梧桐，关塞初惊一线风。", 
            "庭院凉生新雨后，江田清爽夕阳中。", 
            "夜看太白衣衫薄，寒入流黄杼轴空。", 
            "长夜一声征雁过，顿教秋思满江东。"
        ], 
        "title": "新秋", 
        "type": "律诗", 
        "yun": "东"
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "湖边竹树玲珑。", 
            "不玲珑。", 
            "可惜一春烟雨太溟濛。", 
            "水痕蘸，晴光转，更惺忪。", 
            "错把半江云气剪吴淞。"
        ], 
        "title": "相见欢 畏卢写赠填词图，烟波澹沱，晴雨异态，寤寐西湖，辄倚此调。 其一", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "清波绿漾鱼鳞。", 
            "净无尘。", 
            "一任画船来去不留痕。", 
            "倚阑望，还惆怅，景中人。", 
            "毕竟为谁閒却半湖春。"
        ], 
        "title": "相见欢 畏卢写赠填词图，烟波澹沱，晴雨异态，寤寐西湖，辄倚此调。 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "湖天懒放新晴。", 
            "晓阴轻。", 
            "逗得薄寒吹彻玉楼笙。", 
            "数风信，清明近，怕丁宁。", 
            "著意雨丝烟柳困雏莺。"
        ], 
        "title": "相见欢 畏卢写赠填词图，烟波澹沱，晴雨异态，寤寐西湖，辄倚此调。 其三", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "双双紫燕归来。", 
            "莫相猜。", 
            "恰是湖山晴照晓帘开。", 
            "约游伴，明朝换，踏青溪。", 
            "不道一天酥雨又香街。"
        ], 
        "title": "相见欢 畏卢写赠填词图，烟波澹沱，晴雨异态，寤寐西湖，辄倚此调。 其四", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "点秋光，平湖荡桨，新凉趁排遣。", 
            "暮渔歌断，恰系艇烟深，犹傍沙岸。", 
            "唳霜倦羽催寒雁，江村归梦远。", 
            "记载酒竹西亭北，春桡红袖卷。", 
            "黄花笑人太匆匆，天涯问短约，西风惊换。", 
            "凝望久，斜阳外，洞箫吹怨。", 
            "何时更、万声媚晓，将暗里、芳魂融嫩暖。", 
            "便付与、画中疏柳，柔条教细绾。"
        ], 
        "title": "花犯 净业湖秋泛图为叔节题", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "千叠愁痕，梦回不碍春云掩。", 
            "半规松翠掠新鬟，眉晕羞清婉。", 
            "犹记东风未绽。", 
            "步回廊、香霏夜短。", 
            "海棠开罢，谁照红妆，满襟幽怨。", 
            "知否巴山，雨声滴滴偷惊眼。", 
            "一池秋涨阻归期，独傍西窗剪。", 
            "弹指年华暗换。", 
            "诉灵芬、芳怀更远。", 
            "影儿相对，休放钗虫，玉纤轻颤。"
        ], 
        "title": "烛影摇红 烛花", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "谩妆点、清秋风露。", 
            "减带惊腰，约肌馀素。", 
            "似水阑干，嫩凉扶梦自来去。", 
            "别愁天远，愁不了、凭谁诉。", 
            "不诉却沈吟，欲诉却、无头无绪。", 
            "归路。", 
            "看斜阳一片，又被澹烟遮住。", 
            "高楼望眼，可还识，玉骢嘶处。", 
            "拟说与、逐暖湘鸿，好将息、南飞辛苦。", 
            "劝莫斫芭蕉，留听疏窗寒雨。"
        ], 
        "title": "长亭怨 和又点。白石自度此腔，草窗碧山依之，皆用上去韵。玉田用入韵，而稍变其格，意者宫调不相谐耳。今又点用入韵，字句则依白石。惜无善歌者一按定谱也。", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "风雨龙飞，望蓟门烟树，九边雄阔。", 
            "鹅鸭起军声，偏天道民心，老僧能说。", 
            "那知画里功名，早虚空飘忽。", 
            "更休问，金陵大功坊畔，柳花如雪。", 
            "销歇。", 
            "吊勋阀，揩醉眼，纵横王气竭。", 
            "无人愿骑战马，难重遇，天生病虎侠骨。", 
            "坐看万里江山，祗春风鹈鴂。", 
            "朝寒悄，谁管细雨侵帘，燕子愁绝。"
        ], 
        "title": "金盏子 姚少师为中山王作画卷", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "冷时节。", 
            "多少零枝碎叶。", 
            "孤山畔，烟瘦雨枯，谁耐高寒伴江月。", 
            "园林傍水郭，痴绝偎檐冻雀。", 
            "红阑外，笼袖倚晴，新靥迎霜破娇萼。", 
            "瑶华认依约。", 
            "颤缟袂天风，飘坠琼雪。", 
            "陇头欲寄芳心折。", 
            "送一抹斜照，半溪流水，飞香逐梦过旧壑。", 
            "便归去骑鹤。", 
            "东阁。", 
            "动清酌。", 
            "更嚼蕊吹花，春镜玄发，灵襟不閟长生诀。", 
            "聚玉媚珠笑，照人娟洁。", 
            "遥怜尘艳，未换骨，太脆弱。"
        ], 
        "title": "兰陵王 白梅", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "雪尽阳回春意逗。", 
            "早约寻芳，胜日休孤负。", 
            "莫道馀寒风尚陡。", 
            "盼天不到花开后。", 
            "好去探春携素手。", 
            "又被愁来，不放花骢骤。", 
            "著意疗愁拚殢酒。", 
            "酒醒却误春时候。"
        ], 
        "title": "蝶恋花 丁巳春词 其一", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "草脚苏青寒尚在。", 
            "润窃芳池，池面冰初解。", 
            "仿佛东风悭作态。", 
            "慢吹暖讯归香霭。", 
            "不是群花娇不耐。", 
            "可惜春皇，力薄浑无赖。", 
            "暮雨飘帘凉似海，小梅愁倚红阑外。"
        ], 
        "title": "蝶恋花 丁巳春词 其二", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "二月阳和风始动。", 
            "渐有轻雷，檐角声微送。", 
            "花底蛰泥眠蠮螉。", 
            "沈沈惊起回生梦。", 
            "坐抚韶华愁万种。", 
            "哑尽啼莺，苦恨春聪壅。", 
            "压碎芳魂花睡重。", 
            "痴心冷化冰蚕蛹。"
        ], 
        "title": "蝶恋花 丁巳春词 其三", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "扑面东风寒食暮。", 
            "吹起杨花，点点飘春去。", 
            "才被晴丝牵欲住。", 
            "猛添一阵惺忪雨。", 
            "莫更催归啼杜宇。", 
            "过了春分，春梦还无据。", 
            "一片斜阳迷远绪。", 
            "可怜忘却来时路。"
        ], 
        "title": "蝶恋花 丁巳春词 其四", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "不过清明天不稳。", 
            "逗暖钩凉，春事无凭准。", 
            "强约踏青君莫信。", 
            "野桥傍水寒成阵。", 
            "柳太缠绵花渐褪。", 
            "碎雨零风，容易将春困。", 
            "倚遍危阑看闷损。", 
            "等閒莺燕休相趁。"
        ], 
        "title": "蝶恋花 丁巳春词 其五", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "落尽繁红春又过。", 
            "谷雨添愁，细绿新茶破。", 
            "懒摘小芽烹活火。", 
            "稚尖不逆重绵里。", 
            "百计惜春无一可。", 
            "旧蝶花前，忽被风吹堕。", 
            "起傍空枝寻剩朵。", 
            "轻阴密障狸奴卧。"
        ], 
        "title": "蝶恋花 丁巳春词 其六", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "莫笑行云无觅处。", 
            "梦隔海东苍雾。", 
            "秋罗细展，堆鬓春博住。", 
            "美人魂，英雄胆，向天诉。", 
            "冉冉冲涛起，迷涧树。", 
            "湿翠一程程，送归路。", 
            "醉俯嵩高，万里中原暮。", 
            "看九州烟，如龙虎。", 
            "试招飞鹤，碧霄迥，流霞翥。", 
            "平夕阳收，轻雷动，便为雨。", 
            "舒卷不随风，盈大宇。", 
            "出岫亦閒情，自今古。"
        ], 
        "title": "迷神引", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "弄影、似鸳鸯并栖，露塘波浅。", 
            "眠沙梦断，偏消受、半炉红煖。", 
            "金羹芥医，膏沃晶盘云肤敛。", 
            "试嫩爽霜葱，腻饼银荷卷。", 
            "就新菘，正秋晚。", 
            "回首春江，细泛东风，桃花知水暖。", 
            "暮雨碎浪缬，趁鱼子，轻偷眼。", 
            "睡片石，萍茵软。", 
            "妒双鸡，长鸣逃匕桉。", 
            "恨罥入菱丝，毕竟飞难去，任君羞禁脔。"
        ], 
        "title": "倒犯 癸亥九月一日赋京师鸭炙", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "暮樽对雨，老红一背前村买。", 
            "霜薤。", 
            "恰半壳腴黄照觥海。", 
            "捶姜荐翠盏，斫雪骄银脍。", 
            "堤外。", 
            "还记得，泥沙旧风采。", 
            "江湖大使，虎豹雄魁拜。", 
            "应自悔，浪登高，疏簖送寒濑。", 
            "细苦尖酸，梦沈秋鼐。", 
            "绝世横行，到头安在。"
        ], 
        "title": "侧犯", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "临江城闻笳。", 
            "正东风燕子，身是天涯。", 
            "肯负侵宵清吹，泛瓯流霞。", 
            "云未敛，轻阴遮。", 
            "怅故园、春寒迟花。", 
            "趁素女凝弦，金槽按板，飞恨寄龙沙。", 
            "宫商换，星蟾斜。", 
            "倚钗鸾瘦笛，蕃马哀琶。", 
            "细认秋檐繊绢，雨沈墙蜗。", 
            "增怨抑，追芳华。", 
            "度暗愁、江南无家。", 
            "笑阑角铜丸，风流谩誇腰鼓挝。"
        ], 
        "title": "寿楼春", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "正疏帘挂午，曲沼通凉，倦客江南。", 
            "梦远龙沙雪，带霜蹄十万，酒褪春衫。", 
            "故人旧同游处，青绿满生缣。", 
            "问莺老西湖，云迷渭水，幽恨能添。", 
            "停骖。", 
            "送斜照，认碎玉泉流，潭柘精蓝。", 
            "对影空凝睇，料禅香诗鬓，轻付尘淹。", 
            "蓟门几丛烟树，飞雨暗花龛。", 
            "怕细语天风，惊回怨鹤秋睡酣。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "徐树铮", 
        "era": "近现代", 
        "subtype": null, 
        "text": [
            "骑鹤烟花，听鹂柑酒，暮风吹袅杨枝。", 
            "对惊春鼙鼓，懒问归期。", 
            "南楼月上寒犹重，荐翠樽，浓压鹅儿。", 
            "曲阑干畔，笛声暗起，醉里寻诗。", 
            "可惜局外观棋，怕九州閟怨，续命无丝。", 
            "任邻家娇女，齧笑唇饴。", 
            "芳洲一夜生香草，寄素心，玉手亲诒。", 
            "儿孙催老，情怀未歇，何似天随。"
        ], 
        "title": "金菊对芙蓉 酬柯凤孙博士", 
        "type": "词", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "君不见，团团明月海中生，丽天宛转开云程。", 
            "曾于昼时为日隐，每于中夜欺星明。", 
            "欲问圆缺是何故，素娥不语有别趣。", 
            "影在人间月在天，俯仰冀邀仙子步。", 
            "对此酣饮如神仙，壶倾月下还相怜。", 
            "素娥如能伴人饮，千秋快事随君传。", 
            "恨不能飞身到广寒，一览其馀不足观。", 
            "所闻究不如所见，我述所见君应羡。", 
            "等閒讵识风光好，人生行乐须及早。", 
            "莫将名利繫心窝，年来且把金樽倒。"
        ], 
        "title": "春与高陛飏访陈鉴霖月下对饮", 
        "type": "古风", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "芙蓉城北君山隈，长江东下何喧豗。", 
            "金沙淘尽太古雪，岷涛万里从西来。", 
            "我登绝顶尚残醉，眼前惶惑不可记。", 
            "远送斜阳起暮寒，触拨苍茫万古意。", 
            "因记当年楚相老，而今冢上空秋草。", 
            "珠履三千安在哉，满山叶落西风扫。", 
            "十二银山春复秋，风光仍似旧时好。", 
            "松风亭上促膝观，欲仿枚笔只汍澜。"
        ], 
        "title": "君山望江", 
        "type": "古风", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "盘古辟鸿荒，天地人三皇。", 
            "有巢燧人起，伏羲造书契。", 
            "女娲暨共工，无怀继神农。", 
            "轩辕后颛顼，相传至帝喾。", 
            "唐虞及夏商，周历八百长。", 
            "秦亡西东汉，争鼎三国判。", 
            "晋宋齐梁陈，与隋六朝成。", 
            "北魏齐周递，唐终为五季。", 
            "梁唐晋汉周，宋末辽金侔。", 
            "自元迄有明，一统归大清。"
        ], 
        "title": "历代国号歌", 
        "type": "古风", 
        "yun": null
    }, 
    {
        "author": "徐搢珊", 
        "era": "近现代", 
        "subtype": null, 
        "text": [
            "秋江秋日气佳哉，岷涛万里从西来。", 
            "狂风捲江如喷雪，洪波撼山如奔雷。", 
            "芦花荡里长鲸吼，八月潮信君知否。", 
            "一曲长江一点山，居然砥柱回狂澜。", 
            "狂澜直指广陵去，远送斜阳起暮寒。", 
            "我家扬子江之左，时登绝顶閒相坐。", 
            "浮远堂前石斑斑，瞰江楼外云朵朵。", 
            "西眄金焦两面烟，东浮沧海三山巅。", 
            "江南棋置擎蟹舍，江北帆扬打鱼船。", 
            "江水为酒江为杯，晴霞微映红颜开。", 
            "醉后狂歌兴未已，感怀往事独徘徊。", 
            "因记当年楚相老，而今冢上空秋草。", 
            "珠履三千安在哉，叶落满地西风埽。", 
            "十二银山春复秋，风光仍似旧时好。", 
            "松风亭上时促膝，观涛欲仿枚乘笔。", 
            "痴心更欲驾灵槎，蓬岛山头捧红日。"
        ], 
        "title": "君山望江", 
        "type": "古风", 
        "yun": null
    }, 
    {
        "author": "徐搢珊", 
        "era": "近现代", 
        "subtype": "五言绝句", 
        "text": [
            "风花自高洁，松竹见清烈。", 
            "玉笛朱唇寒，清歌动回雪。"
        ], 
        "title": "雪", 
        "type": "绝句", 
        "yun": "屑"
    }, 
    {
        "author": "徐搢珊", 
        "era": "近现代", 
        "subtype": "五言绝句", 
        "text": [
            "影与吾相依，自无而之有。", 
            "所往必我随，是真吾好友。"
        ], 
        "title": "影", 
        "type": "绝句", 
        "yun": "有"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "梅花开遍杏花香，桃李争妍暨海棠。", 
            "芍药不嫌春欲老，后看未始怨东皇。"
        ], 
        "title": "芍药", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "古梅错落尚怀新，记否当年旧主人。", 
            "黄鸟悲啼如有怨，也知不似旧时春。"
        ], 
        "title": "韩园伤古", 
        "type": "绝句", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "离巢燕子逐风飞，唤雨鸠还尽力啼。", 
            "连日闭门浑不觉，新秧青过小湖西。"
        ], 
        "title": "小湖閒望", 
        "type": "绝句", 
        "yun": "齐"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "乌鹊飞来绕树孤，数声更鼓响城隅。", 
            "仰看月到天心处，正是幽人归北湖。"
        ], 
        "title": "月下归北湖", 
        "type": "绝句", 
        "yun": "虞"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "雨过清明已浃旬，溟濛不似旧时春。", 
            "云开忽见当头月，直似他乡遇故人。"
        ], 
        "title": "久雨见月", 
        "type": "绝句", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "交情自昔订金兰，说到忘年亦大难。", 
            "自是故园空有忆，月明无语倚栏干。"
        ], 
        "title": "悼友潘蕙溪二首 其一", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "独步西园兴味长，先生最爱菊花香。", 
            "黄花从此无知己，三径秋来亦自荒。"
        ], 
        "title": "悼友潘蕙溪二首 其二", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "北窗高卧已如秋，况复荷风上小楼。", 
            "最是晚村堪画处，夕阳红挂树梢头。"
        ], 
        "title": "晚楼閒望", 
        "type": "绝句", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "好客能来慰我求，何妨终日共优游。", 
            "湖轩快得连宵雨，主不留宾宾自留。"
        ], 
        "title": "客至遇雨", 
        "type": "绝句", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "曾凭月老结良缘，伉俪原期拟百年。", 
            "底事秋风才送爽，顿教吹散并头莲。"
        ], 
        "title": "悼内四首 其一", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "云姨结伴遽招呼，惜我年来觉影孤。", 
            "自此鸡鸣谁戒旦，得闻枕畔唤余无。"
        ], 
        "title": "悼内四首 其二", 
        "type": "绝句", 
        "yun": "虞"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "姻缘债了便长辞，那禁分离不复悲。", 
            "魂魄倘能频入梦，梦时当汝作生时。"
        ], 
        "title": "悼内四首 其三", 
        "type": "绝句", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "悲欢离合总成空，徒忆丝牵一缕红。", 
            "灯下无人频问字，转怜诵读有馀功。"
        ], 
        "title": "悼内四首 其四", 
        "type": "绝句", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "银河耿耿夜迢迢，直似双星渡鹊桥。", 
            "我道人间胜天上，女牛会隔一年遥。"
        ], 
        "title": "贺陈鉴霖新婚三首 其一", 
        "type": "绝句", 
        "yun": "萧"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "听得黄鹂隔院呼，杏花枝外月模糊。", 
            "佯推夫婿毋贪睡，起整梳妆拜舅姑。"
        ], 
        "title": "贺陈鉴霖新婚三首 其二", 
        "type": "绝句", 
        "yun": "虞"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "春色曾经雨露佳，今宵鱼水自和谐。", 
            "晓窗睡起娇无力，笑倚郎肩著绣鞋。"
        ], 
        "title": "贺陈鉴霖新婚三首 其三", 
        "type": "绝句", 
        "yun": "佳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "今传禁火已多年，时记清明一日前。", 
            "杨柳无知偏犯禁，桃花林外散轻烟。"
        ], 
        "title": "禁烟节", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "天上双星又一般。", 
            "一年只博一宵欢。", 
            "人生莫怨多离别，修到神仙会面难。"
        ], 
        "title": "七夕", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "秋虫唧唧傍寒窗，一点清灯耿夜釭。", 
            "无限清愁来眼底，月临霄汉露横江。"
        ], 
        "title": "秋日偶成", 
        "type": "绝句", 
        "yun": "江"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "悲闻江上雁声残，袖掩双眸泪暗弹。", 
            "霜信未经先折翼，不曾入耳已心酸。"
        ], 
        "title": "闻雁有感", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "终年劳碌在书房，半课生徒半自当。", 
            "自笑不如梁上燕，营巢惟有一春忙。"
        ], 
        "title": "偶成", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "千条弱柳罨溪边，翠霭垂垂起复眠。", 
            "不是东风唤不醒，怕看春去倍凄然。"
        ], 
        "title": "柳眠", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "庭前啄草又衔花，入户穿帘侧复斜。", 
            "飞向梁间相对语，曾无误入别人家。"
        ], 
        "title": "燕语", 
        "type": "绝句", 
        "yun": "麻"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "农忙谁敢任游遨，袯襫朝披夜桔槔。", 
            "惟是登场勤打麦，田家妇女莫辞劳。"
        ], 
        "title": "打麦词八首 其一", 
        "type": "绝句", 
        "yun": "豪"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "晨鸡唱后旭升时，即起梳妆不敢迟。", 
            "场上本非妆饰地，何劳施粉更涂脂。"
        ], 
        "title": "打麦词八首 其二", 
        "type": "绝句", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "蕉如旗帜绿迎风，墙角榴花映面红。", 
            "手执连耞头戴笠，宛如女队出吴宫。"
        ], 
        "title": "打麦词八首 其三", 
        "type": "绝句", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "身却横行步却齐，一声高去一声低。", 
            "当场历落真堪听，起自东兮止自西。"
        ], 
        "title": "打麦词八首 其四", 
        "type": "绝句", 
        "yun": "齐"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "连耞高举向空挝，随重随轻次第加。", 
            "扑得麦芒连地起，却疑步步是莲花。"
        ], 
        "title": "打麦词八首 其五", 
        "type": "绝句", 
        "yun": "麻"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "不嫌烈日挂中天，各执连耞竞向前。", 
            "打罢一身汗如雨，乘风争立柳阴边。"
        ], 
        "title": "打麦词八首 其六", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "城女嫁随田舍郎，农家场务最难当。", 
            "东邻姊妹休相笑，惯使连耞实未尝。"
        ], 
        "title": "打麦词八首 其七", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "身尤袅娜手摩挲，忙煞邻家一小娥。", 
            "放下连耞飞步去，绿杨堤畔听秧歌。"
        ], 
        "title": "打麦词八首 其八", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "五言律诗", 
        "text": [
            "甘雨倏而至，乡民快意同。", 
            "秧连空涧碧，荷亚小塘红。", 
            "感格回天道，忧廑答圣衷。", 
            "三田苗近槁，从此庆年丰。"
        ], 
        "title": "喜雨", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "五言律诗", 
        "text": [
            "古属嵎夷境，偏居大海东。", 
            "地无千里广，强冠五洲中。", 
            "环岛能居守，凭舟可外攻。", 
            "朝鲜吞并后，天下独称雄。"
        ], 
        "title": "日本骤强", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "回忆春光百日中，小湖从此又秋风。", 
            "山缘过雨松逾翠，树为经霜叶半红。", 
            "燕雁代飞知冷煖，鸥凫无事任西东。", 
            "眼前得失何须计，且面南轩倒酒筒。"
        ], 
        "title": "小湖秋兴", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "杨柳如丝袅碧川，繫留春色倍鲜妍。", 
            "已经九十惊肠断，又遇重三到眼前。", 
            "花意尚争千种艳，月光多看一回圆。", 
            "渔人何必频相问，此是桃园小洞天。"
        ], 
        "title": "闰三月", 
        "type": "律诗", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "飘飘柳絮任西东。多少春情付晚风。", 
            "曾说有形还有影。谁言无迹又无踪。", 
            "漫天竟讶成飞雪。行地堪将混转蓬。", 
            "移到花阴看不见。儿童追捉尚匆匆。"
        ], 
        "title": "絮影", 
        "type": "律诗", 
        "yun": null
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "百年难遇岁朝春，谚语相传亦有因。", 
            "岁序适当推丙戌，斗杓正喜建庚寅。", 
            "数声爆竹摧冰箸，万树梅花聘玉尘。", 
            "九十韶光今日始，赏心乐事许相循。"
        ], 
        "title": "丙戌岁朝立春", 
        "type": "律诗", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "省识韩园在暨东，汇香堂畔问春风。", 
            "数株老树横斜影，几曲回廊宛转通。", 
            "未必神游香雪径，却疑身入蕊珠宫。", 
            "关心欲讯前朝事，野鸟争鸣夕照中。"
        ], 
        "title": "汇香堂", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "半湾流水漾清波，流尽兴亡局几多。", 
            "并越无谋机已失，采香有径事非讹。", 
            "空馀夹涧桃千树，安得登山屐再过。", 
            "剩有梅花堂畔月，当年曾照美人歌。"
        ], 
        "title": "采香径", 
        "type": "律诗", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "半耕半读乐随时，閒住湖村度岁迟。", 
            "四野有山皆入画，一年无日不吟诗。", 
            "按收馆谷安吾分，早办官粮免吏欺。", 
            "翰墨神仙花世界，此中清福有谁知？"
        ], 
        "title": "课馀述怀", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "一轮月上海天东，小小前湖淡淡风。", 
            "百个东坡偏荡漾，三人太白更和同。", 
            "轻盈杨柳如丝碧，摇曳荷花似锦红。", 
            "最喜画船深夜入，广寒宫接水晶宫。"
        ], 
        "title": "湖村八景 其一 小湖月上", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "先人卜筑意何深，常与南山共古今。", 
            "翠嶂遥观时独坐，白云相对寄长吟。", 
            "从龙变化非无志，护鹤勾留恰有心。", 
            "更喜游行情似我，不嫌日日到西林。"
        ], 
        "title": "湖村八景 其二 绮岫云来", 
        "type": "律诗", 
        "yun": "侵"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "湖西村畔峙双桥，密护双桥柳万条。", 
            "翠浪堆中寻雁齿，绿阴深处露虹腰。", 
            "两溪连跨烟为锁，一径弯环霭不销。", 
            "何羡广陵明月夜，倚栏攀折教吹箫。"
        ], 
        "title": "湖村八景 其三 双桥柳岸", 
        "type": "律诗", 
        "yun": "萧"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "从今开辟北湖庄，种树曾传养树方。", 
            "欲为一身谋衣帛，好将十亩尽栽桑。", 
            "青分嫩叶供蚕食，绿发新阴任蝶狂。", 
            "行与子还行与逝，闲闲泄泄乐羲皇。"
        ], 
        "title": "湖村八景 其四 十亩桑畦", 
        "type": "律诗", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "郭外山头似敔形，苍苍不改四时青。", 
            "若为乐器声惟止，适类吾生用未经。", 
            "去去渊明归故里，休休表圣作新亭。", 
            "地灵乃得生人杰，要怪山灵不效灵。"
        ], 
        "title": "湖村八景 其五 敔山东峙", 
        "type": "律诗", 
        "yun": "青"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "浮图建自赤乌年，入望玲珑面面圆。", 
            "七级火馀犹屹立，半江影落讶孤悬。", 
            "晚来绝顶扶红日，晓起晴空撑碧天。", 
            "好似淩云一枝笔，太平兴国写连篇。"
        ], 
        "title": "湖村八景 其六 古塔西撑", 
        "type": "律诗", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "湾湾湾处复湾湾，竟把湖村四面环。", 
            "落日衔山孤墅晚，游鱼吞饵一竿弯。", 
            "波平似镜钩初下，萍乱如星网乍攀。", 
            "妇子也知风味好，烹鲜治酒有欢颜。"
        ], 
        "title": "湖村八景 其七 湾泾晚钓", 
        "type": "律诗", 
        "yun": "删"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "湖西村近紫云坛，日日钟催曙色寒。", 
            "百八声声分紧慢，万千梦梦记阑残。", 
            "花间空自思长乐，饭后应怜在木兰。", 
            "可笑老僧终不醒，拈珠入定坐蒲团。"
        ], 
        "title": "湖村八景 其八 僧舍晓钟", 
        "type": "律诗", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "幽居寂寂掩柴扉，溪水湾环碧四围。", 
            "竹竿应怜千本瘦，稻苗喜看一畦肥。", 
            "鸟声不厌呼为伴，人迹还应到此稀。", 
            "欲访朱公吟咏处，只馀秋燕傍檐飞。"
        ], 
        "title": "读圩", 
        "type": "律诗", 
        "yun": "微"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "忆昔眉山苏长公，会营别墅暨阳东。", 
            "面山门枕清溪上，绕郭桥横夕照中。", 
            "梅植千株留咏久，禾栽十亩记年丰。", 
            "劝耕也解躬耕乐，不是寻常田舍翁。"
        ], 
        "title": "苏墅", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "江东藩将忆南唐，莫宠于兹作战场。", 
            "埋土箭锋留宝物，射空剑气透文光。", 
            "勋名已列当年史，姓氏还流后世芳。", 
            "欲吊忠魂无觅处，故城凭眺独徬徨。"
        ], 
        "title": "莫城", 
        "type": "律诗", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "沧浪亭院古云林，一水湾环一境深。", 
            "步步引人能入胜，迢迢失路竟难寻。", 
            "花天月地增幽兴，舞馆歌楼豁素襟。", 
            "萧寺园亭几更变，游馀思古更伤今。"
        ], 
        "title": "游沧浪亭", 
        "type": "律诗", 
        "yun": "侵"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "瘾来丑态不堪描，眠向烟床兴便饶。", 
            "非为烧营频纵火，不因乞食也吹箫。", 
            "指头仟捲煤偏厚，鼻孔香飞雾不消。", 
            "事罢两肩高耸起，手擎杯茗向喉浇。"
        ], 
        "title": "嘲吸洋烟者", 
        "type": "律诗", 
        "yun": "萧"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "风息舟人解缆忙，推篷临水影低昂。", 
            "四更已抵黄山麓，两桨斜穿绿树傍。", 
            "孤墅远闻难报晓，平沙惊起雁成行。", 
            "纵谈不觉身嫌冷，犹立船头望日光。"
        ], 
        "title": "风息过江泊黄山港", 
        "type": "律诗", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "朱仙奉诏忽班师，君命无违礼所宜。", 
            "半壁支撑先采石，金军覆没愧苻离。", 
            "南朝竟忍冤三字，北向曾无树一枝。", 
            "墓侧同心于少保，同心只恨不同时。"
        ], 
        "title": "岳墓", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "雨后前溪两岸平，云归向晚一天晴。", 
            "炊烟直上风初定，瀑布高悬山欲倾。", 
            "驱犊缓鞭防路滑，钓鱼收艇倚桥横。", 
            "贫家茅屋真堪羡，偏有铜壶滴漏声。"
        ], 
        "title": "江村雨后", 
        "type": "律诗", 
        "yun": "庚"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "岁华容易换炎凉，辟谷谁传却老方。", 
            "毫末已非眸炯炯，镜中渐见发苍苍。", 
            "惊人句籍拈须得，到眼书愁转瞬忘。", 
            "一事思量尤可恼，光阴总觉少时长。"
        ], 
        "title": "岁华", 
        "type": "律诗", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "眠向烟床吸复呼，瘾来丑态不堪摹。", 
            "时时肩作玉楼耸，渐渐身如槁木枯。", 
            "无暑无寒无昼夜，费钱费力费工夫。", 
            "分明甘受苦中苦，愚到斯人真是愚。"
        ], 
        "title": "戒烟", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "穷秋风雨黯江城，阻我扁舟十日程。", 
            "斗蚁河山催短景，吟虫身世悟浮生。", 
            "玉壶满贮伤时泪，瑶瑟翻成变徵声。", 
            "办得买山钱十万，碧云深处敩躬耕。"
        ], 
        "title": "尚湖秋兴八首 其一", 
        "type": "律诗", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "琴水虞山寄一廛，微躯生值中兴年。", 
            "占星文字巫咸术，钓雪经纶尚父船。", 
            "天与归鸿闲岁月，人如翔鹭小神仙。", 
            "近来诗骨愈坚瘦，懒向枫江斗夕妍。"
        ], 
        "title": "尚湖秋兴八首 其二", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "一角残棋子半枯，五湖烟水望模糊。", 
            "横江已凿千寻锁，借箸空排八阵图。", 
            "兰芷篇章悲楚些，菰芦人物陋吴趋。", 
            "抱薪尚欲因人热，赁庑高风近有无？"
        ], 
        "title": "尚湖秋兴八首 其三", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "万叠忧心百结肠，南柯梦史费评量。", 
            "东林钩党危明祚，江左玄谈蹙晋疆。", 
            "未必中行甘间谍，岂如张俭老逋亡。", 
            "辩奸旌直千秋事，独抱馋书暗自伤。"
        ], 
        "title": "尚湖秋兴八首 其四", 
        "type": "律诗", 
        "yun": "阳"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "逝水年华悟昨非，触藩知退未知几。", 
            "麒麟轻出难为瑞，鹦鹉能言卒受鞿。", 
            "海国云寒鲸浪恶，水乡秋暖雁粮肥。", 
            "杜门自种忘忧草，差幸芜园屐印稀。"
        ], 
        "title": "尚湖秋兴八首 其五", 
        "type": "律诗", 
        "yun": "微"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "近市营求不疗贫，中年哀乐丧吾真。", 
            "倾囊角逐猪奴戏，篝火敖嬉鬼国春。", 
            "燕邸题襟犹昨日，新亭垂涕更无人。", 
            "栖岩自此成独往，独有寒蜩气味亲。"
        ], 
        "title": "尚湖秋兴八首 其六", 
        "type": "律诗", 
        "yun": "真"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "酒国新权百里侯，骚心沉醉未禁愁。", 
            "纵无醯瓮藏天地，可有浮槎上斗牛。", 
            "花月荒凉重入梦，湖山萧瑟最宜秋。", 
            "歌筵犹唱江南好，肠断珠娘一寸喉。"
        ], 
        "title": "尚湖秋兴八首 其七", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "木兰舟小两相宜，落纸云烟亦自奇。", 
            "吴越水仙陶岘楫，开天野史杜陵诗。", 
            "马牛呼我都无着，乌兔牵人有几时？", 
            "续得示儿编一卷，北窗酣卧世皇羲。"
        ], 
        "title": "尚湖秋兴八首 其八", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "萧寺西风趁晚程，野烟幂历上孤城。", 
            "菰蒲浅渚蝗蝝聚，瓜豆空棚蟋蟀鸣。", 
            "涸石绿痕犹积湿，入林红照暂浮晴。", 
            "捣衣声里秋如梦，只有诗情触处生。"
        ], 
        "title": "娄江杂感四首 其一", 
        "type": "律诗", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "炯炯乡心照夜长，疏罗萧屑换深凉。", 
            "孤灯风影随官柝，万苇秋声上女墙。", 
            "篷背湿云黄作雨，柳梢残月白欺霜。", 
            "扁舟酒思荒寒甚，铲尽新愁佐一觞。"
        ], 
        "title": "娄江杂感四首 其二", 
        "type": "律诗", 
        "yun": "阳"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "回首城南放棹时，芳郊蜡屐纵寻诗。", 
            "白鸥天外花如浪，黄蝶风前酒满卮。", 
            "晴絮双桥春去早，寒林十里客来迟。", 
            "夕阳依旧尘添鬓，忍赋娄江惆怅词。"
        ], 
        "title": "娄江杂感四首 其三", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "霪霖三日滞归船，负郭回潮落枕前。", 
            "露竹乱欹帆叶重，风萍偶蹙橹花圆。", 
            "江山从古宜秋士，烟月何人吊水仙。", 
            "最是销魂清夜别，孤鸿又叫早寒天。"
        ], 
        "title": "娄江杂感四首 其四", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "峭月倾寒向短桡，麋台枯叶晚萧萧。", 
            "霜摧岛树零冬蕊，烟滃机舟警夜潮。", 
            "大树蚍蜉容众撼，荒郊狐兔避人骄。", 
            "坐中心事涛千尺，任是愁煎不易消。"
        ], 
        "title": "杂感四首 其一", 
        "type": "律诗", 
        "yun": "萧"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "万雉风黄促暮茄，惊回远梦已天涯。", 
            "征鸿狂叫千山月，病燕羞依百姓家。", 
            "切骨吟心埋落叶，倾尊离思酹寒花。", 
            "雠书发迹浑闲事，钩索虫鱼手屡叉。"
        ], 
        "title": "杂感四首 其二", 
        "type": "律诗", 
        "yun": "麻"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "冻柳回黄拂鬓丝，一帆风雪半囊诗。", 
            "病炎未觅迎凉草，徇俗真同受劫棋。", 
            "插架残书间蠹粉，出墙枯竹考蛛丝。", 
            "江云抱冻依峰脚，只是还山未有期。"
        ], 
        "title": "杂感四首 其三", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "归计先谋二顷田，辛峰浮翠尚湖烟。", 
            "飞虫高举因投网，行蚁长征只慕膻。", 
            "寥落酒星尘市外，纵横剑气草堂前。", 
            "朝来冻雾滋阶础，又见莓苔绿簸钱。"
        ], 
        "title": "杂感四首 其四", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "十丈红蔷倚凤楼，眉山春近不知愁。", 
            "谁怜酒窟双蓬鬓，未抵珠娘一串喉。", 
            "柳陌梦云霾断峡，花帘娟月孕空钩。", 
            "玉河东壁连银汉，为有张星在上头。"
        ], 
        "title": "无题为映南赋六首 其一", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "歌哭欢场剑气雄，牢愁收拾付虫虫。", 
            "双声读曲江南忆，十斛倾脂塞北空。", 
            "瑶海大惭名士鲫，玉京小谪美人虹。", 
            "落花萧索铜驼陌，一瓣心香附转蓬。"
        ], 
        "title": "无题为映南赋六首 其二", 
        "type": "律诗", 
        "yun": "东"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "待觅幽花赋绿春，疏槐门巷隔微尘。", 
            "锦茵谁遣乌龙卧，珠箔时遭紫燕瞋。", 
            "秋扇弃捐同是恨，春衫熨贴未全贫。", 
            "从今莫诵昭阳怨，座有天涯失意人。"
        ], 
        "title": "无题为映南赋六首 其三", 
        "type": "律诗", 
        "yun": "真"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "劫灰淘愤侑行觞，侧帽词人倚酒狂。", 
            "袖翠寒偎边月白，鬓鸦瘦压岛花黄。", 
            "重来顿讶朝云散，何处深埋怨土香。", 
            "踏尽玉阶霜草碧，红心应不受凋伤。"
        ], 
        "title": "无题为映南赋六首 其四", 
        "type": "律诗", 
        "yun": "阳"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "海蜃楼台变幻多，桐华消息易传讹。", 
            "敛身艳笑惊钗燕，入骨愁丝缚茧蛾。", 
            "镇日天台春有主，小风古井水无波。", 
            "灯窗同听潇潇雨，还想吴音一阕歌。"
        ], 
        "title": "无题为映南赋六首 其五", 
        "type": "律诗", 
        "yun": "歌"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "莫道情禅忏悔难，荼蘼春影已阑珊。", 
            "那堪没月教星替，未许涂朱当碧看。", 
            "锦瑟笺成文藻冷，玉关梦杳剑芒寒。", 
            "年来倚思凋零尽，拼守荒江旧钓竿。"
        ], 
        "title": "无题为映南赋六首 其六", 
        "type": "律诗", 
        "yun": "寒"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "萧斋尽日掩藜蒿，剑气干星夜怒号。", 
            "睡起拂衣炎雾重，诗成仰屋漏天高。", 
            "何知非翠摧牛角，剩有雌黄染兔毫。", 
            "揽镜忽勾乡思起，莼湖寻梦五更劳。"
        ], 
        "title": "雨窗夜起杂志四律 其一", 
        "type": "律诗", 
        "yun": "豪"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "尘海黄浮浊酒卮，杜鹃催老鬓丝丝。", 
            "鼓鼙江上严师日，瓜果楼头望远时。", 
            "蟾月半奁窥影瘦，雁云一桁报书迟。", 
            "独吟如茧抽难尽，况是归期未有期。"
        ], 
        "title": "雨窗夜起杂志四律 其二", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "东望神州路黯然，趋庭心与白云旋。", 
            "鸳巢况有携雏乐，蜗舍何妨抱瓮眠。", 
            "晓涨绿肥菰叶雨，夕阴黄瘦木棉田。", 
            "药炉茶臼安排易，如此萧寒负盛年。"
        ], 
        "title": "雨窗夜起杂志四律 其三", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "凤城翠侣日嘲啾，雪藕调冰互劝酬。", 
            "卧辙苇烟寻野冢，对床花雨话晴楼。", 
            "尊前春恨吴船梦，笛里边声海峡秋。", 
            "襟袖浪浪洒清泪，一灯枯坐赋牢愁。"
        ], 
        "title": "雨窗夜起杂志四律 其四", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "孤云万里鹧鸪飞，琼岛春星晓梦非。", 
            "苇渚落花封坏辙，柳营别泪冻征衣。", 
            "新军辽海呼无渡，旧属韩民赋式微。", 
            "北望榆关长喟息，承平廿载误戎机。"
        ], 
        "title": "津门杂感四首 其一", 
        "type": "律诗", 
        "yun": "微"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "南北边防一力筹，劳师未解至尊忧。", 
            "金州已失重门险，台海偏闻割地谋。", 
            "绝域犬羊工伺衅，华堂燕雀讳言愁。", 
            "妖鲸跋浪凌秋汉，谁系长绳钓十洲。"
        ], 
        "title": "津门杂感四首 其二", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "骄虏分兵势不支，穷边冰雪利行师。", 
            "破仑雄略终亡国，罗刹深谋尚俟时。", 
            "谢傅江淮更壁垒，汉家丰沛望旌旗。", 
            "老成借箸无长策，手抉忠肝进一卮。"
        ], 
        "title": "津门杂感四首 其三", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "疏狂杜牧厌谈兵，说剑攻书百未成。", 
            "荒店乱鸡催起舞，归轺一雁伴长征。", 
            "醉乡歌哭拚千日，儒术纡回误半生。", 
            "赢得灯宵乡思近，茆江霜堠梦行程。"
        ], 
        "title": "津门杂感四首 其四", 
        "type": "律诗", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "柳营尽日卧征骖，桑海惊涛梦未酣。", 
            "鱼市腥风流港外，葑田咸浪涨江南。", 
            "轮辕身世催颜老，鳞介山川抵掌谈。", 
            "安得满城开口笑，一樽地下酹何三。"
        ], 
        "title": "覆釜山晚眺", 
        "type": "律诗", 
        "yun": "覃"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "曲栏十二敞文窗，绿意新翻怨笛腔。", 
            "委砌花魂招翠羽，飐帘风影黯银釭。", 
            "柳塘絮絮寻泥燕，桐院沉沉吠月尨。", 
            "春涨满湖乡梦阔，乱云低压买鱼艭。"
        ], 
        "title": "绿荫四首 其一", 
        "type": "律诗", 
        "yun": "江"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "悄立东风拾坠欢，碧城仙恨种眉端。", 
            "虹桥暮雨沾衣润，翠箔春星倚袖寒。", 
            "读曲房栊香篆冷，落花身世鬓丝残。", 
            "旧时小杜吟红怨，蛎粉墙阴墨已干。"
        ], 
        "title": "绿荫四首 其二", 
        "type": "律诗", 
        "yun": "寒"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "小筑莺天水一涯，自携箫谱按红牙。", 
            "云埋香海寻诗艇，春暗旗亭卖酒家。", 
            "露槛折枝惊睡蝶，风林狂絮乱啼鸦。", 
            "晓窗量得愁千斛，懒爇沉檀礼萼华。"
        ], 
        "title": "绿荫四首 其三", 
        "type": "律诗", 
        "yun": "麻"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "斗帐樱红鸟罢鹐，凉飔新透紫蕉衫。", 
            "绛宫离恨天谁补，碧海闲愁梦未芟。", 
            "画烛烟寒垂蜡泪，荒江春老滞鱼函。", 
            "独怜思妇登楼日，遮断云蒲十幅帆。"
        ], 
        "title": "绿荫四首 其四", 
        "type": "律诗", 
        "yun": "咸"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "击筑悲歌行路难，鲸鳌吞吐倒洪澜。", 
            "但衿巨海鹏初息，只痛危梁燕未安。", 
            "礼聘远闻求颇牧，自强谁解学商韩。", 
            "狂言何必惊宾座，且酌黄醅御岁寒。"
        ], 
        "title": "岁暮杂感三首 其一", 
        "type": "律诗", 
        "yun": "寒"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "朋社招邀酒满罂，云间日下旧知名。", 
            "两行绛蜡呼卢雉，十斛明珠赠燕莺。", 
            "歌席牢愁矜坐客，穷阎连蹇负前盟。", 
            "自来材大难为用，何恤天池作黾声。"
        ], 
        "title": "岁暮杂感三首 其二", 
        "type": "律诗", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "安得浮云任所之，形骸脱略莫瑕疵。", 
            "桃源只少催科吏，栗里重赓乞食诗。", 
            "深竹溪山微雪夜，野梅篱落乍花时。", 
            "此中倘许长埋我，拼上糟邱醉不辞。"
        ], 
        "title": "岁暮杂感三首 其三", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "抚掌高歌旧酒徒，商声激越霸才粗。", 
            "谁赓祭酒三君咏，待觅团溪七子图。", 
            "赋稻一时矜宿慧，佣书十载笑饥驱。", 
            "西堂乐府翻新案，评到残棋局已枯。"
        ], 
        "title": "读柴伯廉悔初庐诗稿", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "大好光阴电影过，愁心如发渐苍皤。", 
            "纤纤雨径沉香梦，寂寂尘奁照泪波。", 
            "藓壁古春蜗篆浅，麦场初霁蚓泥多。", 
            "寻常风物无聊赖，岂止闻歌唤奈何。"
        ], 
        "title": "遣闷", 
        "type": "律诗", 
        "yun": "歌"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "万里南溟吼石鲸，赤城曙色动虹旌。", 
            "同秋罢校长杨猎，盛夏严屯细柳营。", 
            "海上艨艟开夜宴，江头笳鼓杂欢声。", 
            "搏轮螳臂烦天讨，道是元戈欲耀明。"
        ], 
        "title": "感怀五首 其一", 
        "type": "律诗", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "岁币倾输内府银，司农仰屋费咨询。", 
            "已闻都尉增搜粟，从此商轺困算缗。", 
            "税有羡余难议减，吏多中饱未知贫。", 
            "黑幡上相亲持节，拭目南东气象新。"
        ], 
        "title": "感怀五首 其二", 
        "type": "律诗", 
        "yun": "真"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "檄书星火下江城，故事由来贵奉行。", 
            "鹅鸭比邻矜守望，蝗螟歉岁贷常平。", 
            "堂前彩舞同嬉戏，纸上红陈已满盈。", 
            "把盏狂吟还自笑，一池春水不干卿。"
        ], 
        "title": "感怀五首 其三", 
        "type": "律诗", 
        "yun": "庚"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "奏销逾限博征钱，剜肉补疮倍可怜。", 
            "能吏追科多上考，计臣加赋在均田。", 
            "残编半蚀鱼鳞册，直笔新裁虎尾篇。", 
            "剔弊何如能责实，但循成法一条鞭。"
        ], 
        "title": "感怀五首 其四", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "伯季参商始旷林，干戈何事日相寻。", 
            "夙知虞虢连唇齿，翻藉仪秦布腹心。", 
            "辽海云帆排浊浪，神山日驭瞰孤岑。", 
            "沉舟余烬埋终古，尚有哀燐语夜深。"
        ], 
        "title": "感怀五首 其五", 
        "type": "律诗", 
        "yun": "侵"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "九日尊前话壮游，骚人犹赋古中秋。", 
            "虚空蟾兔经千劫，大地龙蛇起百忧。", 
            "蛾影远投将烬烛，笛声多在最高楼。", 
            "中庭儿女团栾会，笑指姮娥在上头。"
        ], 
        "title": "中秋夜与儿女话日本杂事", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "品野苍茫带雾昏，列车奋迅挟云奔。", 
            "秦时积雪寒终古，海外神山势独尊。", 
            "破晓微阳明半岛，寥天一发瞰中原。", 
            "此中疑有仙灵窟，准备攀寻屐齿痕。"
        ], 
        "title": "车中望富士山", 
        "type": "律诗", 
        "yun": "元"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "静室萧疏物外机，秋心先逗白云扉。", 
            "霜容不共寒螀老，乡思应随梦蝶飞。", 
            "尽日无言人亦澹，与花比瘦我犹肥。", 
            "结庐谁道邻廛市，落叶西风屐印稀。"
        ], 
        "title": "篱下种菊数众萧然有秋意", 
        "type": "律诗", 
        "yun": "微"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "漫天风雪作春寒，廿里溪山恣卧看。", 
            "诗思已随衰鬓减，人寰未抵酒肠宽。", 
            "枯荣世事经桑海，凄落生涯逐钓竿。", 
            "白石沧江归棹晚，玉梅花下一灯残。"
        ], 
        "title": "风雪归舟时二月九日", 
        "type": "律诗", 
        "yun": "寒"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "莫问宫腰损几枝，凤城寒峭更相思。", 
            "轻帷翠箔阴阴见，梦雨灵风故故迟。", 
            "樽酒无憀惟惜别，梅花如雪独裁诗。", 
            "谁知一掬伤春泪，凋尽青灯两鬓丝。"
        ], 
        "title": "花朝雨", 
        "type": "律诗", 
        "yun": "支"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "玉虬咽水昼沉沉，珠箔红楼望转深。", 
            "消息东郊苏旧梦，回环北斗绕余音。", 
            "龙池惊起千山雨，鼍鼓催开百里阴。", 
            "自怯春寒笼蜡照，红妆啼泪少年心。"
        ], 
        "title": "十三日始闻雷", 
        "type": "律诗", 
        "yun": "侵"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "一觞一咏及芳辰，无奈沉阴阁远春。", 
            "燕子帘拢寒食雨，桃花门巷去年人。", 
            "回黄转绿痕犹在，堕粉零脂迹已陈。", 
            "岂是素衣尘未浣，天教洗眼水云晨。"
        ], 
        "title": "小斋对雨偶成二首 其一", 
        "type": "律诗", 
        "yun": "真"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "重关密锁大槐宫，人事升沉一会中。", 
            "如此光阴真草草，无多春色莫匆匆。", 
            "浮云能蔽觚棱远，浊世宁辞酒盏空。", 
            "一桁雨帘愁不卷，小阑昨夜又东风。"
        ], 
        "title": "小斋对雨偶成二首 其二", 
        "type": "律诗", 
        "yun": "东"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "来日茫茫可奈何，但闻野哭不闻歌。", 
            "似留冤魄千年在，能使青丝一夜皤。", 
            "泉下春人终寂寞，雨中佳节易磋跎。", 
            "纸钱风里双飞燕，衔得新泥红泪多。"
        ], 
        "title": "清明日闻野哭有感", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "旧人梦已断南柯，检点尊前感喟多。", 
            "如此重阳非往昔，除君东道更谁何。", 
            "伤高几见尘扬海，湔涕宁希帝赐河。", 
            "丛菊未开酒无分，九华聊复借颜酡。"
        ], 
        "title": "和拔可九日诗 其一", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "园中老木带寒烟，阶下秋花尚斗妍。", 
            "违世閒居人几在，后时独立菊差贤。", 
            "逢辰致客轻千里，托兴行吟旷一廛。", 
            "好与墨巢添故事，编诗记取鼠儿年。"
        ], 
        "title": "和拔可九日诗 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "本是麒麟带好儿，再传更见渥洼姿。", 
            "待储邺驾书千卷，合付桐城笔一枝。", 
            "啼数声洪识英器，髫垂瓠覆入新诗。", 
            "堂堂名族新城旧，慰子羁穷一笑时。"
        ], 
        "title": "次韵病树抱孙之作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "藏身尘市习嚣咙，可笑人心不自降。", 
            "能共郊游几閒侣，卷携诗本一澄江。", 
            "乍欣接席临寒濑，但欠登楼拓绮窗。", 
            "何日扁舟五湖去，延缘幽曲采兰茳。"
        ], 
        "title": "拔可约同病树云甫鉴资龙华看江景", 
        "type": "律诗", 
        "yun": "江"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "偕亡真见日车翻，遗恨何由报九原。", 
            "徒奋空拳思假手，全输一局误强援。", 
            "负寒不见骅骝返，啼血谁知杜宇冤。", 
            "倘仅诗传终牖下，笔锋端可犯陈元。"
        ], 
        "title": "苏堪手写和乙庵师诗有「窗间枕书人二竖语膏肓日车何时翻一快偕汝亡」句爱其喷薄激烈漫题其后", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "上下云龙未可追，相依蛩驵复乖违。", 
            "危难明日非吾计，寂寞残生安所归。", 
            "倒载张仙君倘似，阳狂潘盎我应希。", 
            "风尘无复挺之子，何处草堂容息机。"
        ], 
        "title": "送别病树", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "留眼桑田阅万流，藏身人海一虚舟。", 
            "不惭精鉴楼攻愧，长惯单栖许散愁。", 
            "并世耆贤知缟带，稽天大浸等浮沤。", 
            "心颜筋力都如昔，三十年前忆旧游。"
        ], 
        "title": "小坡六十初度", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "见法空闻喜悦多，不堪隐几老维摩。", 
            "诗能遣恨寻医去，酒可忘忧奈病何。", 
            "在昔高眠动湖海，祇今袖手看关河。", 
            "大江东去风流尽，愁绝当筵一曲歌。"
        ], 
        "title": "失题", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "早识齑羹胜醢臡，如何车马易锄犁。", 
            "堂堂人与诗争老，缓缓春来意更悽。", 
            "万事都如杯覆水，先生不复酒成醯。", 
            "从知千偈初无语，应候何妨故故啼。"
        ], 
        "title": "失题", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "孤臣头白醉钧天，莲炬金杯照夜筵。", 
            "问答玉音犹在耳，凄迷春梦已如烟。", 
            "肆奸桧贼终遗臭，僭号昌奴岂自全。", 
            "二十年来家国事，伤心成就一胡铨。"
        ], 
        "title": "失题", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "不见临江双鲤鱼，经年川疾近何如。", 
            "难凭书札传心曲，空有冰霜儆索居。", 
            "听雨何时还对榻，篝灯寒夜只亲书。", 
            "中行犹复邻无妄，勿药遥占喜有馀。"
        ], 
        "title": "寄怀复园（甲戌 一九三四）", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "已分遗民度厄年，阳馀重见□当天。", 
            "囊中馀智何人觉，洛下深衣万口传。", 
            "后辈宁烦工刻画，小诗曾不废雕镌。", 
            "看山听雨何穷兴，合寄春风莽荡边。"
        ], 
        "title": "和柳下（丙子 一九三六）", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "深谈往往见沉思，老屋东头下榻时。", 
            "心妙故知为静者，兴酣时复一中之。", 
            "暮年兄弟如君少，高世襟期敛手宜。", 
            "凄绝人琴竟何往，重来忍见子猷悲。"
        ], 
        "title": "挽周竺君（辛巳 一九四一）", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "江湖屈落刘莘老，风雪微茫岁又阑。", 
            "寄字尽随秋雁没，旧奴还作主人看。", 
            "三年宗国无穷事，一饭寻常九折难。", 
            "思折庭梅问消息，暮云无际楚天寒。"
        ], 
        "title": "莘田使来得书感赋", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "昔从周左为秋社，长忆先生鄂渚间。", 
            "今见黄州新句法，更怀青琐旧朝班。", 
            "南能北秀天难并，京洛江湖意等閒。", 
            "料理诗篇真事业，漫辞萧瑟对江山。"
        ], 
        "title": "赠念衣并怀左周二丈", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "曝书忽见故人书，猛觉虚光未扫除。", 
            "只此心情犹昨昔，居然三十竟何如。", 
            "惯愁出入公超市，小付生涯范粲车。", 
            "白日青春花气午，不多时梦尚蘧蘧。"
        ], 
        "title": "偶成", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "睡起未妨花事晚，芳春将去一嫣然。", 
            "笑看词客过千辈，不忏风情又此筵。", 
            "红杏青松都莫问，贪多爱好已能传。", 
            "虚廊旧梦无寻处，料理回肠苦笋鲜。"
        ], 
        "title": "次韵觉庵枣花寺看牡丹", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "爱读剑南七字诗，自伤自慰总堪悲。", 
            "强弓恶马真何物，村酤园蔬又一时。", 
            "万里神州供涕泪，百年岁月易差池。", 
            "抛将直北黄龙憾，来写江南白纻词。"
        ], 
        "title": "读剑南诗", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "年前料量千回意，袖手笼寒及暮春。", 
            "向晚落花看更急，将行纵酒莫辞频。", 
            "远山孤塔千寻梦，宿雨寒蕉一个身。", 
            "栏榭曲幽閒亦好，郊原浩荡付何人。"
        ], 
        "title": "周念衣约游洪山不果枉赠一首次韵留别", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "愁心中酒付腾腾，强兴松寥更一登。", 
            "高地寒潮回午梦，小楼淡日话残僧。", 
            "棋枰急劫世何短，江海一麾吾未能。", 
            "还欲禅庵添故事，夜窗破壁影寒灯。"
        ], 
        "title": "戊辰九月同公渚君适焦山登高宿松寥阁", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "近现代", 
        "subtype": "七言律诗", 
        "text": [
            "幽栖那得瀼西东，身世长游羿彀中。", 
            "故国已惊朝士尽，胜情还与昔贤同。", 
            "多文玄豹难藏雾，违性爰居且避风。", 
            "待与何人话畴昔，逍遥傥遇霸城翁。"
        ], 
        "title": "奉和纕蘅移居诗", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "潮丝水旱更乌烟，终岁应多费几钱。", 
            "七件而今增一件，那能度日不如年。"
        ], 
        "title": "见吸烟者有感", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "不帆不橹自能行，但听双轮发水声。", 
            "一榻酣眠犹未醒，舟人说已到南京。"
        ], 
        "title": "甲午乘轮赴试神速异常，口占二绝 其一", 
        "type": "绝句", 
        "yun": "庚"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "昨由鹅鼻挽征衣，夜过金焦燕子矶。", 
            "今早石头城上望，半千里路疾如飞。"
        ], 
        "title": "甲午乘轮赴试神速异常，口占二绝 其二", 
        "type": "绝句", 
        "yun": "微"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "梦里奇缘莫当真，临川臆说本无因。", 
            "丽娘果有还魂术，千古应无枉死人。"
        ], 
        "title": "读牡丹亭", 
        "type": "绝句", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "爨下无薪奈若何？采樵无地费摩挲。", 
            "百年松柏经培养，一旦无辜受斧柯。"
        ], 
        "title": "时事歌十首 其一", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "无米为炊奈若何？去年无麦又无禾。", 
            "春来何物充枵腹，野菜和根煮一锅。"
        ], 
        "title": "时事歌十首 其二", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "生理全无奈若何？木棉舣向外洋多。", 
            "闾阎受尽无穷祸，苦煞贫家老太婆。"
        ], 
        "title": "时事歌十首 其三", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "无计谋生奈若何？吾乡妇女纺纱多。", 
            "近年设有洋纱厂，无用篝灯伴素娥。"
        ], 
        "title": "时事歌十首 其四", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "机上无丝奈若何？缫成白雪不须歌。", 
            "茧庄收尽乡闾茧，城市几无著绮罗。"
        ], 
        "title": "时事歌十首 其五", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "布不值钱奈若何？临机织女欲停梭。", 
            "昔何昂贵今何贱，为较从前百倍多。"
        ], 
        "title": "时事歌十首 其六", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "继晷无膏奈若何？芸窗丙夜费吟哦。", 
            "洋油亦许光蓬壁，恶臭行将掩鼻过。"
        ], 
        "title": "时事歌十首 其七", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "斗酒十千奈若何？杏村不见酒帘拖。", 
            "坐令北海堂前客，莫倒琼筵金叵罗。"
        ], 
        "title": "时事歌十首 其八", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "鸦片迷人奈若何？中原流毒百年多。", 
            "眠床便作吹箫客，烟室争为安乐窝。"
        ], 
        "title": "时事歌十首 其九", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "边地烽烟奈若何？四夷无事辄生波。", 
            "一波未息一波起，待旦难忘不枕戈。"
        ], 
        "title": "时事歌十首 其十", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "纳凉须把绮窗开，忙煞群童去复回。", 
            "制就纱囊贮萤火，高擎罗扇待飞来。"
        ], 
        "title": "暑夜纳凉二首 其一", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "深宵萤火正低昂，喜煞儿童扑取忙。", 
            "撤夜荧荧明不灭，宝珠一粒赛宵光。"
        ], 
        "title": "暑夜纳凉二首 其二", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "孝义兼全实二难，伊言如是乃心安。", 
            "河阳已见花成县，教孝犹蒙设杏坛。"
        ], 
        "title": "和谢李邑侯赐题慎余稿首原韵四首 其一", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "江乡朴孝已为难，更给花红愧不安。", 
            "顷刻荣名敷里党，淮阴当日拟登坛。"
        ], 
        "title": "和谢李邑侯赐题慎余稿首原韵四首 其二", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "一曲阳春欲和难，慎余准许列骚坛。", 
            "老儒何幸称君子，令我先人谢不安。"
        ], 
        "title": "和谢李邑侯赐题慎余稿首原韵四首 其三", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "百行原来孝最难，遵行邑宰亦心安。", 
            "招宾今改称双孝，寿石常存古社坛。"
        ], 
        "title": "和谢李邑侯赐题慎余稿首原韵四首 其四", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "万里长城竟海横，欲为万世策安平。", 
            "早知二世亡秦业，悔为他人筑此城。"
        ], 
        "title": "长城", 
        "type": "绝句", 
        "yun": "庚"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "悔经窃药化嫦娥，空费霓裳咏大罗。", 
            "历久终成千古恨，圆时常少缺时多。"
        ], 
        "title": "嫦娥", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "夕阳红遍水心亭，万顷田禾色倍青。", 
            "最是群儿玩耍处，共持长竹逐蜻蜓。"
        ], 
        "title": "晚眺", 
        "type": "绝句", 
        "yun": "青"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "吾江最盛伞墩梅，每到春来次第开。", 
            "廿七年前曾过此，梅花应笑我重来。"
        ], 
        "title": "伞墩观梅", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "恨我迟生七十年，仓山未获揖名贤。", 
            "溪斋展读随园集，恰喜今生尚有缘。"
        ], 
        "title": "读随园全集有作", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "满天星斗灿春宵，云影何来入眼摇。", 
            "想是玉皇出金殿，红云万朵下丹霄。"
        ], 
        "title": "贯庄调灯五首 其一 云头", 
        "type": "绝句", 
        "yun": "萧"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "枝枝叶叶满瑶台，羡煞良工善剪裁。", 
            "梅杏桃榴荷桂菊，一时争向火中开。"
        ], 
        "title": "贯庄调灯五首 其二 花瓶", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "鹤不能飞凤不吟，登台队队出珍禽。", 
            "笙箫弦管和仙韵，宛似琼林奏好音。"
        ], 
        "title": "贯庄调灯五首 其三 百鸟", 
        "type": "绝句", 
        "yun": "侵"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "百般奇宝尽蒐罗，斗富还誇此最多。", 
            "天地精华今毕露，看人无不笑呵呵。"
        ], 
        "title": "贯庄调灯五首 其四 百宝", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "狮象轩昂虎豹雄，回翔跳舞技偏工。", 
            "犀牛戽水猱升木，怪状奇形烈炬中。"
        ], 
        "title": "贯庄调灯五首 其五 百兽", 
        "type": "绝句", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "泰山绝顶罕行踪，上有苍苍百岁松。", 
            "恨煞白云横半岭，举头不见丈人峰。"
        ], 
        "title": "吊外舅", 
        "type": "绝句", 
        "yun": "冬"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "妾虽未上望夫台，望子情殷自可哀。", 
            "树欲静兮风不息，我郎何故不归来。"
        ], 
        "title": "代潘妇寄夫子四首 其一", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "稚儿也解忆长安，父不还家总不欢。", 
            "多事绿纱窗外月，照人独自倚栏干。"
        ], 
        "title": "代潘妇寄夫子四首 其二", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "两地原同戴一天，别才满月恍经年。", 
            "莫愁湖上风光好，曾否花开并蒂莲。"
        ], 
        "title": "代潘妇寄夫子四首 其三", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "寸草春晖报未遑，倚闾无计慰高堂。", 
            "劝君勿似衡阳雁，偏认他乡作故乡。"
        ], 
        "title": "代潘妇寄夫子四首 其四", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "花开天暖未为奇，花落天寒可制衣。", 
            "无补民生花万种，春来空自斗芳菲。"
        ], 
        "title": "木棉", 
        "type": "绝句", 
        "yun": "微"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "无夫久矣误丰神，一别林逋数百春。", 
            "可喜三郎新丧偶，权将聘汝作夫人。"
        ], 
        "title": "辛巳秋，香樵居士以画梅见赠，时予适丧偶，因戏题之", 
        "type": "绝句", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "芙蓉城外野人家，惭愧无花答岁华。", 
            "自笑不能除故癖，年年惯索一春花。"
        ], 
        "title": "寄张廷瑞索牡丹花二首 其一", 
        "type": "绝句", 
        "yun": "麻"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "小园准备置亭台，好把名花次第栽。", 
            "此后春风誇富贵，牡丹常见并头开。"
        ], 
        "title": "寄张廷瑞索牡丹花二首 其二", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "年来迟发故园花，常怪春先到别家。", 
            "移植向阳开便早，东风预为孕奇葩。"
        ], 
        "title": "无题", 
        "type": "绝句", 
        "yun": "麻"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "蹒跚倚杖步迟迟，笑煞脩丹吕祖师。", 
            "想是葫芦无妙药，李仙跛疾未能医。"
        ], 
        "title": "题李铁拐像二首 其一", 
        "type": "绝句", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "足不平兮可奈何，犹携铁杖笑呵呵。", 
            "神仙亦有难医疾，怪道人间病者多。"
        ], 
        "title": "题李铁拐像二首 其二", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "馆人昨日买花来，却傍桑阴次第栽。", 
            "春有兰兮秋有菊，得时便觉占先开。"
        ], 
        "title": "客馆栽花三首 其一", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "书斋新种两三花，无限春光拂柳衙。", 
            "喜煞邻家一幼女，隔墙偷看手先遮。"
        ], 
        "title": "客馆栽花三首 其二", 
        "type": "绝句", 
        "yun": "麻"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "始谋隙地议栽花，不碍阶前草报芽。", 
            "还喜灌园多暇日，时呼野老话桑麻。"
        ], 
        "title": "客馆栽花三首 其三", 
        "type": "绝句", 
        "yun": "麻"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "逾七高年患采薪，凭谁著手竟回春。", 
            "剧时共拟游仙咏，愈后翻疑隔世人。", 
            "却病味尝甘芋美，引年酒酿野萸新。", 
            "由来不药中医说，仔细思之定有因。"
        ], 
        "title": "贺清儒族祖病愈", 
        "type": "律诗", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "鼙鼓声惊动地来，蛙鸣池畔甚喧豗。", 
            "巡更每与鼍相应，报晓还疑羯共催。", 
            "人劝分秧耕绿野，天教护谷入黄梅。", 
            "由来善解官私意，聒耳何妨听几回。"
        ], 
        "title": "蛙鼓", 
        "type": "律诗", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "不妨穴土寓微躬，薄技常怀品笛工。", 
            "调和蝉琴吟竹月，声谐蛙鼓奏薰风。", 
            "无腔早识缘无孔，变徵何期忽变宫。", 
            "傥谱落梅花一曲，馀音嘹亮水田中。"
        ], 
        "title": "蚓笛", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "此石曾为名士求，岂容溺器漫相投。", 
            "沈沦孰雪从前耻，蹧蹋难消此日羞。", 
            "相马不能逢伯乐，登龙何自识荆州。", 
            "我今置汝南窗畔，夜夜文光射斗牛。"
        ], 
        "title": "题石", 
        "type": "律诗", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "剋期祠宇起工程，易举终须赖众擎。", 
            "此事不妨仍旧贯，吾侪共冀奋先声。", 
            "欲为祖业千秋计，惟愿人心一样平。", 
            "到底和衷能共济，岂容猜忌负公评。"
        ], 
        "title": "二月初十日，缮葺宗祠，因往督工，有感而作", 
        "type": "律诗", 
        "yun": "庚"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "琴弦再理未嫌迟，聒耳新音胜旧时。", 
            "不意弄璋先弄瓦，未经鞶革且鞶丝。", 
            "花开及第留他日，草毓宜男指后期。", 
            "名曰醉萸真有以，相呼辄诵杜陵诗。"
        ], 
        "title": "生女自慰", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "异流自古本同源，柏翳流风今尚存。", 
            "派自河南南渡别，家居绮北北湖村。", 
            "何堪数典忘先祖，夙赖遗徽荫远孙。", 
            "二十馀传成钜族，人丁益较旧时繁。"
        ], 
        "title": "有同姓不宗者叩予支派里居，作此答之", 
        "type": "律诗", 
        "yun": "元"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "晚楼野望思悠然，万景苍茫集眼前。", 
            "江水西来争赴海，岭云东去欲摩天。", 
            "绕篱只有千竿竹，附郭惭无数顷田。", 
            "曾似轻鸥忘远举，随波逐浪已多年。"
        ], 
        "title": "湖村晚望", 
        "type": "律诗", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "游鲤山前古钓台，濒溪方石衬苍苔。", 
            "欲将经济酬初志，故向烟波到老来。", 
            "熊梦早通真命主，鹰扬合展济时才。", 
            "姬周八百年天下，却赖持竿一叟开。"
        ], 
        "title": "钓台（刘邑尊观风）", 
        "type": "律诗", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "□□□□□□□，□□□□□□□。", 
            "恩叨北阙犹宜待，颂比南山且慰私。", 
            "德性温和今益懋，筋骸康健久如斯。", 
            "老年乐道生平事，尚忆来归二九时。"
        ], 
        "title": "寿母七十索贺诗六首 其一", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "尚忆来归二九时，即偕吾父订齐眉。", 
            "孀姑三世难为力，长姒茕居更可悲。", 
            "叠遇水灾无耔粒，继遭兵劫惜流离。", 
            "流离嗟已如黄鸟，毁室鸱枭又后随。"
        ], 
        "title": "寿母七十索贺诗六首 其二", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "毁室鸱枭又后随，寄人宇下泪交垂。", 
            "更炊虽不因人热，催课终难免吏欺。", 
            "回首不堪兵乱后，伤心最是寓居时。", 
            "惟凭纺绩谋生理，积有馀赀抚四儿。"
        ], 
        "title": "寿母七十索贺诗六首 其三", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "积馀有赀抚四儿，还凭笔砚作生涯。", 
            "课农教读曾无倦，娶媳婚男不过时。", 
            "茅屋数椽堪托庇，椿庭一日忽工辞。", 
            "敔山深处松苍翠，那忍高吟陟岵诗。"
        ], 
        "title": "寿母七十索贺诗六首 其四", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "那忍高吟陟岵诗，犹炊内侍慰吾慈。", 
            "虽无毛檄荣当日，聊著莱衣趁此时。", 
            "堂背萱花增一笑，庭前荆树秀三枝。", 
            "膝间更有诸孙绕，叫得婆婆喜欲痴。"
        ], 
        "title": "寿母七十索贺诗六首 其五", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "叫得婆婆喜欲痴，灵山当为觅灵芝。", 
            "年登七秩缘天与，诞遇三春惟子知。", 
            "秉烛园中花放处，飞觞坐上月圆时。", 
            "□□□□□□□，□□□□□□□。"
        ], 
        "title": "寿母七十索贺诗六首 其六", 
        "type": "律诗", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言律诗", 
        "text": [
            "三分鼎峙国无孙，七级浮图今尚存。", 
            "自下升高梯有级，由中望外壁悬门。", 
            "上层已历云堪驾，绝顶先登斗可扪。", 
            "欲问前朝兴废事，塔巅古佛竟无言。"
        ], 
        "title": "登姑苏报恩寺北塔", 
        "type": "律诗", 
        "yun": "元"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "城隅寥寂比荒郊，枯坐翻书手自钞。", 
            "孤塔尖常悬屋角，双桐叶半堕庭坳。", 
            "阴沉天与人同病，寒瘦山如我故交。", 
            "二九依然龙战野，静中消息玩羲爻。"
        ], 
        "title": "虞城杂感八首 其一", 
        "type": "律诗", 
        "yun": "肴"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "疏藤叶脱不成阴，小巷人过辨足音。", 
            "独饮未能扶懒骨，苦吟直欲呕秋心。", 
            "孤城鼓角遥相应，细雨檐楹暗转深。", 
            "但听勃姑朝暮唤，噤声翻笑凤鸾喑。"
        ], 
        "title": "虞城杂感八首 其二", 
        "type": "律诗", 
        "yun": "侵"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "好从人海卜幽居，藏室深潜蠹字鱼。", 
            "万叶丹黄分画沈，四围水墨匝诗庐。", 
            "升平尚冀将来世，垂老还耽未见书。", 
            "物我亲疏无系著，弇西台北恋华胥。"
        ], 
        "title": "虞城杂感八首 其三", 
        "type": "律诗", 
        "yun": "鱼"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "粉黛成帏绮作寮，湖光岚翠亦无聊。", 
            "茗炉旧话从头忆，鞠部新声入耳嚣。", 
            "蜃市妖氛生净域，钿车人语散中宵。", 
            "江山如睡秋如梦，老大年华不易消。"
        ], 
        "title": "虞城杂感八首 其四", 
        "type": "律诗", 
        "yun": "萧"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "古城湮没七弦川，耆献无征益惘然。", 
            "鹤骨传疑文学冢，鼠牙贻笑让王阡。", 
            "读书台圮存萧选，洗砚池荒梦草颠。", 
            "剩有黄陈余韵在，虞乡记纂待寻研。"
        ], 
        "title": "虞城杂感八首 其五", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "十日居然比上农，清晨登陇辨横纵。", 
            "萑苻遍地难安枕，荆棘中原未息烽。", 
            "呵壁已无天可问，种桑只有海能容。", 
            "我家曾辟桃源洞，灵境如何不再逢。"
        ], 
        "title": "虞城杂感八首 其六", 
        "type": "律诗", 
        "yun": "冬"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "云横西北路盘盘，积雨空岩翠已干。", 
            "吾谷依然枫叶尽，鸽峰无恙草堂寒。", 
            "鹤归城郭应非旧，龙去山川未改观。", 
            "伫立疏林斜照里，停杯薄醉不成欢。"
        ], 
        "title": "虞城杂感八首 其七", 
        "type": "律诗", 
        "yun": "寒"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "广乐仙璈已倦听，眼中突兀旧山青。", 
            "无多林壑供文藻，如此风华汨性灵。", 
            "枕熟黄梁成独醒，帆回沧海算曾经。", 
            "长哦撷遍樊南集，寂寞天涯正对萤。"
        ], 
        "title": "虞城杂感八首 其八", 
        "type": "律诗", 
        "yun": "青"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "晴暄冬十似春三，景色天然画意参。", 
            "斜日枫林浓淡赭，小风荇渚浅深蓝。", 
            "归耕尚未芜三径，老学犹思结一庵。", 
            "阒寂柴门无客到，好寻农圃共闲谈。"
        ], 
        "title": "晚眺", 
        "type": "律诗", 
        "yun": "覃"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "江风吹雨湿行装，作吏何如觅句忙。", 
            "已笑官衔同画饼，莫教法制困探囊。", 
            "秋声半落银河里，海气遥通贝阙旁。", 
            "斗大孤城萧瑟甚，梧阴寂寞井苔苍。"
        ], 
        "title": "送龙尾赴南汇任推事", 
        "type": "律诗", 
        "yun": "阳"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "咸同人物自千秋，桑海遗珠又遍搜。", 
            "蒙叟列朝当闰集，遗山野史续中州。", 
            "百家菹醢供仙蠹，万卷丹铅笑汗牛。", 
            "风降雅亡离黍感，茫茫谁解我心忧。"
        ], 
        "title": "和师郑辛亥十一月诗史乙集刊成自题其后用原韵二首 其一", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "十载骚坛孰主奴，名家江左渺钱吴。", 
            "失栖群似林间鹊，偏好应如屋上乌。", 
            "削简几经雠亥豕，弃官原不为尊鲈。", 
            "寂寥故国空文藻，校订残编一叹吁。"
        ], 
        "title": "和师郑辛亥十一月诗史乙集刊成自题其后用原韵二首 其二", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "南柯鹪寄几春秋，诗事还将旧梦搜。", 
            "风雅衰微成季世，河山破碎恸神州。", 
            "蛰居犹得亲鱼鸟，溷俗何心应马牛。", 
            "一自月泉成集后，浇肠无藉酒消忧。"
        ], 
        "title": "师郑汇辛亥自题诗史乙编同人和章名曰忧吁集感题其后叠前韵二首 其一", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "传说千里乏飞奴，君滞宣南我住吴。", 
            "断港绿芦晨吠蛤，上林珠树夜啼乌。", 
            "梁痕依旧容巢燕，乡味他年忆脍鲈。", 
            "镇日掩关成独醒，袖中吟卷共忧吁。"
        ], 
        "title": "师郑汇辛亥自题诗史乙编同人和章名曰忧吁集感题其后叠前韵二首 其二", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "满目关河故国秋，谷音凄厉远征搜。", 
            "凋零吴会英才集，寂寞长安月旦州。", 
            "扰扰南施兼北宋，纷纷怨李与恩牛。", 
            "并时人物颓唐甚，展卷灯前起百忧。"
        ], 
        "title": "师郑邮示诗史乙集刊成自题二首次原韵 其一", 
        "type": "律诗", 
        "yun": "尤"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "未甘浊世隐狂奴，文体犹矜别富吴。", 
            "阿阁几曾巢瑞凤，延秋何忍听啼乌。", 
            "旅怀惆怅危梁燕，乡味思量旧日鲈。", 
            "头白汗青应有待，贞元朝士莫增吁。"
        ], 
        "title": "师郑邮示诗史乙集刊成自题二首次原韵 其二", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "年年春菌与秋莼，万里长安梦幻身。", 
            "应有舆人疑甲子，更从骚客赋庚寅。", 
            "谈经慎莫张三世，得道终嫌隔两尘。", 
            "犹自衔杯夸览揆，天涯踪迹已参辰。"
        ], 
        "title": "师郑邮示四十七岁初度感赋二律次韵寄怀 其一", 
        "type": "律诗", 
        "yun": "真"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "诗史四朝搜劫火，白头此愿冀能偿。", 
            "山灵倘许吟招隐，河伯终当叹望洋。", 
            "窥管一斑添闰集，投书几辈吊清湘。", 
            "劳君远道贻新什，斗室春生寂寞乡。"
        ], 
        "title": "师郑邮示四十七岁初度感赋二律次韵寄怀 其二", 
        "type": "律诗", 
        "yun": "阳"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "寒菊残秋剧可怜，眼前光景与留连。", 
            "高楼风雨仍今日，故国河山自去年。", 
            "偶对亲朋成独醉，欲摹花叶斗孤妍。", 
            "寂寥此地黄昏散，未觉嚣尘接市廛。"
        ], 
        "title": "十一月八日何市乡公所观菊花有感作", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "霜葩傲骨得天怜，人境高寒玉宇连。", 
            "疑是万梅移邓尉，待招双鹤语尧年。", 
            "西风黄叶先乾瘪，北牗残枝尚丽妍。", 
            "昨日迎冬今日雪，岸容萧瑟到郊廛。"
        ], 
        "title": "九日雪仍用前韵", 
        "type": "律诗", 
        "yun": "先"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "乐府村田续石湖，穷阎民困未全苏。", 
            "好留蔽芾清阴在，尚有纵横霸迹无。", 
            "三径未荒陶令菊，一官反恋步兵鲈。", 
            "寂寥谁是山中侣，待访南杨与北卢。"
        ], 
        "title": "和忏庵叔洞庭秋帆用原韵二首 其一", 
        "type": "律诗", 
        "yun": "虞"
    }, 
    {
        "author": "徐兆玮", 
        "era": "近现代", 
        "subtype": "七言律诗", 
        "text": [
            "树里澄湖一片明，讼庭草长几尘清。", 
            "村龙夜卧常无吠，山鸟晨兴偶一鸣。", 
            "僻径尽容游屐驻，稳风时趁钓船行。", 
            "官衙吏散联新句，最忆吴侬水调声。"
        ], 
        "title": "和忏庵叔洞庭秋帆用原韵二首 其二", 
        "type": "律诗", 
        "yun": "庚"
    }, 
    {
        "author": "孙肇圻", 
        "era": "近现代", 
        "subtype": null, 
        "text": [
            "郭外青山云外绕，黄栗青菱，风味秋来好。", 
            "一抹斜阳明木杪，轻车五里香塍道。", 
            "满院桐阴人悄悄，疏柳残荷，凉意生芳沼。", 
            "花自无言香自袅，枝头桂子知多少。"
        ], 
        "title": "蝶恋花 秋日游惠麓", 
        "type": "词", 
        "yun": null
    }, 
    {
        "author": "孙揆均", 
        "era": "近现代", 
        "subtype": "七言绝句", 
        "text": [
            "孟公此扇真奇绝，流转人间二百年。", 
            "杨子新修贯华阁，因缘翰墨总关天。"
        ], 
        "title": "题胡瘖公贯华阁图三首 其一", 
        "type": "绝句", 
        "yun": "先"
    }, 
    {
        "author": "孙揆均", 
        "era": "近现代", 
        "subtype": "七言绝句", 
        "text": [
            "狂醉桑榆忆唱酬，额书遗像两无留。", 
            "失之彼者得之此，生死交情有扇头。"
        ], 
        "title": "题胡瘖公贯华阁图三首 其二", 
        "type": "绝句", 
        "yun": "尤"
    }, 
    {
        "author": "孙揆均", 
        "era": "近现代", 
        "subtype": "七言绝句", 
        "text": [
            "海内知名道子吴，城南晚起画师胡。", 
            "两家各出擅场手，此是嘉陵第二图。"
        ], 
        "title": "题胡瘖公贯华阁图三首 其三", 
        "type": "绝句", 
        "yun": "虞"
    }, 
    {
        "author": "孙揆均", 
        "era": "近现代", 
        "subtype": "五言律诗", 
        "text": [
            "鼓棹三山去，风篷六扇斜。", 
            "何年留马迹，荒岛有人家。", 
            "古庙下黄叶，寥天余绮霞。", 
            "村儿惊客至，团坐语声哗。"
        ], 
        "title": "稚晖先生偕张议长溥泉招游马山赋寄冯山人四首并上南湖 其一", 
        "type": "律诗", 
        "yun": "麻"
    }, 
    {
        "author": "孙揆均", 
        "era": "近现代", 
        "subtype": "五言律诗", 
        "text": [
            "欢然一夕话，不速客人来。", 
            "明月穿林入，好山当户开。", 
            "芋头供晚食，灶脚发新醅。", 
            "喜听谈瀛海，吴公本善诙。"
        ], 
        "title": "稚晖先生偕张议长溥泉招游马山赋寄冯山人四首并上南湖 其二", 
        "type": "律诗", 
        "yun": "灰"
    }, 
    {
        "author": "孙揆均", 
        "era": "近现代", 
        "subtype": "五言律诗", 
        "text": [
            "周围百十里，屈曲廿三湾。", 
            "宾有如归乐，门皆不夜关。", 
            "霜钟神骏寺，渔火洞庭山。", 
            "记取杨梅熟，清游约再攀。"
        ], 
        "title": "稚晖先生偕张议长溥泉招游马山赋寄冯山人四首并上南湖 其三", 
        "type": "律诗", 
        "yun": "删"
    }, 
    {
        "author": "孙揆均", 
        "era": "近现代", 
        "subtype": "五言律诗", 
        "text": [
            "陈迹留吴越，耋儒仰许冯。", 
            "三橿余古屋，旧德是溪翁。", 
            "苦竹寻归径，晨帆乘好风。", 
            "白鸥飞面过，似笑客匆匆。"
        ], 
        "title": "稚晖先生偕张议长溥泉招游马山赋寄冯山人四首并上南湖 其四", 
        "type": "律诗", 
        "yun": "东"
    }, 
    {
        "author": "孙揆均", 
        "era": "近现代", 
        "subtype": "七言律诗", 
        "text": [
            "犹是难忘作寒食，西城座上几人存？", 
            "黔驴灞岸新诗影，白凤潍州残梦痕。", 
            "尺幅烟云方过眼，两家剑履已埋魂。", 
            "披图怅触无穷感，点染苍黄细细论。"
        ], 
        "title": "南湖先生邮示题岱老《觚庐画萃》二首，病暑枯坐，勉成一首奉答，即写之岱老画尾。侧身天地，感不尽于予怀也", 
        "type": "律诗", 
        "yun": "元"
    }, 
    {
        "author": "孙揆均", 
        "era": "近现代", 
        "subtype": "七言律诗", 
        "text": [
            "哀乐中年兀自伤，亦知事业转荒唐。", 
            "天涯芳草又春色，江上青山老夕阳。", 
            "落叶萧萧登北固，采菱泛泛下南塘。", 
            "疏星帘幞初凉夜，何处销魂不断肠。"
        ], 
        "title": "浦口戌楼有忆", 
        "type": "律诗", 
        "yun": "阳"
    }, 
    {
        "author": "孙家遂", 
        "era": "近现代", 
        "subtype": null, 
        "text": [
            "重重围剿一年年，依旧雄辞集外传。", 
            "岂逐花边弄文学，亦拈故事出新编。", 
            "么魔笔底形难遁，大树风前立弥坚。", 
            "且介一亭垂万古，高山仰止意拳拳。"
        ], 
        "title": "读鲁迅先生小说杂文集四首选二 其二", 
        "type": "古风", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": null, 
        "text": [
            "凌晓岁空阶，疏雨滋苔碧。", 
            "炎气收郁蒸，秋光更明婳。", 
            "宾雁从南来，云间落寸帙。", 
            "披览未终篇，怆然泪栖睫。", 
            "何意旧共学，昊天又降割。", 
            "潘令赋悼亡，鬓丝青未白。", 
            "流飔袭虚帏，遗挂映素壁。", 
            "欢会俱有期，精魂渺无迹。", 
            "长叹忆佳侣，奋飞鲜羽翮。", 
            "画兰靳久芳，黄杨易逢厄。", 
            "昔为偕老言，今若远行客。", 
            "锦瑟五十弦，弦僵桂亦裂。", 
            "沉忧据中心，生鉴婴至极。", 
            "我曾鼓壮缶，茹痛破肝膈。", 
            "迢迢八九年，辗转不能释。", 
            "非关嫟燕私，誉妇具奇癖。", 
            "登山恸伯兴，绳床老摩诘。", 
            "此不用吾情，他事安足责。", 
            "呜呼境萧索，家国同一辙。", 
            "子虽常悲哀，我劝自珍惜。", 
            "上体高堂心，下慰重泉魄。", 
            "瀛海乘长风，饱读富国策。", 
            "献岁片帆归，良时眷灵匹。", 
            "再听凤楼笙，窈窕乐晨夕。"
        ], 
        "title": "子屏仁弟将往扶桑忽有悼亡之痛赋诗为唁", 
        "type": "古风", 
        "yun": null
    }, 
    {
        "author": "孙保圻", 
        "era": "近现代", 
        "subtype": null, 
        "text": [
            "致命不及周遇吉，成名远逊李定国。", 
            "呜咽叱咤延陵生，甘为红颜出死力。", 
            "力不竭，情不灭，鼠子纵横满京邑。", 
            "擐甲挥戈便迎击，此身更可惜。", 
            "佳人难再得，得则掌心擎，失则眦血裂。", 
            "姻缘缥缈无消息，电扫黄巾夜传檄。", 
            "吁嗟乎，铜驼卧棘鹃啼月，英雄儿女都成迹。", 
            "万千哀怨谱新声，我今犹感山阳笛。"
        ], 
        "title": "题章履平冲冠怒传奇遗稿", 
        "type": "古风", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "羞对菱花理晚妆，珠帘卷上绿纱窗。", 
            "痴情最是楼头月，照影鲛绡强作双。"
        ], 
        "title": "羞对", 
        "type": "绝句", 
        "yun": "江"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "一盏清茶活火烹，酿花天气悄寒生。", 
            "荒斋整日无人到，闲听檐前雀噪声。"
        ], 
        "title": "闲居杂咏三首 其一", 
        "type": "绝句", 
        "yun": "庚"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "曲池芹藻漾清幽，草自芳菲水自流。", 
            "几度寻春归去晚，夕阳红上板桥头。"
        ], 
        "title": "闲居杂咏三首 其二", 
        "type": "绝句", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "一支烟卷一杯茶，习习生香满径花。", 
            "闲坐小窗点旧什，且将红粉当丹砂。"
        ], 
        "title": "闲居杂咏三首 其三", 
        "type": "绝句", 
        "yun": "麻"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "行役江南到处家，长飞瞬息便京华。", 
            "太湖云彩朦胧过，翼底姑苏塔影斜。"
        ], 
        "title": "飞机中即景（上海至南京）", 
        "type": "绝句", 
        "yun": "麻"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "揽镜自嗤两鬓丝，回头往事耐寻思。", 
            "今看问字童孙辈，宛似当年总角时。"
        ], 
        "title": "偶成", 
        "type": "绝句", 
        "yun": "支"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "并坐船窗笑语亲，双双俪影照湖滨。", 
            "眼前多少如花女，尽是鹅湖画里人。"
        ], 
        "title": "偕诸友及眷属泛舟鹅湖", 
        "type": "绝句", 
        "yun": "真"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "甲子重逢岁序加，千红万紫缀中华。", 
            "宏图四化已如锦，色织更添锦上花。"
        ], 
        "title": "周仲华索诗留念", 
        "type": "绝句", 
        "yun": "麻"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "吏部文章工部诗，兼攻外语少年时。", 
            "中西学问成何用，愁绝萧郎鬓渐丝。"
        ], 
        "title": "偶感", 
        "type": "绝句", 
        "yun": "支"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "佳节年年感客情，今宵无月倍凄清。", 
            "浮云遮尽人间丑，为怕嫦娥慧眼明。"
        ], 
        "title": "中秋不见月", 
        "type": "绝句", 
        "yun": "庚"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "征程竟夕御风行，一叶扁舟破浪轻。", 
            "山色不知人事改，春来还发旧时青。"
        ], 
        "title": "敌伪时期舟过狼山有感", 
        "type": "绝句", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "从来青海少人烟，一片荒山野地连。", 
            "闲坐垄边时极目，白云何处故乡天。"
        ], 
        "title": "工地休息", 
        "type": "绝句", 
        "yun": "先"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "飞絮红英无夕阳，长亭送别折垂杨。", 
            "家山亲友如相问，漫道旅人忘旧乡。"
        ], 
        "title": "送同伴遣返沪二首 其一", 
        "type": "绝句", 
        "yun": "阳"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "万水千山一路行，他乡客久也关情。", 
            "知君此去应怀旧，青海湖光映月明。"
        ], 
        "title": "送同伴遣返沪二首 其二", 
        "type": "绝句", 
        "yun": "庚"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "老病踉跄苦步行，荒郊孤独倍心惊。", 
            "多情唯有天边月，犹为离人照路明。"
        ], 
        "title": "夜归（在青海时）", 
        "type": "绝句", 
        "yun": "庚"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "劳动归来四体轻，闲调丝竹晚风清。", 
            "关心漫把离乡曲，奏与羁人带泪听。"
        ], 
        "title": "夏日同伴收工回队常以丝竹自娱闻而感赋", 
        "type": "绝句", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "四大皆空无挂牵，六根清净作神仙。", 
            "人生只合边疆死，白雪黄沙好墓田。"
        ], 
        "title": "俚句一绝", 
        "type": "绝句", 
        "yun": "先"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "书画清高养性情，光辉文物古传今。", 
            "江山代有才人出，不让前贤专美名。"
        ], 
        "title": "书画出版社陶臻平持纪念册索题，因书二十八字，以应以勖", 
        "type": "绝句", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "辘辘京沪道上轮，每因山水悔风尘。", 
            "此生已被儒冠误，莫把儒冠误后人。"
        ], 
        "title": "京沪道中口占", 
        "type": "绝句", 
        "yun": "真"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "江湖浪迹十年馀，又见春光到客居。", 
            "窗外花枝宛似笑，为窥有妇亦鳏鱼。"
        ], 
        "title": "南昌旅馆题壁", 
        "type": "绝句", 
        "yun": "鱼"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "他乡又是一春残，卧病伤怀感百端。", 
            "为怕高堂添白发，家书犹自说平安。"
        ], 
        "title": "客中卧病", 
        "type": "绝句", 
        "yun": "寒"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "寂寂清宵凤枕孤，梦中犹自泛南湖。", 
            "十年不踏嘉兴路，为问船娘忆我无。"
        ], 
        "title": "梦泛南湖", 
        "type": "绝句", 
        "yun": "虞"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "学书学剑两无成，旧地重临百感生。", 
            "啼鸟枝头应识我，隔窗曾和读书声。"
        ], 
        "title": "重到南菁中学四首 其一", 
        "type": "绝句", 
        "yun": "庚"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "校园风月旧池台，花为春寒半未开。", 
            "还是莓苔情意好，年年绿上粉墙来。"
        ], 
        "title": "重到南菁中学四首 其二", 
        "type": "绝句", 
        "yun": "灰"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "对景怀人系我思，疏狂犹记少年时。", 
            "频翻尺素传心曲，孤负萧娘唱和诗。"
        ], 
        "title": "重到南菁中学四首 其三", 
        "type": "绝句", 
        "yun": "支"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "学书铁划与银钩，伸纸吮毫俱不苟。", 
            "为慕黄公笔法妙，今番重上藏书楼。"
        ], 
        "title": "重到南菁中学四首 其四", 
        "type": "绝句", 
        "yun": null
    }, 
    {
        "author": "孙举璜", 
        "era": "近现代", 
        "subtype": "七言绝句", 
        "text": [
            "江山无恙劫余灰，猿鹤虫沙共一坏。", 
            "遥指紫金峰顶塔，几人残血溅蒿莱。"
        ], 
        "title": "金陵感旧二首 其一", 
        "type": "绝句", 
        "yun": "灰"
    }, 
    {
        "author": "孙举璜", 
        "era": "近现代", 
        "subtype": "七言绝句", 
        "text": [
            "百雉崇墉绕故宫，承平兵卫驻元戎。", 
            "从龙贵族今安在，惟有残碑血尚红。"
        ], 
        "title": "金陵感旧二首 其二", 
        "type": "绝句", 
        "yun": "东"
    }, 
    {
        "author": "孙承祜", 
        "era": "近现代", 
        "subtype": "七言律诗", 
        "text": [
            "国事蜩螗运遇屯，榆关锁钥独生春。", 
            "拯民衽席保如子，奉我晨昏视若亲。", 
            "一范镇边边地靖，二疏归隐隐情真。", 
            "道同郭泰多经济，也令时人效折巾。"
        ], 
        "title": "恭和荫乔夫子留别榆林士民之作敬步原韵", 
        "type": "律诗", 
        "yun": "真"
    }, 
    {
        "author": "孙承芳", 
        "era": "近现代", 
        "subtype": "七言律诗", 
        "text": [
            "经纶早裕云雷屯，俯仰都门三十春。", 
            "抱道自珍忘利禄，存心为宝在仁亲。", 
            "兵销榆塞功勋大，民识庐山面目真。", 
            "写照神留红石峡，依然全发裹纱巾。"
        ], 
        "title": "恭和吟樵观察夫子大人留别榆林士民之作敬步元韵", 
        "type": "律诗", 
        "yun": "真"
    }, 
    {
        "author": "孙变齐", 
        "era": "近现代", 
        "subtype": "七言绝句", 
        "text": [
            "庭院秋阴向晚凉，碧窗帘影透花香。", 
            "淡红浅绿无穷意，细雨芭蕉护海棠。"
        ], 
        "title": "初秋即事四首 其一", 
        "type": "绝句", 
        "yun": "阳"
    }, 
    {
        "author": "孙变齐", 
        "era": "近现代", 
        "subtype": "七言绝句", 
        "text": [
            "古木荒凉掩薜萝，凉风晚眺意婆娑。", 
            "伤心不解尘中事，情泪无端秋更多。"
        ], 
        "title": "初秋即事四首 其二", 
        "type": "绝句", 
        "yun": "歌"
    }, 
    {
        "author": "孙变齐", 
        "era": "近现代", 
        "subtype": "七言绝句", 
        "text": [
            "秋思萦怀鬓欲华，青灯闲对葛巾斜。", 
            "梧桐簌簌西风夜，落叶虫声满茜纱。"
        ], 
        "title": "初秋即事四首 其三", 
        "type": "绝句", 
        "yun": "麻"
    }, 
    {
        "author": "孙变齐", 
        "era": "近现代", 
        "subtype": "七言绝句", 
        "text": [
            "重门夜掩悄无声，枕簟清寒梦不成。", 
            "书卷抛残更欲断，帐纹如水篆烟轻。"
        ], 
        "title": "初秋即事四首 其四", 
        "type": "绝句", 
        "yun": "庚"
    }, 
    {
        "author": "孙伯亮", 
        "era": "近现代", 
        "subtype": "七言绝句", 
        "text": [
            "年来积习总难除，闲爱青山闷爱书；", 
            "倘遇相知沥肝胆，两三壶酒意何如。"
        ], 
        "title": "赠瘦庐兄", 
        "type": "绝句", 
        "yun": "鱼"
    }, 
    {
        "author": "孙伯亮", 
        "era": "近现代", 
        "subtype": "七言绝句", 
        "text": [
            "爆竹千街响彻天，高楼灯烛照无眠。", 
            "寒家酒断寻常例，一幅梅花醉过年。"
        ], 
        "title": "除夕", 
        "type": "绝句", 
        "yun": "先"
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "璧月华灯城外路，盛世笙歌，争看惊鸿舞。", 
            "一字珠圆天上妒，回眸却笑周郎顾。", 
            "故事梨园重记取。", 
            "人海才名，依约窥风度。", 
            "哀乐双忘难著语，移神祇在无多处。"
        ], 
        "title": "蝶恋花  京师听曲", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "晓发芦沟霜白，晚过淮甸山青。", 
            "驿边疏柳若相迎。", 
            "江南秋色好，何必忆莼羹。", 
            "四十年来南北，常听枕上江声。", 
            "无机鸥鹭笑营营。", 
            "还乡似过客，空恨负多情。"
        ], 
        "title": "临江仙  十月南归", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "高阁排云，玉阑倚水。", 
            "前朝宫苑依然是。", 
            "百年那易见升平，莫怜陵谷移人世。", 
            "易水烟迷，西山雨止。", 
            "何人会我登临意。", 
            "平芜尽处是江南，旧游如梦偏难记。"
        ], 
        "title": "踏莎行  游颐和园登山", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "落拓添霜髹，艰难负玉容。", 
            "浮萍身世任西东。", 
            "惯看关山雪霁夕阳红。", 
            "故国天涯远，朱楼冷月中。", 
            "今宵梦魂与君同。", 
            "又是一年秋尽盼归鸿。"
        ], 
        "title": "南柯子  癸卯冬客平阳寄内", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "四代名园胜画图，神工束手苦难摹。", 
            "拈毫遥寄且为娱。", 
            "盛德高名倾四海，春风词笔梦三吴。", 
            "欣然与点在斯乎？"
        ], 
        "title": "浣溪沙 奉和叶圣翁题拙作《吴中园林图》", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "临水长街，依山小市，风光依旧当时。", 
            "人去楼空，烟波千里相思。", 
            "长条初见鹅黄色，恨长条，未繫罗衣。", 
            "最堪嗤，人自多情，树又何知。", 
            "重来惟有小乔在，诉苍华鬓发，依拒腰支。", 
            "阿姐嫦娥，青天碧海孤栖。", 
            "沧桑卅载无多泪，却难禁，旧梦依依。", 
            "莫重提，禅榻茶烟，不赋新词。"
        ], 
        "title": "高阳台  还乡有感（一九七六年）", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "南朝几度繁华，兴亡总在斜阳里。", 
            "鸡笼礼乐，临春绮宴，都归铁骑。", 
            "恸哭新亭，围棋赌墅，祇存诗意。", 
            "看今朝伟业，长虹十里，腾碧浪，穿云起。", 
            "未老壮游来此。", 
            "有词人，才华无际。", 
            "鸾笺彩笔，纵横疏宕，豪情自喜。", 
            "酹酒倾杯，迎风长啸，平章青史。", 
            "惟姮娥踏月，夜深入户，见胸中秘。"
        ], 
        "title": "水龙吟  和李庵南归感事", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "历尽沧桑矣。", 
            "到而今，日月昭昭，吾心不愧。", 
            "丁巳欣逢花甲岁，过了匆匆半世。", 
            "莫嗟叹，人生似戏。", 
            "一介书生犹往昔，却依然，两袖清风耳。", 
            "歌盛世，岂辞费？", 
            "别来无恙非容易。", 
            "沐薰风，雪消冰泮，正宜春睡。", 
            "三月凤城花满树，造化多情有意。", 
            "看枝上，鹊鸣迎喜。", 
            "知命安心添寿考，顺天年，何必三更起？", 
            "将进酒，休辞醉。"
        ], 
        "title": "金楼曲  寿次园六十初度，步原韵", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "细雨迎秋，西风消暑，篱边景物偏幽。", 
            "夕阳明灭，帘外月如钩。", 
            "今日情怀似昔，犹刊点，绮梦红楼。", 
            "明灯下，丹黄满纸，疑是在瀛洲。", 
            "沧桑都历尽，精钢百炼，绕指能柔。", 
            "喜乾坤重整，一洗侬愁。", 
            "百尺何忍醉卧，元龙老，豪气仍留。", 
            "真堪笑，白头唱和，未减旧风流。"
        ], 
        "title": "满庭芳  和何逸翁", 
        "type": "词", 
        "yun": "尤"
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "巷陌华灯迎岁，池塘细草回春。", 
            "玉关人老惜芳辰。", 
            "云迷乡国远，山送翠眉新。", 
            "曾见惊鸿留影，而今废苑封尘。", 
            "事如春梦了无痕。", 
            "明朝归旧燕，何处觅伊人。"
        ], 
        "title": "临江仙  早春有感", 
        "type": "词", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "那堪逢，苦同凄雨，而今秋又归去。", 
            "飘摇犹见翩翩影，吹堕玉阶无数。", 
            "遥望处，关塞路，寒林漠漠迷烟雾。", 
            "迎风起舞，看片片翻腾，故枝难上，终是作尘土。", 
            "长相忆，海燕来寻旧户，西园红紫争妒。", 
            "绿云垂野韶光老，陌上空馀残絮。", 
            "朝又暮，荣复悴，沧桑历尽知谁诉？", 
            "婆娑老树，零落剩本根，明年二月，葱翠正如故。"
        ], 
        "title": "摸鱼儿  赋落叶", 
        "type": "词", 
        "yun": null
    }, 
    {
        "author": "孙世伟", 
        "era": "近现代", 
        "subtype": "七言律诗", 
        "text": [
            "热疟无端困夏阳，岑岑昏眩似旋樯。", 
            "裁诗遣鬼摹韩愈，感遇临岐泣子昂。", 
            "病后切思平日健，心闲欲赎此身忙。", 
            "何当万竹浓阴里，棋酒同消一日长。"
        ], 
        "title": "疟疾初愈得小柳遣闷诗次韵", 
        "type": "律诗", 
        "yun": "阳"
    }, 
    {
        "author": "孙中山", 
        "era": "近现代", 
        "subtype": "七言律诗", 
        "text": [
            "半壁东南三楚雄，刘郎死去霸图空。", 
            "尚余遗孽艰难甚，谁与斯人慷慨同。", 
            "塞上秋风悲战马，神州落日泣哀鸿。", 
            "几时痛饮黄龙酒，横揽江流一奠公。"
        ], 
        "title": "挽刘道一", 
        "type": "律诗", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "幼岁曾叨庭训多，惭予不肖悔蹉跎。", 
            "忽焉惨抱终天恨，听受无从可奈何。"
        ], 
        "title": "奈何歌六首 其一", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "诵至诗云蓼蓼莪，劬劳未报负恩多。", 
            "瓶之罄矣罍之耻，枉自哀哀可奈何。"
        ], 
        "title": "奈何歌六首 其二", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "训我言犹在耳多，身如治玉琢斯磨。", 
            "未能一一遵遗训，获罪先人可奈何。"
        ], 
        "title": "奈何歌六首 其三", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "回忆儿时变故多，咸同之际遇干戈。", 
            "承平备历诸艰苦，养不逮兮可奈何。"
        ], 
        "title": "奈何歌六首 其四", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "乱后谋生尤坎坷，精神为我半消磨。", 
            "殷殷属望惟吾也，名不成兮可奈何。"
        ], 
        "title": "奈何歌六首 其五", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "邺架遗书足揣摩，未经卒读愧良多。", 
            "悔前不学已无及，业不精兮可奈何。"
        ], 
        "title": "奈何歌六首 其六", 
        "type": "绝句", 
        "yun": "歌"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "迥异凡花著色工，本来无艳媚春风。", 
            "想因欲嫁林和靖，点得胭脂满树红。"
        ], 
        "title": "梅花（三十首录五） 其一 红梅", 
        "type": "绝句", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "香国谁为第一流，得时开向百花头。", 
            "太原公子翩翩影，雪夜只应著裼裘。"
        ], 
        "title": "梅花（三十首录五） 其二 白梅", 
        "type": "绝句", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "恨无佐咏过残年，兴味只应倍索然。", 
            "忽有暗香通鼻管，快携藜杖到篱边。"
        ], 
        "title": "梅花（三十首录五） 其三 寻梅", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "閒步松林欲探梅，云涛隔岫涌苍苔。", 
            "山人不解余心在，翻问客为何事来。"
        ], 
        "title": "梅花（三十首录五） 其四 问梅", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "密蕊曾经未绽时，适逢小雨细如丝。", 
            "想因不爱涂脂粉，净洗冰肌现素姿。"
        ], 
        "title": "梅花（三十首录五） 其五 雨梅", 
        "type": "绝句", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "油油麦秀黍离离，慨想当年殉节时。", 
            "明代故宫无片瓦，方公正喜有新祠。"
        ], 
        "title": "血迹碑二首 其一", 
        "type": "绝句", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "忆自燕师到此来，全诛十族令人哀。", 
            "当年血迹今犹在，此石诚为有幸哉。"
        ], 
        "title": "血迹碑二首 其二", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "重阳时节雨纷纷，送酒无人扣野门。", 
            "喜得云消三五夜，月光高照菊花村。"
        ], 
        "title": "九秋望日月下有感", 
        "type": "绝句", 
        "yun": "元"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "柴门紧闭莫轻开，好护庭前一径苔。", 
            "最是青蝇真恶客，尘挥暂去又飞来。"
        ], 
        "title": "消夏杂咏十二首 其一 辞客", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "炎威烈烈日迟迟，消遣无如一局棋。", 
            "赢得好风来一阵，纸枰吹起两便宜。"
        ], 
        "title": "消夏杂咏十二首 其二 围棋", 
        "type": "绝句", 
        "yun": "支"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "游湖准备采莲舟，五月陂塘竟似秋。", 
            "莲叶也知人畏暑，故将翠盖罩人头。"
        ], 
        "title": "消夏杂咏十二首 其三 采莲", 
        "type": "绝句", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "轩居有竹最清幽，未遇凉秋已是秋。", 
            "到底心空解人意，风来一阵一低头。"
        ], 
        "title": "消夏杂咏十二首 其四 坐竹", 
        "type": "绝句", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "喜遇无云不雨天，携书曝向画帘前。", 
            "我惭不是郝隆子，效他捧晒腹便便。"
        ], 
        "title": "消夏杂咏十二首 其五 曝书", 
        "type": "绝句", 
        "yun": "先"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "閒凭净几展吴绫，江面青山画几层。", 
            "搁笔凝神还静想，石边尚少看云僧。"
        ], 
        "title": "消夏杂咏十二首 其六 学画", 
        "type": "绝句", 
        "yun": "蒸"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "酒酣醉后眼眬矇，误指西而道是东。", 
            "眠向竹床频起舞，夕阳红认作朝红。"
        ], 
        "title": "消夏杂咏十二首 其七 酌酒", 
        "type": "绝句", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "风来堤上水生寒，恰喜鱼多上我竿。", 
            "恼煞渔舟来荡漾，钩沉水底不平安。"
        ], 
        "title": "消夏杂咏十二首 其八 钓鱼", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "捲起珠帘倚槛迎，乘凉时已近初更。", 
            "若非竹树先遮住，早有清光入户明。"
        ], 
        "title": "消夏杂咏十二首 其九 待月", 
        "type": "绝句", 
        "yun": "庚"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "竹床藤枕梦初回，炉冷添香拨烬灰。", 
            "烟向北窗帘底出，知风隐约自南来。"
        ], 
        "title": "消夏杂咏十二首 其十 添香", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "晚来无物可生凉，摘得瓜儿切处香。", 
            "童稚也知颜色好，擎拳只要夺红瓤。"
        ], 
        "title": "消夏杂咏十二首 其十一 分瓜", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "浴德宜先浴我身，个中人是此中人。", 
            "从今可诵汤盘句，日日新兮又日新。"
        ], 
        "title": "消夏杂咏十二首 其十二 晚浴", 
        "type": "绝句", 
        "yun": "真"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "天香国色比皆难，的确花王是牡丹。", 
            "蜂蝶也知趋富贵，碧阑干外聚团团。"
        ], 
        "title": "牡丹", 
        "type": "绝句", 
        "yun": "寒"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "游鲤山头阵势狂，甘霖渴望到湖庄。", 
            "奈何祈雨还祈雨，忽见前村又夕阳。"
        ], 
        "title": "忧旱二首 其一", 
        "type": "绝句", 
        "yun": "阳"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "池沼全无水半瓯，高乡遇旱更堪忧。", 
            "连年有蓄犹无患，那晓连年已歉收。"
        ], 
        "title": "忧旱二首 其二", 
        "type": "绝句", 
        "yun": "尤"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "柳阴密密画桥东，俯仰无停趁晚风。", 
            "干作竿兮枝作线，隔溪疑有钓鱼翁。"
        ], 
        "title": "垂杨", 
        "type": "绝句", 
        "yun": "东"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "暮色苍茫叶作堆，最高枝上叶先摧。", 
            "休嫌老树枯而槁，曾受风霜雨雪来。"
        ], 
        "title": "冬日偶成", 
        "type": "绝句", 
        "yun": "灰"
    }, 
    {
        "author": "徐搢珊", 
        "era": "近现代", 
        "subtype": "七言绝句", 
        "text": [
            "文学开先企子游，吴中才美不胜收。", 
            "虞山留得先贤冢，常有龙光贯斗牛。"
        ], 
        "title": "谒先贤言子墓", 
        "type": "绝句", 
        "yun": "尤"
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "君非江南人，犹爱江南色。", 
            "我本江南人，长作并州客。", 
            "魂依庾信《江南赋》，镜里容颜久非故。", 
            "为君淡墨写江南，依稀重到江南路。", 
            "春深花发乱莺飞，秋水长天共落晖。", 
            "岁岁黄尘苦扑面，不知何日始言归。", 
            "喜君垂老犹倜傥，能酒能诗真吾党。", 
            "消夏数卷史公书，历历千秋如指掌。", 
            "西风海上送秋来，为我一杯歌慨慷。"
        ], 
        "title": "题江南春图寄戊申翁", 
        "type": "古风", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "昆山奇石天下无，剔透玲珑玉不如。", 
            "石丁妙得山川气，铁笔纵横皆如意。", 
            "不薄古人厚今人，心师造化存其真。", 
            "二纪长安人海中，亲传法乳遇粪翁。", 
            "粪翁一旦归黄土，君家四散馀环堵。", 
            "襆被归来幸无咎，一笑故态仍依旧。", 
            "我到长安不见君，差喜天涯如比邻。", 
            "祇恨白头相见难，何年把酒话悲欢。"
        ], 
        "title": "题石丁印存《方寸集》", 
        "type": "古风", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "定交二十载，水淡情愈浓。", 
            "伯劳与秋燕，分飞各西东。", 
            "会合非人力，辇下忽相逢。", 
            "登堂复入室，鸿光未改容。", 
            "闻道收馀烬，充栋惊童蒙。", 
            "前贤留手泽，启箧劳亲躬。", 
            "抚卷长太息，举杯意无穷。", 
            "座上有佳客，谦谦君子风。", 
            "自言富庋藏，绛云一炬同。", 
            "且喜皆健饭，食肉飧秋菘。", 
            "出门游废苑，荆棘狐兔丛。", 
            "犹存长乐瓦，无复玉华宫。", 
            "爱君谈故实，罗列满腹胸。", 
            "历历如指掌，百年数衰隆。", 
            "夕阳垂木末，天际暮霞红。", 
            "俄顷各归去，欢娱一日终。", 
            "驱车度井陉，云山百万重。", 
            "晚节宜相葆，如彼岁寒松。"
        ], 
        "title": "七五年十月二十九日访戊申翁于燕园，招以肴酒，示以珍藏，又同游圆明园遗址，尽一日之欢，归赋五古纪实", 
        "type": "古风", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "并州邻朔方，隆冬冱寒乡。", 
            "北风劲且烈，短日惟冷光。", 
            "层冰坚数丈，壮阴正夺阳。", 
            "飞雪俄然至，势如马脱缰。", 
            "山河为易色，天地亦茫茫。", 
            "万木成琪树，千家尽玉堂。", 
            "先生出庭户，曳杖独徬徨。", 
            "雪花似解语，成诗忽数章。", 
            "六出丰麰麦，载歌民阜康。", 
            "河汾天独悭，不见雪飘扬。", 
            "无路诉真宰，对月转愁肠。"
        ], 
        "title": "奉答罗季甫教授月夜踏雪", 
        "type": "古风", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "朝辞汾水去，暮宿黄河边。", 
            "晨兴游道观，微雨气澄鲜。", 
            "道宫名永乐，肇自至正年。", 
            "当时崇吕祖，画壁今犹全。", 
            "始登无极殿，群灵毕朝元。", 
            "帝君拥华盖，玉女尽婵娟。", 
            "骈罗诸星宿，侍从列仙官。", 
            "方知严制度，天上即人间。", 
            "纯阳重阳殿，异迹图二仙。", 
            "闾巷众男女，言笑曲能传。", 
            "画手追前辈，宗元复道玄。", 
            "纵目恣游赏，更喜主人贤。", 
            "盛夏凉风至，鹧鸪啼林端。", 
            "灵宫境逾静，尘洗意萧然。", 
            "闻道移三殿，辛劳费万千。", 
            "中枢护文物，功德信无前。", 
            "惟兹名天下，妙迹海东喧。", 
            "欲继灵光赋，恨乏笔如椽。"
        ], 
        "title": "游永乐宫", 
        "type": "古风", 
        "yun": null
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "为圭成璧相如赋，柳絮因风道蕴诗。", 
            "尤爱子猷乘兴去，一川明月访戴时。"
        ], 
        "title": "题画九首 其六 雪夜访戴图", 
        "type": "古风", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": null, 
        "text": [
            "浓墨勒钩淡墨寒，雨后江南见兹山。", 
            "黄叶流泉杳然去，付与何人袖手看。"
        ], 
        "title": "题画九首 其七 寒林流泉图", 
        "type": "古风", 
        "yun": null
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "晨辞西岳去，暮度大江桥。", 
            "天堑今夷险，功如圣禹高。"
        ], 
        "title": "南归杂诗 其一", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "常忧成永诀，相见尽华颠。", 
            "妹亦逾知命，难忘竹马年。"
        ], 
        "title": "南归杂诗 其二", 
        "type": "绝句", 
        "yun": "先"
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "秋尽来江左，山青草未凋。", 
            "还乡非梦幻，万感涌春潮。"
        ], 
        "title": "南归杂诗 其一 沪宁车中", 
        "type": "绝句", 
        "yun": "萧"
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "名园跨四代，尤物在吴趋。", 
            "素淡无金碧，皇家恐不如。"
        ], 
        "title": "南归杂诗 其二 吴中园林", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "旧赏衡翁画，乃今亲见之。", 
            "图经难左證，入目尽依依。"
        ], 
        "title": "南归杂诗 其三 拙政园", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "怪石似狻猊，人传艮岳遗。", 
            "老僧空色相，何必爱神奇。"
        ], 
        "title": "南归杂诗 其四 狮子林", 
        "type": "绝句", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "墙高隔万家，墙内有烟霞。", 
            "帘卷听秋雨，堂前点落花。"
        ], 
        "title": "南归杂诗 其五 上海豫园", 
        "type": "绝句", 
        "yun": "麻"
    }, 
    {
        "author": "孙玄常", 
        "era": "近现代", 
        "subtype": "五言绝句", 
        "text": [
            "黄浦今犹昔，朝朝送远人。", 
            "淩波人不见，波上岂留痕。"
        ], 
        "title": "南归杂诗 其六 黄浦江", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "春雪初晴月上时，围炉戏写耐寒姿。", 
            "空山荒渚寻常见，京洛相逢似旧知。"
        ], 
        "title": "题画竹绝句 其一", 
        "type": "绝句", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "笔秃何堪画牡丹，夜长偶写竹三竿。", 
            "西窗一片长安月，却作蓬山白雪看。"
        ], 
        "title": "题画竹绝句 其二", 
        "type": "绝句", 
        "yun": "寒"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "一叶夷犹听竹枝，新篁春水碧迷离。", 
            "为君唤起江南梦，陌上花开记昔时。"
        ], 
        "title": "题画竹绝句 其三", 
        "type": "绝句", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "历历千秋掌上看，衡门卧疾耐清寒。", 
            "如何不作觚棱梦，偏爱荒江数尺竿。"
        ], 
        "title": "题画竹绝句 其四", 
        "type": "绝句", 
        "yun": "寒"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "京洛缁尘染素衣，吴霜点鬓渐知非。", 
            "寒山淡月千竿竹，可有江湖旧侣归。"
        ], 
        "title": "题画竹绝句 其五", 
        "type": "绝句", 
        "yun": "微"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "卜筑何年号此君，满庭金碧护烟云。", 
            "萧萧暮雨吴娘曲，一别江南不再闻。"
        ], 
        "title": "题画竹绝句 其六", 
        "type": "绝句", 
        "yun": "文"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "泉石膏肓写翠箐，喜君同嗜赵吴兴。", 
            "跫音空谷频添恨，归梦长亭又短亭。"
        ], 
        "title": "题画竹绝句 其七", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "万树迎风艳晓霞，香山秋色动京华。", 
            "霜红晚节人间重，莫比三春二月花。"
        ], 
        "title": "香山红叶", 
        "type": "绝句", 
        "yun": "麻"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "自研丹碧写仙山，山在虚无缥缈间。", 
            "搁笔邻家灯火尽，拥炉未觉夜深寒。"
        ], 
        "title": "仙山图", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "倚天照水晓霞新，绝艳偏藏避世人。", 
            "一夜春风红雨散，绿云如海便迷津。"
        ], 
        "title": "题画杂诗 其一 桃花", 
        "type": "绝句", 
        "yun": "真"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "梨花如雪柳如烟，春到河汾惊客眠。", 
            "我岂无情同木石，乡关不见惜华年。"
        ], 
        "title": "题画杂诗 其二 梨花", 
        "type": "绝句", 
        "yun": "先"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "霜林绚烂比春花，淡墨传模或未赊。", 
            "一片山川明瑟意，不教温李骋才华。"
        ], 
        "title": "题画杂诗 其三 霜林", 
        "type": "绝句", 
        "yun": "麻"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "由来书法重羲之，帖学纷纭若乱丝。", 
            "最爱唐贤摹手迹，纤毫毕肖是吾师。"
        ], 
        "title": "次园、蝶庵并以新印《王羲之传本墨迹》寄赠，漫题绝句五首以答谢 其一", 
        "type": "绝句", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "宫中草圣留初月，海外真行二谢书。", 
            "奉桔平安难再得，风流未绝在兹乎。"
        ], 
        "title": "次园、蝶庵并以新印《王羲之传本墨迹》寄赠，漫题绝句五首以答谢 其二", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "曾斥齐彭殇妄作，人非太上七情多。", 
            "数行丧乱吾能赏，摧绝心肝复奈何。"
        ], 
        "title": "次园、蝶庵并以新印《王羲之传本墨迹》寄赠，漫题绝句五首以答谢 其三", 
        "type": "绝句", 
        "yun": "歌"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "登临慷慨见胸襟，胡羯纵横忧国深。", 
            "凛凛千秋英气在，岂惟翰墨重山阴。"
        ], 
        "title": "次园、蝶庵并以新印《王羲之传本墨迹》寄赠，漫题绝句五首以答谢 其四", 
        "type": "绝句", 
        "yun": "侵"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "晚耽碑帖癖愈深，千里迢迢同此心。", 
            "一卷飞来眉亦舞，何须疗疾待陈琳。"
        ], 
        "title": "次园、蝶庵并以新印《王羲之传本墨迹》寄赠，漫题绝句五首以答谢 其五", 
        "type": "绝句", 
        "yun": "侵"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "春暮台城草木香，豁蒙楼上看湖光。", 
            "浑忘千载齐梁事，依旧燕来语画梁。"
        ], 
        "title": "题画九首 其一 台城图", 
        "type": "绝句", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "卞峰清秀少斯奇，弹指华严自得之。", 
            "我亦披襟思叠翠，不如黄鹤作吾师。"
        ], 
        "title": "题画九首 其二 临王蒙青卞隐居图", 
        "type": "绝句", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "塞北才人高尚书，生绡七尺写江湖。", 
            "白云舒卷无寻处，却到君家入画图。"
        ], 
        "title": "题画九首 其三 临高房山云横秀岭图", 
        "type": "绝句", 
        "yun": "虞"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "窗外朦胧雨似丝，戏图秋树有奇姿。", 
            "萧疏颇近云林画，寒瘦难追贾岛诗。"
        ], 
        "title": "题画九首 其四 秋山图", 
        "type": "绝句", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "幽并春晚草初生，寒食清明柳始青。", 
            "开户中条山色好，聊裁半幅写关荆。"
        ], 
        "title": "题画九首 其五 长松奇岭图", 
        "type": "绝句", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "红树白云芦荻花，西来一叶钓鱼虾。", 
            "明朝枫落吴江冷，可有馀钱付酒家。"
        ], 
        "title": "题画九首 其八 题仿吴仲青渔父图", 
        "type": "绝句", 
        "yun": "麻"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "表里山河朔土强，雁门恒岳镇遐方。", 
            "四旬年月添春色，犹忆雄师下晋阳。"
        ], 
        "title": "题画九首 其九 题表里山河图", 
        "type": "绝句", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "临淄旧址已茫茫，征战兴亡迹亦荒。", 
            "高阁重楼今又起，一间堪隐老孙郎。"
        ], 
        "title": "重到淄博", 
        "type": "绝句", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "东南形胜数钱塘，遗迹千年半渺茫。", 
            "犹有弁阳言旧事，不如凭槛吊兴亡。"
        ], 
        "title": "西湖", 
        "type": "绝句", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "重来伊阙说龙门，兴废伽蓝五十春。", 
            "诸佛岩间宝相好，年年流水接游人。"
        ], 
        "title": "洛阳龙门", 
        "type": "绝句", 
        "yun": "真"
    }, 
    {
        "author": "孙玄常", 
        "era": "近现代", 
        "subtype": "七言绝句", 
        "text": [
            "白马驮经入洛京，墙西犹有法兰茔。", 
            "一丛朱紫临风发，堪笑空门富贵生。"
        ], 
        "title": "白马寺", 
        "type": "绝句", 
        "yun": "庚"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "十年丧乱去京国，再入都门事事非。", 
            "乍见钟山疑是梦，忽闻吴语信重归。", 
            "自怜惯作东西客，不及无机上下飞。", 
            "明日又将沧海去，今朝柳色最依依。"
        ], 
        "title": "过白门登鸡鸣寺", 
        "type": "律诗", 
        "yun": "微"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "蒲柳早衰白发生，半生忧患已频更。", 
            "庭帏寂寂悲风木，夜雨萧萧忆脊令。", 
            "杯有青州徒味苦，书来黄耳又心惊。", 
            "登车仓卒愁无主，敢信苍天尚有情。"
        ], 
        "title": "闻家姊病危，登车南归", 
        "type": "律诗", 
        "yun": "庚"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "秋夜长安展旧图，围城酬唱记黄垆。", 
            "酒消垒块曾同饮，癖入膏肓不可驱。", 
            "且喜萍飘还再聚，祇怜泉下已难呼。", 
            "承平犹有沧桑恨，禁得浮云变灭无。"
        ], 
        "title": "题旧作《赚兰亭图》卷", 
        "type": "律诗", 
        "yun": "虞"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "故园东望路逶迤，千里乡关入梦思。", 
            "摇落恰如秋柳叶，坚贞窃比老松枝。", 
            "莫惊邓禹功名早，犹有冯唐遇合迟。", 
            "今日方知王粲意，登楼惟见碧云垂。"
        ], 
        "title": "题登楼图", 
        "type": "律诗", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "九月新霜次第开，寒云寒水共徘徊。", 
            "春光如许已陈迹，秋色无多更莫催。", 
            "酒荐黄花高士卧，香随翠袖美人来。", 
            "江湖冷艳便堪画，点染何须八斗才。"
        ], 
        "title": "题秋花图", 
        "type": "律诗", 
        "yun": "灰"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "接叶交柯翠色稠，万株夹道尽新猷。", 
            "鹅黄成碧迎朱夏，红艳淩霜爱晚秋。", 
            "千里浓阴如广厦，四时佳气满神州。", 
            "树人树木心常在，吟咏岂惟记胜游。"
        ], 
        "title": "叶圣陶先生赐示道旁树十绝句赋七律奉酬", 
        "type": "律诗", 
        "yun": "尤"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "不信胡僧说劫灰，九重阊阖起风雷。", 
            "欲寻黄绮元无路，漫道严陵尚有台。", 
            "弃世畸人人亦弃，哀时词客客相哀。", 
            "吾衰已绝周公梦，呵壁问天百感来。"
        ], 
        "title": "丙辰春有感，用次园《蓟县遇雨》韵", 
        "type": "律诗", 
        "yun": "灰"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "何必西风始断肠，生逢坎坷便神伤。", 
            "多愁少妇黄花瘦，失意才人绿鬓霜。", 
            "忽转乾坤开世运，恰宜杯酒醉重阳。", 
            "新凉祇道秋光好，又见南归雁数行。"
        ], 
        "title": "秋怀答罗季甫", 
        "type": "律诗", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "移居依旧小城里，深巷终朝罕马蹄。", 
            "将息柴门宜送老，悠游林下或留蹊。", 
            "墙开北牖临风卧，书爱南华论物齐。", 
            "人境一庐疑世外，抉梳树影拂檐低。"
        ], 
        "title": "丁巳五月移居", 
        "type": "律诗", 
        "yun": "齐"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "倚声宗匠今谁是，光射斗牛笔一支。", 
            "哀乐中年承绝学，风霜晚节遇明时。", 
            "苏辛气象周姜律，左马阳秋李杜诗。", 
            "四海争传新乐府，岂云吾道已陵夷。"
        ], 
        "title": "题《瞿髯词》", 
        "type": "律诗", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "猿鹤虫沙去不还，几家白发唱刀环。", 
            "莺花依旧春申浦，魂梦犹惊木叶山。", 
            "自古文章憎命达，方今廊庙欲才难。", 
            "飘零杯酒诗千首，何必功名盖世间。"
        ], 
        "title": "闻友仁得昭雪归沪", 
        "type": "律诗", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "傲骨平生每数奇，关河沦谪最相知。", 
            "一朝身陷甘陵祸，二纪名垂元祐碑。", 
            "昭雪沉冤歌圣德，浮云富贵足吾师。", 
            "枝头红杏添春色，顿忘冰封地裂时。"
        ], 
        "title": "蝶庵来书云蒙恩改正，赋七律答之", 
        "type": "律诗", 
        "yun": "支"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "非仙何必白云居，丈室淩霄亦自如。", 
            "东望盐池迷晓雾，西连市井接平芜。", 
            "春风骀荡千山润，春雨霏微万物苏。", 
            "王粲登楼宜作赋，神京不见最愁予。"
        ], 
        "title": "赋河东新居寄京华诸友", 
        "type": "律诗", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "处暑方过夜新凉，几番秋雨送秋光。", 
            "苍藤翠蔓迷新月，紫蕊红葩吐晚香。", 
            "门外近郊无贵客，林高密叶响寒螀。", 
            "平生南北多艰困，堪喜清宵一梦长。"
        ], 
        "title": "处暑后戏赋", 
        "type": "律诗", 
        "yun": "阳"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "富贵辛酸记石头，几人酒后说红楼。", 
            "春花秋月十年梦，颇钵芒鞋万户侯。", 
            "盛世宜为消旧恨，明时何必诉閒愁。", 
            "长安名士真堪笑，饶舌千篇尚未休。"
        ], 
        "title": "戏题梁伯行红楼梦讲稿", 
        "type": "律诗", 
        "yun": "尤"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "艺海浮沉数十年，晚归平淡比通禅。", 
            "同观李范惊魂魄，终爱倪黄接性天。", 
            "俗世妍媸元不辨，君家气韵本相传。", 
            "重逢历劫心愈静，偶说当年亦惘然。"
        ], 
        "title": "赠宗君仲九", 
        "type": "律诗", 
        "yun": "先"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "巷陌深深访故居，聊斋旧迹未荒芜。", 
            "藤萝萦绕高低壁，池水漪涟来往鱼。", 
            "莫恨才名科举薄，堪怜孤愤赏音疏。", 
            "柳泉茔墓皆如昔，寥落行人野鸟呼。"
        ], 
        "title": "访蒲留仙故居", 
        "type": "律诗", 
        "yun": null
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "暮年重读水云楼，秋雨潇潇易感秋。", 
            "沧海兵戈伤旧梦，平山榛莽吐新愁。", 
            "生拼顾盼萧娘殉，人谓依声杜老侔。", 
            "功过是非谁管得，五湖归志自风流。"
        ], 
        "title": "重读蒋鹿潭水云楼词", 
        "type": "律诗", 
        "yun": "尤"
    }, 
    {
        "author": "孙玄常", 
        "era": "近现代", 
        "subtype": "七言律诗", 
        "text": [
            "九秋风雨近重阳，拜览方言意味长。", 
            "语考扬刘明训诂，音求关马识家乡。", 
            "新篇万字心存苦，旧学千年孰共商。", 
            "江戴段王皆往矣，乾嘉一脉有馀芳。"
        ], 
        "title": "题王君雪樵《河东方言语词辑考》", 
        "type": "律诗", 
        "yun": "阳"
    }, 
    {
        "author": "孙伯亮", 
        "era": "近现代", 
        "subtype": "七言律诗", 
        "text": [
            "十载前过香草居，展图今日意何如。", 
            "园亭无恙鹤应健，词赋分投名不虚。", 
            "作客休论沧海事，遣愁时发故人书。", 
            "何情返棹卜来岁，开径延宾可似初。"
        ], 
        "title": "题香草居", 
        "type": "律诗", 
        "yun": "鱼"
    }, 
    {
        "author": "孙伯亮", 
        "era": "近现代", 
        "subtype": "七言律诗", 
        "text": [
            "朅来对酒转生愁，闲向五湖觅钓舟。", 
            "红叶不因秋思老，残荷犹为雨声留。", 
            "浪高风拥三山没，云散天开一塔浮。", 
            "欲访高公濯足处，夕阳残照满鼋头。"
        ], 
        "title": "游鼋头渚遇雨喜即放晴", 
        "type": "律诗", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "五言律诗", 
        "text": [
            "故国迢迢隔，音书望眼赊。", 
            "有身常作客，无梦不还家。", 
            "世味淡如水，人情薄似纱。", 
            "何当蠲浊念，归去话桑麻。"
        ], 
        "title": "思家", 
        "type": "律诗", 
        "yun": "麻"
    }, 
    {
        "author": "孙俊在", 
        "era": "近现代", 
        "subtype": "五言律诗", 
        "text": [
            "一白浑无际，顿教路径迷。", 
            "絮飘沈复起，监撒是耶非。", 
            "瑞气充寰宇，春风指水溪。", 
            "黎民已饱暖，卒岁不愁衣。"
        ], 
        "title": "春雪", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "五言律诗", 
        "text": [
            "岁月匆匆去，吾今八六翁。", 
            "沧桑人事改，阅历笑谈中。", 
            "悟得盛衰理，自然规律通。", 
            "休嗟耄耋届，不负夕阳红。"
        ], 
        "title": "八十六岁诞辰感怀", 
        "type": "律诗", 
        "yun": "东"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "来日虽长去日多，行年不惑已蹉跎。", 
            "曾经花柳千杯醉，历尽沧桑万事磨。", 
            "玩赋吟诗怀北斗，昨非今是醒南柯。", 
            "镜中留得年光住，休唱唐寅一世歌。"
        ], 
        "title": "四十初度摄影自题", 
        "type": "律诗", 
        "yun": "歌"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "浓阴成幕翠成帏，小立怡情对夕晖。", 
            "海外烟云游子意，天边鸿雁故人违。", 
            "花残枝上无心管，春去江南有梦归。", 
            "惆怅半生尘世事，红英香絮一时飞。"
        ], 
        "title": "暮春遣怀", 
        "type": "律诗", 
        "yun": "微"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "三月江南春意浓，相携朋好买游骢。", 
            "连天麦浪层层绿，隔岸桃花树树红。", 
            "村女单衣溪水畔，牧童短笛夕阳中。", 
            "眼前一幅辋川画，点缀风光特地工。"
        ], 
        "title": "春游", 
        "type": "律诗", 
        "yun": "东"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "孤负张郎笔一枝，凝眸何处说相思。", 
            "三春花鸟知人意，千种风情揽镜时。", 
            "秋黛轻描传旧恨，朝霞浅映斗芳姿。", 
            "饶他柳叶茧蛾样，尽够销魂入艳诗。"
        ], 
        "title": "画眉", 
        "type": "律诗", 
        "yun": "支"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "海天鹣鲽自西东，隔断蓬山路几重。", 
            "未许春风赋桃李，翻因秋露泣芙蓉。", 
            "慈亲永系重帏念，佳偶徒成一面逢。", 
            "苒苒彩云终易散，不堪憔悴对遗容。"
        ], 
        "title": "题亡妇遗影（代友人作）", 
        "type": "律诗", 
        "yun": "冬"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "飘泊他乡西复东，神州到处尽罡风。", 
            "相从避地干戈后，共度流年患难中。", 
            "万里烽烟心胆碎，千村啼哭路途穷。", 
            "国仇家恨滔滔是，愿请长缨跨玉骢。"
        ], 
        "title": "日寇侵袭避难苏北，夜不成寐，率成二律，即请章松庵孝廉斧正 其一", 
        "type": "律诗", 
        "yun": "东"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "劫数能逃命不穷，应将至意谢天公。", 
            "三更明月凄凉白，一点孤灯暗淡红。", 
            "往事已随流水去，近年愈觉读书空。", 
            "平生总为多情累，旧恨新愁到处同。"
        ], 
        "title": "日寇侵袭避难苏北，夜不成寐，率成二律，即请章松庵孝廉斧正 其二", 
        "type": "律诗", 
        "yun": "东"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "春来旧梦怕重温，遥忆江南尽泪痕。", 
            "布被年深难引睡，瓦盘膏浅易成昏。", 
            "关心最是五更漏，回首难忘一饭恩。", 
            "千里故园今夜永，不堪风月满柴门。"
        ], 
        "title": "前作意有未尽续赋一律", 
        "type": "律诗", 
        "yun": "元"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "栗六风尘十载馀，小楼一角好安居。", 
            "家多桂冠论文客，门走云鬟问字车。", 
            "休恨人生常聚散，惯看世事几乘除。", 
            "从今分道扬镳日，莫教长沙志未抒。"
        ], 
        "title": "中师训练班结束，诸学员索诗留念", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "家近难归暗自愁，往来无碍羡扁舟。", 
            "文书惯伏公门案，局促幽居小角楼。", 
            "经乱未将家计理，有钱还作少年游。", 
            "从今鞭著祖生后，不信蹉跎到白头。"
        ], 
        "title": "抗战胜利后感怀二律 其一", 
        "type": "律诗", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "重光日月旧江山，到处闲游兴未衰。", 
            "纵使青蚨随手尽，何须长铗向人弹。", 
            "悲欢离合从头数，艰苦辛劳亦自安。", 
            "三十六年荏苒过，全亏春意未阑珊。"
        ], 
        "title": "抗战胜利后感怀二律 其二", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "国土沦亡记大仇，中原北望泪难收。", 
            "门无鸡狗三千客，梦有燕云十六州。", 
            "徒负雄心效越主，满怀遗憾看吴钩。", 
            "平生唯一违心事，投笔从戎志未酬。"
        ], 
        "title": "感时（东北沦陷后作）", 
        "type": "律诗", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "四壁秋虫唧唧鸣，无眠转侧夜三更。", 
            "如盘明月当窗照，似水新凉自脚生。", 
            "往事萦怀同梦影，频年浪迹远亲朋。", 
            "眼前又一惊心事，镜里鬓霜逐渐呈。"
        ], 
        "title": "秋夜不寐", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "曾记桃源一避秦，重来景物焕然新。", 
            "豪绅地主云烟灭，干部农民唇齿亲。", 
            "但见家家喜饱暖，不须岁岁话酸辛。", 
            "眼前环境无边好，羡煞田间识字民。"
        ], 
        "title": "日冠侵沪时，曾至西郊避乱数日，解放后下乡参加义务劳动，又至西郊，在农村小学休息", 
        "type": "律诗", 
        "yun": "真"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "奏罢弦歌暂息机，清明时节午风微。", 
            "和平饭店人欢宴，黄浦公园鸟自飞。", 
            "廿载重来尚有误，百年将半渐知非。", 
            "当前景物无边好，卖酒楼头一解衣。"
        ], 
        "title": "清明节与师训班同仁聚餐即席感赋", 
        "type": "律诗", 
        "yun": "微"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "相处经年襟袂分，严冬过后又春耕。", 
            "添衣须贾怜寒士，下药华陀祛病根。", 
            "才拙尚遭同伴忌，囊空易负故人恩。", 
            "何当争取回申日，畅叙离衷置酒樽。"
        ], 
        "title": "寄怀吴继奋医师", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "玩赋吟诗兼养真，频年孤独少同声。", 
            "乍逢萍水论文友，遽唱骊歌惜别身。", 
            "天上原无永圆月，世间还有再来春。", 
            "行看桃李成蹊日，不负权修志树人。"
        ], 
        "title": "留别煤矿学校语文组诸同仁", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "京华冠盖集如云，文武全才著宿名。", 
            "四化热忱浑似火，万民努力有同心。", 
            "奈何理论水中月，既定方针纸上兵。", 
            "政策于今难落实，前途何日见光明。"
        ], 
        "title": "感时", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "上谷荒崖百级梯，诗囊香碗手亲携。", 
            "云从山脊行边出，天向芜平尽处低。", 
            "古墓树稀群雀噪，远村人静无鸡啼。", 
            "边疆高地风光好，游兴正浓日已西。"
        ], 
        "title": "游青海上谷", 
        "type": "律诗", 
        "yun": "齐"
    }, 
    {
        "author": "孙保圻", 
        "era": "近现代", 
        "subtype": "七言绝句", 
        "text": [
            "一角危楼隐翠岚，夕阳红树写秋寒。", 
            "西风吹袂余应健，自向清溪理钓竿。"
        ], 
        "title": "题画", 
        "type": "绝句", 
        "yun": "寒"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "笔花璀璨尽豪英，携手鸡坛迭主盟。", 
            "沟壑未填宁有幸，江河不废各争鸣。", 
            "商量旧学成新癖，依附名流老此生。", 
            "南望伤心兵气满，梦华何日醒春明。"
        ], 
        "title": "闻著涒社重开之讯喜而有作二首 其一", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "觞咏联翩似昔时，风人结习或非痴。", 
            "同扶文运称神契，尽有诗篇示故知。", 
            "八表云龙觇角逐，一时星凤炫瑰奇。", 
            "病风中酒余今日，莫负韶光怨别离。"
        ], 
        "title": "闻著涒社重开之讯喜而有作二首 其二", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "战苦时危喜健存，独抒宏议动乾坤。", 
            "朝天剑佩趋金阙，出塞旌旗照玉门。", 
            "三户亡秦余碧血，一篇诅楚有冤魂。", 
            "他年仙迹题黄鹤，芳草晴川不忍论。"
        ], 
        "title": "黎宋卿至京次少楠韵", 
        "type": "律诗", 
        "yun": "元"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "金泥玉检照千春，掩泪摩挲感旧人。", 
            "呼吸犹疑通帝座，萧闲且自斗吟身。", 
            "参天松柏拿云健，涌地廔台积雪匀。", 
            "昔日森严今坦荡，不堪归路及风尘。"
        ], 
        "title": "游天坛古物陈刊所有感次少楠韵", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "青禽西去渺难期，帘外轻寒恻恻悲。", 
            "抱月飘烟虚怅望，翻云覆雨费猜疑。", 
            "双心渐渐同灰冷，两鬓萧萧有镜知。", 
            "十二瑶台天样远，几时碧落更镌碑。"
        ], 
        "title": "次少楠韵颂莱翼牟履之蔚如同作二首 其一", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "凄绝垆边犊鼻裈，不甘垂老过侯门。", 
            "闲心漫记琴三叠，笑口难开酒一樽。", 
            "时运苍凉知己少，文章慷慨几人存。", 
            "年来消渴多愁病，苦忆江南欲断魂。"
        ], 
        "title": "次少楠韵颂莱翼牟履之蔚如同作二首 其二", 
        "type": "律诗", 
        "yun": "元"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "庚子横经拜昔年，达人明德异狂禅。", 
            "九州兕虎空留劫，一代虫鱼笑草玄。", 
            "日月无伤何复尔，江河不废自岿然。", 
            "凄皇惟有哀时泪，道统千秋岂浪传。"
        ], 
        "title": "闻祀孔之命次遗山年字韵道意", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "愧作人间第二流，凤声缥缈过南楼。", 
            "德辉几见翔千仞，人物原来等一邱。", 
            "放胆文章空费泪，捧心颦态岂宜秋。", 
            "风波不怨菱枝弱，浪说潇湘胜帝州。"
        ], 
        "title": "咏史同少楠次遗山流字韵", 
        "type": "律诗", 
        "yun": "尤"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "治世能臣一喟然，汝南月旦信无偏。", 
            "目中余子嗤公等，腹内容卿逊昔贤。", 
            "飞语巧偷鹦鹉舌，庾词捷悟凤鸾笺。", 
            "金床高坐传天语，鸡犬原来易得仙。"
        ], 
        "title": "有感", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "凤城东去析津桥，车走雷声易寂寥。", 
            "离合神光和梦幻，死生消息与天遥。", 
            "谁将秋月连吴质，不藉春风锁小乔。", 
            "偶忆旧时歌舞地，十年薄幸总魂销。"
        ], 
        "title": "无题四首翼牟颂莱蔚如履之同作四首 其一", 
        "type": "律诗", 
        "yun": "萧"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "媚眼曾窥宋玉墙，恩情中道讵全忘。", 
            "星辰昨夜羞回首，云雨终宵枉断肠。", 
            "瞥见鹜鸿萌故态，误逢飞燕斗新妆。", 
            "潇湘灵气今何在，半是分明半渺茫。"
        ], 
        "title": "无题四首翼牟颂莱蔚如履之同作四首 其二", 
        "type": "律诗", 
        "yun": "阳"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "犀心一点未容通，屈戍牢钩赋恼公。", 
            "仙侣由来思跨凤，美人何事便成虹。", 
            "夜行风路伤胡月，春老烟霞别汉宫。", 
            "漫许麻姑工狡狯，可怜人似可怜虫。"
        ], 
        "title": "无题四首翼牟颂莱蔚如履之同作四首 其三", 
        "type": "律诗", 
        "yun": "东"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "云车风马返瑶京，绝艳惊才仔细评。", 
            "红袖添香传韵事，黄衫挟弹起欢声。", 
            "鸳鸯迟暮偏多劫，鹦鹉聪明或早生。", 
            "只恨洪崖肩未柏，何时附鹤再相迎。"
        ], 
        "title": "无题四首翼牟颂莱蔚如履之同作四首 其四", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "蛾拂明灯竟自煎，枉将钗股拔尊前。", 
            "霞骈一去无消息，风烛孤摇更可怜。", 
            "紫玉化烟成隔世，黄金然桂惜流年。", 
            "芳馨何处闻骚怨，翡翠衾寒怅独眠。"
        ], 
        "title": "前诗意犹未尽再赋四首 其一", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "入时眉黛斗丰姿，撒手人天悔已迟。", 
            "裙皱留仙嗤赵姊，袜尘赋艳感陈思。", 
            "六张五角终疑梦，一抹双心又费词。", 
            "凄绝春江花月夜，泪痕狼藉湿胭脂。"
        ], 
        "title": "前诗意犹未尽再赋四首 其二", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "村围杨柳起秋声，来自青山玄碧城。", 
            "欲话因缘防误我，若论放诞那如卿。", 
            "非烟非雾知何夕，为雨为云老此生。", 
            "底事芳踪惊妒眼，独留一剑答深情。"
        ], 
        "title": "前诗意犹未尽再赋四首 其三", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "意外欢娱意外愁，飞轮脱辐断绸缪。", 
            "双眸愧识金银气，一面难消粉黛羞。", 
            "未必佳人皆薄命，浪传夫婿可封侯。", 
            "蓬莱别有游仙路，乱箭沉沉碧汉秋。"
        ], 
        "title": "前诗意犹未尽再赋四首 其四", 
        "type": "律诗", 
        "yun": "尤"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "飘泊天涯岁又除，此生无分得安居。", 
            "市声百閧趋残夜，世事千般付太虚。", 
            "红烛犹酬司命酒，黄金难觅计然书。", 
            "钟鸣漏尽诗谁祭，词客高怀愧不如。"
        ], 
        "title": "蜷公以癸丑岁除都门感事二首见示依韵奉和二首 其一", 
        "type": "律诗", 
        "yun": "鱼"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "岁时风土感沧桑，未买痴呆鬓已苍。", 
            "坐阅风云余扰扰，忽惊岁月去堂堂。", 
            "江东兵气忧青犊，河北音书断白狼。", 
            "一棹五湖归未得，姑将镜听卜行藏。"
        ], 
        "title": "蜷公以癸丑岁除都门感事二首见示依韵奉和二首 其二", 
        "type": "律诗", 
        "yun": "阳"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "八翼冲霄事窈冥，望中风景似新亭。", 
            "江山时凛英雄气，兵火宵沉上将星。", 
            "乱世恩仇淆黑白，平生勋业炳丹青。", 
            "危栏袖手谈兴废，破阵军歌未忍听。"
        ], 
        "title": "陶璞青将军专祠新成感赋", 
        "type": "律诗", 
        "yun": "青"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "闭关寐坐感萧寒，事到中年易寡欢。", 
            "一局未枯仙已去，百身无恤死偏难。", 
            "折腰岂但羞元亮，拥鼻犹能学谢安。", 
            "旅食京华何所恋，故人差喜尽弹冠。"
        ], 
        "title": "夜坐", 
        "type": "律诗", 
        "yun": "寒"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "影事斜街认紫樱，云骈北返我西征。", 
            "中箱窃写骖鸾录，箫管虚调引凤声。", 
            "离合悲欢诚有数，瘦肥冷暖总关情。", 
            "何时小酌凉州酒，同倚雕栏听晓莺。"
        ], 
        "title": "寄玉裁京师二首 其一", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "萝屋深灯共起居，风光细腻洵非虚。", 
            "故人别绪三年后，神女生涯一梦余。", 
            "锦瑟身材应未改，玉楼眉样近何如。", 
            "微之薄倖偏相忆，管领春风薛校书。"
        ], 
        "title": "寄玉裁京师二首 其二", 
        "type": "律诗", 
        "yun": "鱼"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "雨晦风潇静掩关，草堂高卧足痴顽。", 
            "十年梦醒人初老，三月春残客未还。", 
            "灌木成阴疑展幕，湿云如絮欲迷山。", 
            "噪晴偶有雕陵鹊，起对溪流一破颜。"
        ], 
        "title": "三月二日夜大风雨响晨始止", 
        "type": "律诗", 
        "yun": "删"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "日夕看山爱鸟机，国门一别故人稀。", 
            "烟笼浅水花光活，雨过春堤草色肥。", 
            "地僻惜违情褉约，林深喜见乱莺飞。", 
            "劳生幸许寻丘壑，莫更缁尘涴素衣。"
        ], 
        "title": "看山", 
        "type": "律诗", 
        "yun": "微"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "异地幽居似故园，连宵风雨苦豗喧。", 
            "世丁多难兵应洗，人怯新寒酒自温。", 
            "万绿扫天疑迸力，残红满地总销魂。", 
            "当门一鉴清如许，倒映遥峰作吐吞。"
        ], 
        "title": "上巳后二日风雨又作", 
        "type": "律诗", 
        "yun": "元"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "江风飒飒水差差，百感中来鬓已丝。", 
            "鼓角犹疑飞动意，琴樽终到寂寥时。", 
            "手援天下功无右，身老兵间数自奇。", 
            "木坏山颓同一瞬，不堪吹笛过桓伊。"
        ], 
        "title": "题铜官感旧图二首 其一", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "名吏循儒合传成，披图省识昔年情。", 
            "鸢肩空赋从军乐，鹢鸟时闻杀贼声。", 
            "鲁难惊心伤后死，湘波照影惜平生。", 
            "同舟共济知谁喻，独对横流泪暗倾。"
        ], 
        "title": "题铜官感旧图二首 其二", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "冠冕南州老逸民，温醇德器信无伦。", 
            "小儒破道宁为伍，大雅扶轮有此人。", 
            "三户亡秦余战伐，九军哀郢益酸辛。", 
            "少徽陨后风流尽，凄绝寒泉荐菊辰。"
        ], 
        "title": "殷先生云翔七十冥寿", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "繁华转眼忽凄凉，十载春明旧梦长。", 
            "破碎河山余战伐，艰难家国费平章。", 
            "固知遐举终无翼，谁信横行别有肠。", 
            "欲赋阿房存直笔，离宫三六黯斜阳。"
        ], 
        "title": "都门秋感十首（癸亥八月） 其一", 
        "type": "律诗", 
        "yun": "阳"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "垂老闲居促酒杯，高吟肺腑策安危。", 
            "仙山绝少延龄药，要路偏多没字碑。", 
            "射虎斩蛟思作健，搏牛破虱悔难追。", 
            "庭柯槭槭风嘶叶，爽气西来偶展眉。"
        ], 
        "title": "都门秋感十首（癸亥八月） 其二", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "星象惊传易紫宫，孱王下殿走匆匆。", 
            "玺归日角谋何急，车隐雷声路未通。", 
            "麦子苍黄同去国，将军跋扈胜临戎。", 
            "他年天宝谈遗事，尽付停觞一叹中。"
        ], 
        "title": "都门秋感十首（癸亥八月） 其三", 
        "type": "律诗", 
        "yun": "东"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "谤书盈箧讵全诬，竿木逢场且自娱。", 
            "安石本来多执拗，吕端何事不糊涂。", 
            "姓名阑入轩渠录，面目长留鬼趣图。", 
            "礼教非为吾辈设，夜深宝气烛天无。"
        ], 
        "title": "都门秋感十首（癸亥八月） 其四", 
        "type": "律诗", 
        "yun": "虞"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "故人相聚庆弹冠，掩袂羞将仕路看。", 
            "窗下瑶缄烦记室，案前玉貌得伶官。", 
            "董龙果是何鸡狗，凡鸟焉能拟凤鸾。", 
            "一样人才分九等，兰台著录几曾宽。"
        ], 
        "title": "都门秋感十首（癸亥八月） 其五", 
        "type": "律诗", 
        "yun": "寒"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "人世无垆铸横财，身如槁木意寒灰。", 
            "公田亦作埋忧地，郎署难寻避债台。", 
            "乞食黔敖知不免，忍饥方朔有余哀。", 
            "微闻府主多豪兴，犹斥千金买笑来。"
        ], 
        "title": "都门秋感十首（癸亥八月） 其六", 
        "type": "律诗", 
        "yun": "灰"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "十万貔貅各控弦，登坛诸将未华颠。", 
            "势能举足分轻重，事贵当机审后先。", 
            "割据早膺藩镇祸，乱离尤甚广明年。", 
            "祖生空具澄清志，怅望中原缓着鞭。"
        ], 
        "title": "都门秋感十首（癸亥八月） 其七", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "南辕北辙斗心兵，柯烂坪枯劫已成。", 
            "戴月披星劳往复，翻云覆雨见平生。", 
            "文章互述销魂语，才辩同听抚掌声。", 
            "横槊赋诗何意态，汉家法度岂容更。"
        ], 
        "title": "都门秋感十首（癸亥八月） 其八", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "万里经行若户庭，乘槎海客喜谈瀛。", 
            "白衣苍狗须观变，清酒黄龙易败盟。", 
            "怀璧漫投君子国，揽祛曾至化人城。", 
            "青禽昨报新消息，魑魅潜窥近两京。"
        ], 
        "title": "都门秋感十首（癸亥八月） 其九", 
        "type": "律诗", 
        "yun": "庚"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "白榆风起晚鸦啼，银汉红墙路转迷。", 
            "仙遇姮娥工顾兔，怪穷温峤愧燃犀。", 
            "萧萧易水初闻筑，荡荡天门未可梯。", 
            "吾意蹉跎聊自诡，商歌一振五云西。"
        ], 
        "title": "都门秋感十首（癸亥八月） 其十", 
        "type": "律诗", 
        "yun": "齐"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "零乱春愁搅酒醒，万花绕笔吐芳馨。", 
            "心源直接瓯香馆，神物宜归墨妙亭。", 
            "瑶想琼思工点染，风枝露叶写娉婷。", 
            "如何江左丹青手，犹隐金门作岁星。"
        ], 
        "title": "题薛依庸画册（花卉）", 
        "type": "律诗", 
        "yun": "青"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "北地寒光动客愁，江南烟景望中收。", 
            "芦花一色浑如雪，未到深秋已白头。"
        ], 
        "title": "目击二首 其一", 
        "type": "绝句", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "风急天高欲断魂，十人零落几人存。", 
            "眼前一幅监门画，烽火关河泪满樽。"
        ], 
        "title": "目击二首 其二", 
        "type": "绝句", 
        "yun": "元"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "霜落梧桐雁信沈，临行苦苦劝相斟。", 
            "泪痕若问谁多少，但比衣襟湿浅深。"
        ], 
        "title": "赠别女友二首 其一", 
        "type": "绝句", 
        "yun": "侵"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "十里长亭复短亭，骊歌一曲晓风清。", 
            "春申江水深千尺，未及卿卿爱我情。"
        ], 
        "title": "赠别女友二首 其二（一作吴文治诗）", 
        "type": "绝句", 
        "yun": "庚"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "新妆才罢见人羞，曲曲青丝系旧愁。", 
            "料怕倾城倾国恨，万呼千唤不回头。"
        ], 
        "title": "友人绘烫发美人背面像嘱题", 
        "type": "绝句", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "万里家山万缕情，春花秋月倍思亲。", 
            "遥知妻子终朝望，雁足风传有好音。"
        ], 
        "title": "思家", 
        "type": "绝句", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "春风旧梦渺如烟，来去难逢故友贤。", 
            "六载同窗承化雨，蒙恩菁校感心田。"
        ], 
        "title": "与施仁夫、潘湛钧、吴载耀三位南菁老同学于施府茶叙即席感赋二首 其一", 
        "type": "绝句", 
        "yun": "先"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "旧雨分襟各一方，今朝欢叙又同堂。", 
            "衰翁窃比退飞鹢，幸得追陪鹓鹭行。"
        ], 
        "title": "与施仁夫、潘湛钧、吴载耀三位南菁老同学于施府茶叙即席感赋二首 其二", 
        "type": "绝句", 
        "yun": "阳"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "结伴来游宝善街，轻尘香软印弓鞋。", 
            "旧时相国坟何在，门巷依稀剩馆娃。"
        ], 
        "title": "游上海宝善街", 
        "type": "绝句", 
        "yun": "佳"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "一枝秾艳胆瓶中，习习生香几席风。", 
            "莫道无根容易谢，人情只爱眼前红。"
        ], 
        "title": "瓶花", 
        "type": "绝句", 
        "yun": "东"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "闲处无聊上酒楼。", 
            "小窗光暗灯来早。"
        ], 
        "title": "缅怀郁达夫先生与联句四绝 其一", 
        "type": "绝句", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "佳味三盘酒一瓯。", 
            "眼前多少贪杯客。"
        ], 
        "title": "缅怀郁达夫先生与联句四绝 其二", 
        "type": "绝句", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "谁是当今马上侯。", 
            "炎黄后裔多英俊。"
        ], 
        "title": "缅怀郁达夫先生与联句四绝 其三", 
        "type": "绝句", 
        "yun": "尤"
    }, 
    {
        "author": "孙俊在", 
        "era": "近现代", 
        "subtype": "七言绝句", 
        "text": [
            "淬励吾侪有出头。", 
            "平生抱负应施展。"
        ], 
        "title": "缅怀郁达夫先生与联句四绝 其四", 
        "type": "绝句", 
        "yun": "尤"
    }, 
    {
        "author": "孙家遂", 
        "era": "近现代", 
        "subtype": "七言绝句", 
        "text": [
            "漫比浮沤别有情，从容舒捲见平生。", 
            "今宵灯火听涛久，韩海苏江总此声。"
        ], 
        "title": "夜读吴战垒《听涛集》（原拟名《浮沤集》）", 
        "type": "绝句", 
        "yun": "庚"
    }, 
    {
        "author": "孙家遂", 
        "era": "近现代", 
        "subtype": "七言绝句", 
        "text": [
            "诣匦投疏有几人，铮铮铁骨出风尘。", 
            "可怜酒会高谈后，濯足沧浪作隐沦。"
        ], 
        "title": "题《苏舜钦集》二首 其一", 
        "type": "绝句", 
        "yun": "真"
    }, 
    {
        "author": "孙家遂", 
        "era": "近现代", 
        "subtype": "七言绝句", 
        "text": [
            "杨刘文字太绮靡，欲挽颓波愿总违。", 
            "不是先生才力薄，玉楼早赋断肠诗。"
        ], 
        "title": "题《苏舜钦集》二首 其二", 
        "type": "绝句", 
        "yun": null
    }, 
    {
        "author": "孙家遂", 
        "era": "近现代", 
        "subtype": "七言绝句", 
        "text": [
            "柳绿钱塘春意酣，别君竟夕逞高谈。", 
            "抟风万里云程远，日丽狮城吾道南。"
        ], 
        "title": "送吴光应聘新加城东方哲学研究所", 
        "type": "绝句", 
        "yun": "覃"
    }, 
    {
        "author": "孙家遂", 
        "era": "近现代", 
        "subtype": "七言绝句", 
        "text": [
            "一抹云山入远方，古松奇崛水泱泱。", 
            "已成莫逆无言语，却在纹枰话短长。"
        ], 
        "title": "为曾宓吴山明君合作画赋此，由戴盟先生题", 
        "type": "绝句", 
        "yun": "阳"
    }, 
    {
        "author": "孙家遂", 
        "era": "近现代", 
        "subtype": "五言律诗", 
        "text": [
            "历劫犹强健，先生真善刀。", 
            "青灯疏草木，白首教萧曹。", 
            "座上春风满，心头秋月高。", 
            "何时重晤对，醉我若醇醪。"
        ], 
        "title": "送朱学山先生赴安徽大学法律系任教", 
        "type": "律诗", 
        "yun": "豪"
    }, 
    {
        "author": "孙家遂", 
        "era": "近现代", 
        "subtype": "七言律诗", 
        "text": [
            "运交华盖几时休，大夜弥天故国秋。", 
            "饮弹女郎长寂寞，操刀屠伯自优游。", 
            "荒坟野草存三户，暴雨狂风动九州。", 
            "伫立高楼人不寐，要迎曙色海东头。"
        ], 
        "title": "读鲁迅先生小说杂文集四首选二 其一", 
        "type": "律诗", 
        "yun": "尤"
    }, 
    {
        "author": "孙家遂", 
        "era": "近现代", 
        "subtype": "七言律诗", 
        "text": [
            "磊落情怀似玉壶，登车揽辔忽穷途。", 
            "人归旧院无鸿影，尘满空巢失燕雏。", 
            "寒雨凄迷红豆泣，暖风骀荡白杨苏。", 
            "春回莫起金城叹，健笔应教写远图。"
        ], 
        "title": "闻松本事了，为赋一律", 
        "type": "律诗", 
        "yun": "虞"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "丝丝垂柳翠烟抱，一曲芳塘半种荷。", 
            "消夏有湾成往事，何如此处晚凉多。"
        ], 
        "title": "题梅园八景 其一 风廊消夏", 
        "type": "绝句", 
        "yun": "歌"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "寻春结伴到山隈，瞥见梅花万树开。", 
            "不是长房工缩地，如何邓尉忽飞来。"
        ], 
        "title": "题梅园八景 其二 晴峦香雪", 
        "type": "绝句", 
        "yun": "灰"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "胜景天然画不如，幽人端合此中居。", 
            "春风迎客花如笑，万顷湖光一望余。"
        ], 
        "title": "题梅园八景 其三 山庄春晓", 
        "type": "绝句", 
        "yun": "鱼"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "买山有约不能闲，家傍清溪且闭关。", 
            "三径未荒人寂寂，林深时见白云还。"
        ], 
        "title": "题梅园八景 其四 松径横云", 
        "type": "绝句", 
        "yun": "删"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "水涨清溪一棹通，平山松影落晴空。", 
            "无端万斛涛声起，疑是沧江八月中。"
        ], 
        "title": "题梅园八景 其五 断岸涛声", 
        "type": "绝句", 
        "yun": "东"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "一道飞泉出碧山，何当策杖听潺湲。", 
            "是谁指与丹青妙，曾看匡庐瀑布还。"
        ], 
        "title": "题梅园八景 其六 盘涧流泉", 
        "type": "绝句", 
        "yun": "删"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "知是春花是夕阳，个中光景费猜祥。", 
            "轻车倘载寻诗客，应有清词满锦囊。"
        ], 
        "title": "题梅园八景 其七 枫林夕照", 
        "type": "绝句", 
        "yun": "阳"
    }, 
    {
        "author": "孙肇圻", 
        "era": "近现代", 
        "subtype": "七言绝句", 
        "text": [
            "湖光山色晚来澄，院外新凉院里灯。", 
            "词客不须感摇落，秋声有赋读庐陵。"
        ], 
        "title": "题梅园八景 其八 小院秋灯", 
        "type": "绝句", 
        "yun": "蒸"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "倚楼人共白云高，境自宽闲兴自豪。", 
            "斜照半林蒸橘柚，清尊四座醉蒲陶。", 
            "舟轻帆饱知风劲，岸阔沙平有浪淘。", 
            "佳节无端添客思，江湖满地首频搔。"
        ], 
        "title": "重九饮春江第一楼", 
        "type": "律诗", 
        "yun": "豪"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "景物萧疏境自凉，在山泉具热心肠。", 
            "分余汤沐疑无地，修到温柔别有乡。", 
            "天际白云含雪意，林边黄叶媚秋光。", 
            "轻车历尽崎岖路，扶醉归来乘夕阳。"
        ], 
        "title": "重九后二日游南汤山浴于陶庐之温泉赋此记游", 
        "type": "律诗", 
        "yun": "阳"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "小隐淞滨避俗喧，曾经沧海早还辕。", 
            "客稀懒扫陶潜径，地僻欣留庾信园。", 
            "惯见输赢淆黑白，未闻疾苦问黎元。", 
            "焚琴煮鹤寻常事，伏枥年年不算冤。"
        ], 
        "title": "春日抒怀", 
        "type": "律诗", 
        "yun": "元"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "为爱名园景物新，芳郊车辙走辚辚。", 
            "可堪覆雨翻云日，犹见登山临水人。", 
            "城郭有时逃历劫，莺花无意媚残春。", 
            "万方一概吾安适，何处桃源好避秦。"
        ], 
        "title": "冒雨游梅园归途感赋", 
        "type": "律诗", 
        "yun": "真"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "东山乍植小梅新，置酒相邀有故人。", 
            "月下未妨三弄笛，风前犹勒十分春。", 
            "自拼沉醉酬佳日，安得名园寄此身。", 
            "更喜研泉凿堂下，一泓何处着闲尘。"
        ], 
        "title": "友人约游梅园归途感赋", 
        "type": "律诗", 
        "yun": "真"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "十里轻车载酒行，阳春烟景近清明。", 
            "斟来竹叶浑忘醉，开到桃花别有情。", 
            "似遣风光酬令节，若论颜色合倾城。", 
            "此间兼擅湖山胜，何用缘溪觅落英。"
        ], 
        "title": "戊午清明二日游荣氏梅园观桃花漫赋二律 其一", 
        "type": "律诗", 
        "yun": "庚"
    }, 
    {
        "author": "孙肇圻", 
        "era": "近现代", 
        "subtype": "七言律诗", 
        "text": [
            "梨白杏红取次看，山中岁月本来宽。", 
            "一年好景君须记，四度名园春未阑。", 
            "醉后吟怀多旖旎，岁初花倍觉寒酸。", 
            "人间茵溷浑闲事，系住金铃肯许残。"
        ], 
        "title": "戊午清明二日游荣氏梅园观桃花漫赋二律 其二", 
        "type": "律诗", 
        "yun": "寒"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "万里晴空眼界宽，美人天上步姗姗。", 
            "长裙广袖迎风舞，雾鬓云鬟入梦欢。", 
            "弱线能牵千丈远，轻罗可奈九霄寒。", 
            "环肥燕瘦原无异，巾帼于今一样看。"
        ], 
        "title": "咏美人风筝", 
        "type": "律诗", 
        "yun": "寒"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "霞飞路上夕阳斜，舞女凝妆上电车。", 
            "娇嫩容颜堪似玉，苗条躯体宛如蛇。", 
            "文身皮袄巴黎缎，贴肉衬衣印度纱。", 
            "若问阿侬原籍贯，黑龙江畔已无家。"
        ], 
        "title": "黑龙江舞女", 
        "type": "律诗", 
        "yun": "麻"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "风烛浮生强自宽，百年已份亦堪哀。", 
            "技高冯妇惹讥刺，才尽江郎愧老残。", 
            "人世波涛多阅历，天涯沦落感孤单。", 
            "眼前处境终非善，应付裕如事事难。"
        ], 
        "title": "风烛", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "年华风柳共飘萧，历尽艰辛志未消。", 
            "梦里亲朋新旧鬼，眼前人物去来潮。", 
            "不堪愁听山阳笛，何用空吹吴市箫。", 
            "七十而从心所欲，残杯冷炙亦逍遥。"
        ], 
        "title": "七十述怀", 
        "type": "律诗", 
        "yun": "萧"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "忧患潜催岁月驰，悠悠八秩耐寻思。", 
            "命途坎坷终难免，人海波涛强自支。", 
            "绿鬓纵无持久日，白头尚有业馀时。", 
            "犹期学到中西贯，且吐春蚕欲尽丝。"
        ], 
        "title": "八十述怀", 
        "type": "律诗", 
        "yun": "支"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "教育能推国步轮，黉宫九秩著春申。", 
            "已从学记开先路，不负权修志树人。", 
            "培植英才裨四化，匡扶伟业继千春。", 
            "行看桃李瀛寰满，曾忝皋比谊倍深。"
        ], 
        "title": "庆祝上海澄衷中学建校九十周年", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "韶华倏忽又残年，感慨随时涌万千。", 
            "得福幸能儿女孝，虚怀常羡友朋贤。", 
            "无求每觉人情厚，有患方知世路难。", 
            "垂老幽闲弄翰墨，附庸风雅颂尧天。"
        ], 
        "title": "岁末感赋", 
        "type": "律诗", 
        "yun": null
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "入世原知道路艰，浑浑噩噩遣流年。", 
            "文章满纸书生累，风雨同窗学友贤。", 
            "向往鳌头忙握管，应随骥尾速加鞭。", 
            "休愁耄耋黄昏近，馀热尚存信念坚。"
        ], 
        "title": "自勉", 
        "type": "律诗", 
        "yun": "先"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "不到华堂十载馀，重来还认旧楼居。", 
            "墙间犹迹儿时墨，架上尚存校过书。", 
            "满院枇杷荫未改，侵阶萱草茂于初。", 
            "高堂白发殷勤问，音讯频年曷故疏。"
        ], 
        "title": "重到老同学吴文棫家", 
        "type": "律诗", 
        "yun": "鱼"
    }, 
    {
        "author": "孙俊在", 
        "era": "近现代", 
        "subtype": "七言律诗", 
        "text": [
            "酒醒更深惘惘宵，凭添倦枕感无聊。", 
            "乱蛩声扰南柯梦，残月光明北斗杓。", 
            "往日亲朋新旧鬼，今朝人物去来潮。", 
            "暮年已觉生为累，又恐多愁业未消。"
        ], 
        "title": "失眠口占", 
        "type": "律诗", 
        "yun": "萧"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "龙性依然未可驯，尊前想见剩闲身。", 
            "论文不袭皮毛语，结契真如肺腑亲。", 
            "绝塞初归怀棣萼，故园回望感荆榛。", 
            "兰成莫赋江南赋，且惜芳菲醉好春。"
        ], 
        "title": "寓斋小隐翌晨简亮伯亲家", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "京尘染袂鬓成丝，天厌斯文已可知。", 
            "性喜谈兵常草檄，年当垂老益工诗。", 
            "六州铸错期谁喻，四海论交惜我迟。", 
            "红豆又闻分异种，斗杯堂畔一相思。"
        ], 
        "title": "再简亮翁", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "辽左旌旗妙指挥，故山草木识神威。", 
            "龙泉出狭称知己，鸟道穿云倦落晖。", 
            "幕府风流谁比数，林峦佳胜欲忘归。", 
            "横磨十万雄心在，伫看长驱鲜铁围。"
        ], 
        "title": "题张召棠将军（焕相）倚剑看山图", 
        "type": "律诗", 
        "yun": "微"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "笔如干莫口悬河，直道难容语岂讹。", 
            "睥睨九州余子少，喧豗四座酒人多。", 
            "歌闻燕市声何壮，梦落吴江水始波。", 
            "萍合无端聊尽醉，自惭双鬓六成皤。"
        ], 
        "title": "赠陈佩忍（去病）", 
        "type": "律诗", 
        "yun": "歌"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "春意阑珊静掩门，又歌楚些与招魂。", 
            "千秋相许怀风义，百感纷来迸泪痕。", 
            "身后是非今日定，眼中耄旧几人存。", 
            "轻车偶指城东路，往事凄迷未忍论。"
        ], 
        "title": "何寿目先生挽词四首 其一", 
        "type": "律诗", 
        "yun": "元"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "评亭学术睨时贤，别有伤心在莽年。", 
            "吾道终穷深自惜，国忧到此本难全。", 
            "麟吁凤叹低回地，鹤化鸾讹黯淡天。", 
            "王粲他乡悲体弱，欲追言笑隔重泉。"
        ], 
        "title": "何寿目先生挽词四首 其二", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "玉堂仙梦已荒凉，一殿灵光送夕阳。", 
            "大鸟共哀杨太尉，醉龙长卧蔡中郎。", 
            "官声江左知常好，儒效人间恐遂亡。", 
            "悟得浮生真草草，驻颜何处觅神方。"
        ], 
        "title": "何寿目先生挽词四首 其三", 
        "type": "律诗", 
        "yun": "阳"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "义熙甲子记先朝，劲节森然独后凋。", 
            "蜀道烽烟犹照夜，谢庭兰玉总凌霄。", 
            "翻云覆雨心同死，注海倾河痛未消。", 
            "市上筑声多慷慨，且携絮酒奠松寮。"
        ], 
        "title": "何寿目先生挽词四首 其四", 
        "type": "律诗", 
        "yun": "萧"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "兵戈送老梦琼瑰，万恨无端掩夜台。", 
            "别有闲情忘仕宦，稍传高致在俳诙。", 
            "时衰史亦尊游侠，道广门尤集异才。", 
            "回望乡关余一恸，灵光突兀竟先摧。"
        ], 
        "title": "挽钱祖耄姑丈二首 其一", 
        "type": "律诗", 
        "yun": "灰"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "少日从姑分最亲，履綦泯绝隔音尘。", 
            "神方未验陶宏景，占貌空怀杜子春。", 
            "悲恋龙髯心上事，崚嶒犀角眼中人。", 
            "年来旧德多凋丧，愧剩飘零不肖身。"
        ], 
        "title": "挽钱祖耄姑丈二首 其二", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "草堂灯火集嘉宾，臈鼓声喧揽揆辰。", 
            "意气飞腾征寿相，文词敏妙本天真。", 
            "幸同元白称知己，夙信光黄有异人。", 
            "抽得闲身开笑口，软红尘外种灵椿。"
        ], 
        "title": "海若社兄五十生日三首 其一", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "高岁花砖入木天，丰姿濯濯想当年。", 
            "金銮密记三千牍，锦瑟常调五十弦。", 
            "曾建义旗光汉族，独登议席抗时贤。", 
            "文儒武侠闻明久，却被人间唤谪仙。"
        ], 
        "title": "海若社兄五十生日三首 其二", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "灵枢真诰性兼通，别悟禅机字佛工。", 
            "嗜酒或能追阮籍，饮茶毕竟胜卢仝。", 
            "武昌鱼美思乡味，洛下鹃啼慨世风。", 
            "驻景岂无神术在，即论百岁日方中。"
        ], 
        "title": "海若社兄五十生日三首 其三", 
        "type": "律诗", 
        "yun": "东"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "通家旧谊忆生前，惘惘披图亦自怜。", 
            "词客精魂应识我，遗民踪迹久疑仙。", 
            "沉吟不尽弥天意，萧瑟犹传去国年。", 
            "一卷樵风留俊赏，闻歌空吊柳屯田。"
        ], 
        "title": "题郑小坡冷红簃填词图", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "祭罢诗篇鹊噪晨，喜闻吉语慰闲身。", 
            "名高河北军中将，句似江西社里人。", 
            "跃骏弯强犹作健，窥鸾写韵未羞贫。", 
            "梅花四壁回春气，且饮屠苏避庾尘。"
        ], 
        "title": "和李耀戡元日诗韵（戊辰）", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "花气氤氲晚胜朝，清明时节兴偏饶。", 
            "香凝台榭闻私语，春锁园林喜独谣。", 
            "红烛疏帘燕市酒，东风明月凤城箫。", 
            "鬓丝如许归何日，佳景当前未寂寥。"
        ], 
        "title": "步昀谷朝字韵", 
        "type": "律诗", 
        "yun": "萧"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "痴顽如故鬓霜新，愧负樽前现在身。", 
            "花气袭衣初送暖，尘颜得酒易回春。", 
            "窥园岂遂无佳处，惊座时闻集异宾。", 
            "说剑谈诗犹未倦，生年何必问周秦。"
        ], 
        "title": "释戡招饮无边萼庵并示新诗依韵赋谢", 
        "type": "律诗", 
        "yun": "真"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "智囊樗里久钦迟，一别无归系去思。", 
            "攻错自惭年少事，荒寒竟到日斜时。", 
            "交期累世逾胶漆，保障何人治茧丝。", 
            "渍酒束刍聊尽意，为君和泪写哀辞。"
        ], 
        "title": "薛南溟挽词二首 其一", 
        "type": "律诗", 
        "yun": "支"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "飘瞥流光去似烟，义旗张楚幸随肩。", 
            "吏材天授征兴颂，耆旧星稀惜此贤。", 
            "医国有方传子弟，登瀛无路觅神仙。", 
            "细推运化参生理，我亦婆娑近暮年。"
        ], 
        "title": "薛南溟挽词二首 其二", 
        "type": "律诗", 
        "yun": "先"
    }, 
    {
        "author": "孙保圻", 
        "era": "近现代", 
        "subtype": "七言律诗", 
        "text": [
            "行芳志洁鬓毛斑，华表招魂去不还。", 
            "妙画通灵无敌手，清谈有味稍开颜。", 
            "声名日下荀鸣鹤，身世江南庚子山。", 
            "回溯交游伤永逝，秋灯黯黯雨潺潺。"
        ], 
        "title": "吴冠岱挽词", 
        "type": "律诗", 
        "yun": "删"
    }, 
    {
        "author": "奚铮", 
        "era": "近现代", 
        "subtype": "七言绝句", 
        "text": [
            "清水半山别洞天，太湖浩淼入云天。", 
            "崎岖顶上三茅寺，九曲门前挂一鞭。"
        ], 
        "title": "安阳十景（选六首） 其一 清水洞", 
        "type": "绝句", 
        "yun": "先"
    }, 
    {
        "author": "奚铮", 
        "era": "近现代", 
        "subtype": "七言绝句", 
        "text": [
            "杨柳依依隐翠微，广圆十亩背山矶。", 
            "晚钟深寺朝墩上，犹忆中书旧衲衣。"
        ], 
        "title": "安阳十景（选六首） 其二 翠微寺", 
        "type": "绝句", 
        "yun": "微"
    }, 
    {
        "author": "奚铮", 
        "era": "近现代", 
        "subtype": "七言绝句", 
        "text": [
            "南渡侯封霖雨滋，鱼龙争竞聚湫池。", 
            "泉深八角从无竭，老虎冈前老树枝。"
        ], 
        "title": "安阳十景（选六首） 其三 龙王庙", 
        "type": "绝句", 
        "yun": "支"
    }, 
    {
        "author": "奚铮", 
        "era": "近现代", 
        "subtype": "七言绝句", 
        "text": [
            "斗室堂堂号半山，李桃万树紫云湾。", 
            "怡园相对池鱼跃，禽鸟飞鸣乐往还。"
        ], 
        "title": "安阳十景（选六首） 其四 半山堂", 
        "type": "绝句", 
        "yun": "删"
    }, 
    {
        "author": "奚铮", 
        "era": "近现代", 
        "subtype": "七言绝句", 
        "text": [
            "浅草平崖集暮乌，一丘古冢号葫芦。", 
            "荒城湮没无人迹，长使安阳座椅孤。"
        ], 
        "title": "安阳十景（选六首） 其五 葫芦城", 
        "type": "绝句", 
        "yun": "虞"
    }, 
    {
        "author": "奚铮", 
        "era": "近现代", 
        "subtype": "七言绝句", 
        "text": [
            "一枝椽笔矗嶙峋，古秀千年状逼真。", 
            "造物忌才峰破顶，透天仍屹有文人。"
        ], 
        "title": "安阳十景（选六首） 其六 文笔峰", 
        "type": "绝句", 
        "yun": "真"
    }, 
    {
        "author": "奚侗", 
        "era": "近现代", 
        "subtype": "七言律诗", 
        "text": [
            "冰夷邀路嘘神雾，鬼胆如鼷此歇船。", 
            "一白空濛无众相，四方迷惑况诸天。", 
            "郁伊海气将为雨，惨淡阳光尽化烟。", 
            "咫尺仙山通寤寐，凭栏坐对水澄鲜。"
        ], 
        "title": "雾泊辽海同中冷作", 
        "type": "律诗", 
        "yun": "先"
    }, 
    {
        "author": "奚侗", 
        "era": "近现代", 
        "subtype": "七言律诗", 
        "text": [
            "一撮马关开海市，鳞鳞楼阁出青苍。", 
            "低昂具有凭虚意，栖息都穷凿空方。", 
            "终见大波能迫促，宁容余地与回翔。", 
            "潮头问询安期子，且待斯须看种桑。"
        ], 
        "title": "过马关", 
        "type": "律诗", 
        "yun": "阳"
    }, 
    {
        "author": "夏瞿禅", 
        "era": "近现代", 
        "subtype": null, 
        "text": [
            "校梦庵中领瓣香。", 
            "苕溪一派向南长。", 
            "琼楼弹指春如海，锦瑟笺愁鬓已霜。", 
            "茅一把，木千章。", 
            "江风归路最清凉。", 
            "人生大好杭州住，桂子荷花柰断肠。"
        ], 
        "title": "鹧鸪天 题《双树居词》", 
        "type": "词", 
        "yun": null
    }, 
    {
        "author": "夏明翰", 
        "era": "近现代", 
        "subtype": null, 
        "text": [
            "鱼且能自由，人却为囚徒。"
        ], 
        "title": "金鱼", 
        "type": "句", 
        "yun": "虞"
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "巨灵孤擘。", 
            "问何年推出，撑空岩壁。", 
            "劫火烧残山骨冷，丹篆犹摩拳石。", 
            "云护精灵，天开图画，奇句江山辟。", 
            "银笺重拓，墨花还绣苔碧。", 
            "我羡老去刘晨，朅来丘壑，爱着寻幽屐。", 
            "断碣残碑闲送日，何似岣嵝邹峄。", 
            "胜地神游，故山春到，梦境迷仙迹。", 
            "何时鸾背，和公云外吹笛。"
        ], 
        "title": "百字令 和厚庄前辈灵峰摩岩石拓原韵", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "双燕不归来，帘幕春无主。", 
            "眼底阑干几折红，便是蓬山路。", 
            "绿遍满堤芜，日断春归处。", 
            "片片浮云似薄愁，只向天涯去。"
        ], 
        "title": "卜算子", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "过眼秦皇与汉皇。", 
            "马头但有路尘黄。", 
            "扫眉人唱三峰媚，折臂翁耕百战场。", 
            "风浩荡，劫苍茫。", 
            "旁观莫笑客郎当。", 
            "贾生涕泪无挥处，要上潼关看夕阳。"
        ], 
        "title": "鹧鸪天 宿潼关", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "落帽休嫌种种，看山常恨匆匆。", 
            "扁舟过海倘相逢。", 
            "莫问琼儋旧梦。", 
            "昨夜禅床听雨，啖灯无数蛟龙。", 
            "篆烟一炷忽摇风。", 
            "句里千峰飞动。"
        ], 
        "title": "西江月 普陀坐雨，读东坡乐府", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "十年南北兵尘后，西湖又生春水。", 
            "鸥梦初圆，莺声未老，知换沧桑曾几。", 
            "湖山信美。", 
            "莫告诉梅花，人间何世。", 
            "独鹤招来，伴君临水照憔悴。", 
            "苏堤垂柳曳绿，旧游谁识我，当日情味。", 
            "禅榻听箫，风船啸月，笑验酒痕双袂。", 
            "嬉春梦里。", 
            "又一度斜阳，一番花事。", 
            "如此杭州，醉乡何处是。"
        ], 
        "title": "齐天乐 重到杭州", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "惟有雁山月，知我在江湖。", 
            "泷滩七里如镜，照影过桐庐。", 
            "不见羊裘老子，为问浮名阿在，水色古今虚。", 
            "把酒欲谁语，汀鹭夜相呼。", 
            "十年后，数椽傍，客星居。", 
            "关山南北，总怜清景世间无。", 
            "落日黄河一线，风雨长江片练，气概一何粗。", 
            "何似泛银汉，月底此舟孤。"
        ], 
        "title": "水调歌头 泊桐庐", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "十年梦想桐江碧。双桨今相识。", 
            "新蟾与我在江湖。照我满身风露过桐庐。", 
            "滩声一枕潇潇雨。无觅浮名处。", 
            "水窗朝旭忽闻莺。准拟此生挈酒作诗人。"
        ], 
        "title": "虞美人 过桐庐", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "忆昔富春江上饮，座中多少婵娟。", 
            "共经行地未荒寒。", 
            "灯窗和笔案，分占此江天。", 
            "忽有闲愁花谢后，枯肠芒角森然。", 
            "不须苦苦劝觥船。", 
            "便教真醉了，无分似当年。"
        ], 
        "title": "临江仙", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "遣愁无计醉难凭。", 
            "乡心却不醒。", 
            "海棠谢了雨初晴。", 
            "短吟犹未成。", 
            "人去后，一灯青。", 
            "同谁诉此情。", 
            "梦回淡月上疏棂。", 
            "看看幽恨生。"
        ], 
        "title": "阮郎归　　一九三〇年", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "烟光摇缥素。", 
            "正万顷浮空，悄无风雨。", 
            "天外褰裳，念五湖人往，冷鸥谁语。", 
            "酒醒云归，疑醉我、昆仑玄圃。", 
            "瑶瑟沉沉，愁抱都空，浪声东去。", 
            "同诵远游章句。", 
            "有翠袂成轮，酒狂如虎。", 
            "石室寻花，恨未遂坡老，后车琴女。", 
            "唤起鸱夷，待商略、浮家眉妩。", 
            "剩有霜蟾照我，归帆如舞。"
        ], 
        "title": "三姝媚　　一九三〇年 清明渡太湖至鼋头渚，同金松岑、冯振心、李续川、邵潭秋", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "沉陆今何说。", 
            "看神州、衣冠夷甫，应时辈出。", 
            "一夜三江鹅鸭乱，坚垒如云虚设。", 
            "这奇耻、定须人雪。", 
            "空半谁翻双岭旆，比伏波、铜柱尤奇绝。", 
            "还一击，敌魂夺。", 
            "边声陇水同呜咽。", 
            "念龙沙、头颅馀几，阵云四合。", 
            "梦踏长城听战鼓，万里瓦飞沙立。", 
            "正作作、天狼吐舌。", 
            "绝域孤军何能久，恐国殇、歌里归难得。", 
            "望北塞。", 
            "剑花裂。"
        ], 
        "title": "贺新凉 闻马占山将军嫩江捷报", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "辽鹤归来，故乡事、伤心忍说。", 
            "弹指际、河东全弃，兰成恨切。", 
            "残劫尽捐桑梓地，惊涛已覆蛟龙窟。", 
            "问诸公、吹面可曾醒，边风烈。", 
            "莫徒恃，纵横舌。", 
            "待共洒，奔腾血。", 
            "念韩亡犹奋，张椎是铁。", 
            "照我横磨歌出塞，榆关今上谁家月。", 
            "叱岛夷浮海戴头来，同一吷。"
        ], 
        "title": "满江红 感辽东事，作豪语答任二北", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "门前五柳。", 
            "晋宋慵回首。", 
            "袖了当年攀槛手。", 
            "一棹烟波诗酒。", 
            "客星倘是前身。", 
            "蓬山归路无津。", 
            "坐待红桑如拱，更能几见扬尘。"
        ], 
        "title": "清平乐 呈彊村先生问疾", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "乱莺换了春声，客怀渐爱危阑凭。", 
            "垂杨西北，千红一瞬，啼鹃怎听。", 
            "渡海笳声，过江诗句，暂同高咏。", 
            "笑昂藏自放，观天双眼，年年向，樽前醒。", 
            "下界浮云未定。", 
            "待张筵、上昆仑顶。", 
            "沦洲回望，扇尘乍敛，斜阳欲瞑。", 
            "烟艇呼鸥，水楼传盏，且迟清兴。", 
            "任江城入暮，鱼龙风恶，又寒潮打。"
        ], 
        "title": "水龙吟 壬申五月，之江诗社集秦望山", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "齐谐漫续。", 
            "百态从描貌。", 
            "展向秋窗闻夜哭。", 
            "寒气一灯吹绿。", 
            "试招被荔山阿。", 
            "世间应比人多。", 
            "扛倒涂山九鼎，敢投伪帖来么？"
        ], 
        "title": "清平乐 题罗两峰鬼趣图，颉刚翁藏", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "我有一丝泪，弹恨与姮娥。", 
            "九秋江上潮汐，千丈接银河。", 
            "和泪经天东注，赤手凭谁倒挽，一夜洗兵戈。", 
            "隔岸有牛女，鹊背两滂沱。", 
            "携铁板，吊金狄，抚铜驼。", 
            "人间天上，年年幽怨问谁多。", 
            "满眼北风白雁，招手西台朱鸟，此曲不能歌。", 
            "明镜莫重验，一寸旧横波。"
        ], 
        "title": "水调歌头", 
        "type": "词", 
        "yun": "歌"
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "灯窗日暮。", 
            "梦熟连城雨。", 
            "邻笛近梅边，过遥天、霜禽夜语。", 
            "沧洲旧景，历历远山横，漂红水，谈玄地，酒醒成今古。", 
            "扬尘倦眼，万里凭高处。", 
            "齿冷几青楼，和拍衮、一城笳鼓。", 
            "白头吟望，谁会下泉悲，伤麟袂，听鹃泪，一例江流去。"
        ], 
        "title": "蓦山溪 过南京，寓白下路交通旅馆，嵩云谓蕙风晚年尝应军幕招，宿此逾月。相与作词吊之", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "五噫愁损望京眼。风雨辜芳盏。", 
            "龙蟠更比越山青。谁解兰亭心事是新亭。", 
            "鹃边春信游丝缀。恨咽流觞水。", 
            "过江身世几金仙。难制移盘双泪落花前。"
        ], 
        "title": "虞美人 乙亥上巳，南京乌龙潭禊集，阻事未往，友人代拈“缀”字为韵", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "十年晞发远游心。", 
            "抚孤琴。", 
            "几沉吟。", 
            "黯黯关山，鸿阵不成音。", 
            "谁识成连浮海操，馀片月，照衣襟。", 
            "江潭柳换旧时阴。", 
            "未春深。", 
            "已难禁。", 
            "一夜鹃声，无处觅幽禽。", 
            "拚舞长条风雨里，千万絮，任飞沉。"
        ], 
        "title": "江城子 榆生掌教春申，不得酬其志。书来招游岭南，寄此以答", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "孤角风前，不诉暝愁，重叠关山哀怨。", 
            "一线斜阳，难挽飘零，烂熳岁华虚转。", 
            "流水前村，比环佩、曲中入远。", 
            "惊换。", 
            "又旧月楼台，海尘吹满。", 
            "休问高处春寒，只一面东风，已飞千片。", 
            "双栖翠羽，纵守苔枝，天涯梦痕同短。", 
            "绿遍湖堤，恐万树、暗香齐断。", 
            "横管。", 
            "仍伴和、山猿夜半。"
        ], 
        "title": "燕山亭 元日超山宋梅亭作", 
        "type": "词", 
        "yun": null
    }, 
    {
        "author": "夏宝圻", 
        "era": "近现代", 
        "subtype": "七言绝句", 
        "text": [
            "文章灿烂我严亲，遗著淳淳爱国心。", 
            "有志未酬身早逝，长教子女泪沾襟。"
        ], 
        "title": "纪念先父", 
        "type": "绝句", 
        "yun": "侵"
    }, 
    {
        "author": "夏纬森", 
        "era": "近现代", 
        "subtype": null, 
        "text": [
            "虚度五十五，与世何所补。", 
            "学杂百无成，计左良用怃。", 
            "褊急难忍事，耿直亦致侮。", 
            "襁褓悲失恃，从未沐春煦。", 
            "授室得男早，德薄失骥虎。", 
            "弦断甫胶续，新居毁强虏。", 
            "哀鸿久失所，餔啜难为父。", 
            "羽丰雏飞飏，老鹤伫寒浦。", 
            "穷寂身却闲，喜得鸥鹭伍。", 
            "岁寒松柏劲，挺立淩风雨。"
        ], 
        "title": "五十五生日", 
        "type": "古风", 
        "yun": "麌"
    }, 
    {
        "author": "夏纬明", 
        "era": "近现代", 
        "subtype": null, 
        "text": [
            "晴丝袅袅小蛮腰，三月春残见絮飘。", 
            "却喜玉关归客好，叶痕移上晓妆描。"
        ], 
        "title": "杨柳枝六首 其一", 
        "type": "词", 
        "yun": null
    }, 
    {
        "author": "夏纬明", 
        "era": "近现代", 
        "subtype": null, 
        "text": [
            "娇莺乳燕柳边飞，少妇楼头望斜晖。", 
            "编得嫩条筐筥小，唤郎市上买鱼归。"
        ], 
        "title": "杨柳枝六首 其二", 
        "type": "词", 
        "yun": null
    }, 
    {
        "author": "夏纬明", 
        "era": "近现代", 
        "subtype": null, 
        "text": [
            "晓风残月送归人，犹带芦沟桥上尘。", 
            "欲问君家住何处，画图只写武陵春。"
        ], 
        "title": "杨柳枝六首 其三", 
        "type": "词", 
        "yun": null
    }, 
    {
        "author": "夏纬明", 
        "era": "近现代", 
        "subtype": null, 
        "text": [
            "残照西风又几年，渔洋诗句至今传。", 
            "斑骓莫系堤边树，憔悴江潭倍可怜。"
        ], 
        "title": "杨柳枝六首 其四", 
        "type": "词", 
        "yun": null
    }, 
    {
        "author": "夏纬明", 
        "era": "近现代", 
        "subtype": null, 
        "text": [
            "银锭桥西李桥东，丝丝杨柳荡微风。", 
            "长条无恙词人老，偏向秋光摇曳中。"
        ], 
        "title": "杨柳枝六首 其五", 
        "type": "词", 
        "yun": null
    }, 
    {
        "author": "夏纬明", 
        "era": "近现代", 
        "subtype": null, 
        "text": [
            "柴扉常对后湖滨，咏得杨枝几曲新。", 
            "叶落钟沈霜信早，黄公垆畔话前尘。"
        ], 
        "title": "杨柳枝六首 其六", 
        "type": "词", 
        "yun": null
    }, 
    {
        "author": "夏仁虎", 
        "era": "近现代", 
        "subtype": null, 
        "text": [
            "海上有仙山。", 
            "东望漫漫。", 
            "往来潮汐那曾闲。", 
            "试问三清清几许，恼煞黄冠。", 
            "倦鸟早知还。", 
            "鹤唳遥传。", 
            "闷来点笔写烟峦。", 
            "犹有耐冬花一树，伴影松坛。"
        ], 
        "title": "浪淘沙 题《东海劳歌》", 
        "type": "词", 
        "yun": null
    }, 
    {
        "author": "夏仁虎", 
        "era": "近现代", 
        "subtype": null, 
        "text": [
            "碧海红桑色色新。", 
            "北来庾信枉伤神。", 
            "且抛心力化词人。", 
            "银雁弹愁谁与听，金虫偎梦不成春。", 
            "洛花风里定愁君。"
        ], 
        "title": "浣溪纱 题碧虑商音，奉匑厂先生教，枝巢夏仁虎", 
        "type": "词", 
        "yun": null
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "满湖秋色望中收，敢喻元龙百尺楼。", 
            "不逊秣陵烟月好，六朝相埒是幽州。"
        ], 
        "title": "秋日与元善颉刚伯祥平伯等登琼岛茗话二首 其一", 
        "type": "绝句", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "健步呼登白塔颠，梨甘茗苦各陶然。", 
            "莫嫌诗律推敲细，更解先生挂杖钱。"
        ], 
        "title": "秋日与元善颉刚伯祥平伯等登琼岛茗话二首 其二", 
        "type": "绝句", 
        "yun": "先"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "绚烂秋容不让春，枫丹菊紫共迎人。", 
            "江山多丽娇如女，明岁相期老健身。"
        ], 
        "title": "元善香山赏秋诗奉答二首 其一", 
        "type": "绝句", 
        "yun": "真"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "青山万古带斜晖，入画晴郊似染绯。", 
            "岩路崎岖樵客引，压鞍红颤一枝归。"
        ], 
        "title": "元善香山赏秋诗奉答二首 其二", 
        "type": "绝句", 
        "yun": "微"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "文章早景二苏名，晚遇昌时敬老成。", 
            "炳烛丹铅勤著述，欣看纸贵洛阳城。"
        ], 
        "title": "卢慎之先生九十自寿诗奉答三首 其一", 
        "type": "绝句", 
        "yun": "庚"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "德门集瑞寿星明，远继蒲江谱四声。", 
            "先集幸蒙编感旧，殷殷下问有馀情。"
        ], 
        "title": "卢慎之先生九十自寿诗奉答三首 其二", 
        "type": "绝句", 
        "yun": "庚"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "家家户户庆良宵，笙管齐吹锣鼓敲。", 
            "十里长街花似锦，扬飙接轸胜春潮。"
        ], 
        "title": "卢慎之先生九十自寿诗奉答三首 其三", 
        "type": "绝句", 
        "yun": null
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "雾柳烟桥胜画图，楼台景物望模糊。", 
            "今日雨丝风片里，此身疑已到姑苏。"
        ], 
        "title": "重阳后一日冒雨登琼岛揽翠轩茗憩三首 其一", 
        "type": "绝句", 
        "yun": "虞"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "枫叶萧疏落满头，一湖烟水艇如鸥。", 
            "重阳已过黄花在，还向东篱载酒游。"
        ], 
        "title": "重阳后一日冒雨登琼岛揽翠轩茗憩三首 其二", 
        "type": "绝句", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "雨窗茗共酒杯浓，诗似奔雷笔有锋。", 
            "羞看芦花双鬓白，还期桃萼上颜红。"
        ], 
        "title": "重阳后一日冒雨登琼岛揽翠轩茗憩三首 其三", 
        "type": "绝句", 
        "yun": null
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "亦从老圃事耕耘，三载村居四体勤。", 
            "襆被几番冰雪候，朔风又送出山云。"
        ], 
        "title": "霙儿村居三载今复回城工作（寄诗代书四首） 其一", 
        "type": "绝句", 
        "yun": "文"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "种瓜种豆满篱旁，瓮牖柴扉藜菽香。", 
            "桑下岂堪三宿恋，移家载具一番忙。"
        ], 
        "title": "霙儿村居三载今复回城工作（寄诗代书四首） 其二", 
        "type": "绝句", 
        "yun": "阳"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "兴寄田园梦未酬，倚闾心绪总多愁。", 
            "馀年饱食甘辛味，蜷伏蜗庐作卧游。"
        ], 
        "title": "霙儿村居三载今复回城工作（寄诗代书四首） 其三", 
        "type": "绝句", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "丁男弱女各天涯，醉里光阴梦里家。", 
            "我已龙钟汝不惑，数行尺素似涂鸦。"
        ], 
        "title": "霙儿村居三载今复回城工作（寄诗代书四首） 其四", 
        "type": "绝句", 
        "yun": "麻"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "建树新邦十五秋，工农并举展鸿猷。", 
            "江山锦绣鹏程远，红日东方唱九州。"
        ], 
        "title": "国庆十五周年志盛三首 其一", 
        "type": "绝句", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "天安门下人如海，齐步扬眉意气雄。", 
            "领导英明宗马列，高呼万岁响宏钟。"
        ], 
        "title": "国庆十五周年志盛三首 其二", 
        "type": "绝句", 
        "yun": null
    }, 
    {
        "author": "夏纬明", 
        "era": "近现代", 
        "subtype": "七言绝句", 
        "text": [
            "灿烂华灯五彩纷，礼花高起九霄云。", 
            "十方四海群英会，金石同心永不分。"
        ], 
        "title": "国庆十五周年志盛三首 其三", 
        "type": "绝句", 
        "yun": "文"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "超山我故人，十载心相识。", 
            "愧我作劳薪，与山失交臂。", 
            "行将入京华，立愿穷幽异。", 
            "孤帆落栖溪，招邀有昆季。", 
            "更约一二人，刺舟响菱芰。", 
            "遵渚溯回波，压篷满空翠。", 
            "人望意中山，山有迎人意。", 
            "弃舟入松篁，芒鞋快新试。", 
            "萝磴转千盘，树杳琳宫閟。", 
            "石壁傍寺门，青苔拭题字。", 
            "小憩款禅扉，烹泉展茶具。", 
            "寺后倚巉岩，仄径通幽邃。", 
            "崩崖络藤萝，荒榛切冠屣。", 
            "誓与山相穷，志决力亦鸷。", 
            "俯首而蛇行，直上猿猱避。", 
            "一瞥天地开，大快生平志。", 
            "纹波上下河，罗带萦回腻。", 
            "叶叶过风帆，绝似凫鹥戏。", 
            "遥望钱塘江，东去何雄肆。", 
            "浑茫接海门，应有鱼龙蛰。", 
            "江右置州城，峰峦相覆被。", 
            "西湖与南屏，落日苍烟里。", 
            "中有倚闾人，会当念征辔。", 
            "回首望吴兴，群山列如帜。", 
            "其右秀州城，风烟隔明媚。", 
            "高鸟入寒云，平芜没孤骑。", 
            "微茫烟雨楼，缥缈茶禅寺。", 
            "明日泊孤帆，极目知何地。", 
            "莽莽目中山，历历心头事。", 
            "宏识与孤怀，对此将谁寄。", 
            "凉蟾欲东升，踆乌渐西坠。", 
            "四山横暮烟，万籁交寒吹。", 
            "愀焉不可留，心魂为之悸。", 
            "挥手谢山灵，归觅垆头醉。"
        ], 
        "title": "癸巳四月入都过塘栖与家容伯吉士游超山", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "晚棹舣郭门，言寻旧时路。", 
            "依约认门庭，蓬蒿窘行步。", 
            "虚堂阒无人，穗帐静垂素。", 
            "拭目视再三，谓是见之误。", 
            "惊定欲有言，愀然怯回顾。", 
            "风帘掩空房，病姊呻方寤。", 
            "惊问客何来，披帷始相晤。", 
            "犹疑梦寐逢，未敢从容诉。", 
            "窗外乱鸦啼，萧瑟江天暮。"
        ], 
        "title": "哭李心栽四首 其一", 
        "type": "古风", 
        "yun": "遇"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "忆昔少小时，与君住此屋。", 
            "日晚罢熟归，儿戏相徵逐。", 
            "掉臂游市廛，随肩分酒肉。", 
            "生平寡兄弟，因以慰茕独。", 
            "如此十馀年，日月一何速。", 
            "我方抱幽忧，闭户发陈轴。", 
            "君竟迫饥驱，远游营半菽。", 
            "扁舟泊河桥，我默君则哭。", 
            "劳燕一以分，郊原异草木。"
        ], 
        "title": "哭李心栽四首 其二", 
        "type": "古风", 
        "yun": "屋"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "去年十二月，我住春申浦。", 
            "与君隔一江，迟春遣轻橹。", 
            "日暮翩然来，相见为起舞。", 
            "颜鬓各已苍，应识劳人苦。", 
            "金尊压葡萄，瓷盘列童羖。", 
            "相对话生平，竟夕不可住。", 
            "自谓从此来，便得常相聚。", 
            "意满轻别离，片帆挂天宇。", 
            "何期俯仰间，一诀成千古。"
        ], 
        "title": "哭李心栽四首 其三", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "事往境常悬，历历今如此。", 
            "酹酒与君言，君竟无言矣。", 
            "无言亦何伤，一瞑而不视。", 
            "所痛君之家，百务从此弛。", 
            "母老女尚孩，兄棺寄河涘。", 
            "疢疾罹鞠凶，百忧更无姊。", 
            "后死不敢辞，心惧难为理。", 
            "我言君不闻，风马云车里。", 
            "兄弟话离情，相将应陟屺。"
        ], 
        "title": "哭李心栽四首 其四", 
        "type": "古风", 
        "yun": "纸"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "篮舆出郭门，仄径遵江浒。", 
            "瘰石饱寒潮，崩崖临鬼斧。", 
            "对之伤人心，始愿为之忤。", 
            "一转入风篁，空翠连天宇。", 
            "极乐虽云遥，尘劳已先瘉。", 
            "竹尽见松杉，云外传钟鼓。", 
            "俯仰入招提，循行到廊庑。", 
            "扫塔礼遗容，翻经识芳矩。", 
            "想见说经时，优柔到龙虎。", 
            "浙江从西来，浩翰从东去。", 
            "左右生哲人，今古同门户。", 
            "圆顿證华严，归功在净土。", 
            "功在障狂禅，非故繁章句。", 
            "郁盘五云山，轮困万松树。", 
            "日落大江横，禅定成千古。", 
            "回首入山年，愧汗真如雨。"
        ], 
        "title": "云栖礼莲池大师塔", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "甲第乡闾重，簪裾海上齐。", 
            "朝宗归凤阙，踪迹剩鸿泥。", 
            "衵服馀兰麝，香团印瓠犀。", 
            "茑萝伤往事，杨柳赓留题。", 
            "倚玉双台负，泥金六画低。", 
            "一帆来蜃海，重梦怅鹃啼。", 
            "曲罢吟髭断，图陈利屣提。", 
            "杂花开古树，闺讯苦柔荑。", 
            "作赋银河艳，朕镳玉勒嘶。", 
            "明妆随月魄，边燧阻征蹄。", 
            "锦瑟华年换，仙源旧路迷。", 
            "封侯何日返，画栋燕双栖。"
        ], 
        "title": "甲第", 
        "type": "古风", 
        "yun": "齐"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "飞乌既营巢，狐狸复穴墓。", 
            "惟此行路人，道长蒙霜露。", 
            "扬舲下大江，一一来时路。", 
            "回首武昌城，俯仰迷云树。", 
            "夜永月常悬，风定涛犹怒。", 
            "夹岸古山川，兴亡向谁诉。", 
            "对此念友生，弹指成今故。", 
            "别梦自西驰，江波自东注。", 
            "逝水与人心，互去无朝暮。", 
            "同舟数百人，虱处无缁素。", 
            "一钟散万物，各自归其趣。", 
            "随缘赴佳招，与物悉无忤。", 
            "瑶瑟碧云停，金尊绮筵错。", 
            "歌舞既已陈，哀乐各有赴。", 
            "辽廓万地球，各有征人驻。", 
            "流转澹忘归，六艺皆成误。", 
            "嗟我拾粪来，现识犹常住。", 
            "繁会同所欣，别离同所苦。", 
            "那不恋须臾，明晨再洄溯。", 
            "落叶定归根，孤蓬亦无住。", 
            "但恨素心人，仓猝不可晤。", 
            "缅怀托诗篇，千里在跬步。", 
            "吴刚本神仙，伐桂栖云雾。", 
            "得毋笑我顽，沐我天花雨。"
        ], 
        "title": "沪上寄吴季子武昌", 
        "type": "古风", 
        "yun": "遇"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "壬辰在京师，广座见吾子。", 
            "草草致一揖，仅足记姓氏。", 
            "洎乎癸甲间，相居望衡宇。", 
            "春骑醉莺花，秋灯狎图史。", 
            "青霄与黄泉，上下穷其旨。", 
            "冥冥兰陵门，刀鬼头如蚁。", 
            "修罗举只手，阳乌为之死。", 
            "袒裼往暴之，一击类执豕。", 
            "酒酣掷杯起，跌宕笑相视。", 
            "颇谓天地间，差足快吾意。", 
            "夕烽从东来，孤帆共南指。", 
            "再别再相间，便已十年矣。", 
            "吾子尚青春，英声乃如此。", 
            "嗟嗟吾党人，视此为泰否。"
        ], 
        "title": "赠任公 二首 其一", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "衣食困庸才，遂老关山路。", 
            "对人诩流略，清夜知其误。", 
            "沧海正横流，箜篌唱无渡。", 
            "所望我佳人，崛起匡天步。", 
            "长啸览太空，国土恒沙布。", 
            "而子都不游，乃独游此土。", 
            "此土亿万年，又与此时遇。", 
            "嗟哉天所戮，那得知其故。", 
            "为子发图书，治乱纷如雾。", 
            "一治一乱间，铁血为其具。", 
            "譬如一滴水，微虫逞威怒。", 
            "既生微虫间，此怒讵可措。", 
            "落月满征衣，烟帆从此去。", 
            "雪耻酬百王，无为疾所怖。"
        ], 
        "title": "赠任公 二首 其二", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "儒既分为八，孙氏源子弓。", 
            "帝王自有术，六籍遗祖龙。", 
            "亭长起詈泰，口詈心则从。", 
            "白水袭新都，家法将毋同。", 
            "儒法既持世，杨墨道乃终。", 
            "云台画奴隶，东观罗鱼虫。", 
            "英英严夫子，先觉开愚蒙。", 
            "归来钓大泽，遁世全其躬。", 
            "滔滔浙江水，湛湛上有枫。", 
            "四山乱云合，孤艇深烟中。", 
            "维舟为再拜，万感罗心胸。", 
            "朅来二千年，日下靡有穷。", 
            "顽廉与懦立，斯言得毋空。", 
            "斯台富篇翰，谁则能知工。"
        ], 
        "title": "寄严又陵", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "暮雨掩柴门，秋声满庭树。", 
            "瑟瑟纸屏间，一灯静如鹭。", 
            "仿佛少年时，读书未驰骛。", 
            "即此感生平，流转亡吾故。", 
            "乙未在武昌，始与吴生遇。", 
            "丙申在密云，闭户互朝暮。", 
            "丁酉在京师，张赵日相晤。", 
            "新机始萌芽，祷祀润雨露。", 
            "戊戌在天津，噩梦正惊寤。", 
            "素筝载浊酒，慷慨登楼赋。", 
            "今年在乡闾，过此将焉驻。", 
            "人生几中秋，何者为我素。", 
            "问天天不闻，听雨雨不住。"
        ], 
        "title": "己亥秋别天津有感寄怀严蒋陈诸故人四首 其一", 
        "type": "古风", 
        "yun": "遇"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "束发抱流略，辛勤三十年。", 
            "一日不忍舍，颇欲窥高坚。", 
            "才短衣食迫，穷老仍愚颛。", 
            "慨然望六合，岂无豪与贤。", 
            "间关十数载，所在穷山渊。", 
            "山阳一闻笛，中策从此捐。", 
            "时会既未至，盛业由书传。", 
            "旁行百万卷，精诣穷人天。", 
            "舌人十万辈，瞠目无媸妍。", 
            "学未闻大道，岂能事言诠。", 
            "昔者山海隔，今有车与船。", 
            "今者文字隔，谁施蹄与筌。", 
            "事穷我公起，吾族殆帝怜。", 
            "公学岂在此，而此世所先。", 
            "国狗素狂瘈，眈眈吻常涎。", 
            "兴亡有一定，名世独见全。", 
            "冥冥津门树，日暮起苍烟。", 
            "扁舟载吾逝，不复相流连。", 
            "何时一尊酒，黾勉为执鞭。"
        ], 
        "title": "己亥秋别天津有感寄怀严蒋陈诸故人四首 其二", 
        "type": "古风", 
        "yun": "先"
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "蒋子起寒素，姓名世不张。", 
            "气食走燕野，扫尘书一床。", 
            "过从日抵掌，每觉芝兰芳。", 
            "农宗发大义，精谊贯百王。", 
            "持此照震旦，可谓见膏肓。", 
            "陈子墨者杰，与蒋相翱翔。", 
            "畴人振绝诣，哲学搜旁行。", 
            "馀事托雄剑，赴难甘探汤。", 
            "嗟吾二三子，于世诚蚊虻。", 
            "然而贞元际，舍此谁与商。", 
            "艰难困一饱，口呿舌为僵。", 
            "浮云起西北，俄顷满八荒。", 
            "潇潇凉风至，白露降为霜。", 
            "蒲柳与松柏，于理岂久藏。", 
            "为我蓄明德，毋亟耀其光。"
        ], 
        "title": "己亥秋别天津有感寄怀严蒋陈诸故人四首 其三", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "湛湛一尊酒，渊渊千卷书。", 
            "萧萧两株树，寂寂三间庐。", 
            "微材岂有竞，即此亦足娱。", 
            "所嗟时日迫，言将戒征车。", 
            "征车亦何为，穷达非我图。", 
            "但恨万山外，朋友日夜疏。", 
            "滔滔浙江水，亘古不得徐。", 
            "东流到黄海，应潆故人居。", 
            "登楼望不见，天海摇空虚。", 
            "旋归对尘俗，积懑聊一舒。", 
            "侘傺独就枕，梦见游天衢。", 
            "九奏动万舞，熊罴自我涂。", 
            "丘聃并千古，畴能辨有无。"
        ], 
        "title": "己亥秋别天津有感寄怀严蒋陈诸故人四首 其四", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "朝朝伏案赋大狗，忽思出门跨疲驴。", 
            "立谈遍国竟无有，时有鬼物相揶揄。", 
            "技穷仍自访吾子，狂谋谬算相嬉娱。", 
            "须臾意尽计无出，入手幸有黄公卢。", 
            "饿鬼见脓大欢喜，况有臃肿之与居。", 
            "一壶怡愉两壶笑，三壶喧虺四欷歔。", 
            "五壶骂座客尽散，兀然入梦忘登车。", 
            "役夫脱籍履六合，哮吼跳掷皆诗书。", 
            "方持文字作大狱，忽然境界皆为虚。", 
            "教堂呜钟拜磔鬼，壁虱列队如肥猪。", 
            "秋风无赖犯破席，绳床兀臬如舆图。", 
            "嗟乎我醒得非此，人生觉梦那不殊。", 
            "嗟乎梦觉那不殊，然后孔丘代温真吾徒。"
        ], 
        "title": "后黄公庐 赠吴遂君", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "仓书以来五千年，怯卢恐在羲炎前。", 
            "磨砖画石锲草木，物论自尔纷云烟。", 
            "观其大归亦寂寞，皆求形化而登仙。", 
            "可知人身足厌患，百家对此同相看。", 
            "韦驮雄艳出南纪，本随大梵来三禅。", 
            "金头两众迭相继，紬绎道妙稍完全。", 
            "鸺鹃夜出得五顶，胜数两宗炎与寒。", 
            "其他偏至出奇怪，同思度世殷痌瘝。", 
            "双林晚开具众妙，生老病死为因缘。", 
            "浮尘聚沫称意说，排除小果捐人天。", 
            "众生同业故同病，菩萨三大阿僧祇劫相周旋。", 
            "留惑润生本宏誓，甘就脆薄捐精坚。", 
            "先生故是应化者，天龙推出横相牵。", 
            "谈经说剑偶然事，为与五浊相缠绵。", 
            "况当火宅逼万苦，化城何必非人间。", 
            "我生廿载侍瓶钵，收拾樗散加镌刊。", 
            "慈思恨密禅恨放，宝山终见空手还。", 
            "披图恍若见前世，径欲往叩空山关。", 
            "斜阳不语归鸟寂，流水自去石自顽。", 
            "再三弹指不出定，欲往从之众业繁。", 
            "湛湛长江去，东去无由延。", 
            "寒潮归壑江岸迥，明山未上衔山圆。", 
            "机轮曳响入寥泬，塔灯隐树犹巑岏。", 
            "结茅他日定何处，得毋图中万壑千峰巅。", 
            "莼鲈自有无穷意，岂独拈花有别传。"
        ], 
        "title": "题沈子培方伯寒林坐腊图谨用原韵即送方伯东归", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": null, 
        "text": [
            "冥心测玄化，难以智力争。", 
            "若就得见论，似亦粗可明。", 
            "必与外物遇，始有新理成。", 
            "造物凭此例，乃以有此昌。", 
            "吾人用此例，学术乃可商。", 
            "邃古有巫风，物魅恣披猖。", 
            "洞庭彭蠡间，苗民所徜徉。", 
            "及与吾族遇，其说稍精良。", 
            "五行通天人，八卦明阴阳。", 
            "糅合作史巫，用事最久长。", 
            "悠悠及柱下，哲理始萌芒。", 
            "青牛邃沦隐，赤鸟来翱翔。", 
            "又复合真伪，后以制百王。", 
            "自从制作来，大义未改常。", 
            "然而微言际，委屈不可详。", 
            "秦皇覆六合，天下赖以平。", 
            "左手携方士，右手挈儒生。", 
            "二者交相妒，乃各盗所长。", 
            "高文冠千古，此义为宗纲。", 
            "班马俨然在，吾说非荒唐。", 
            "金人既入梦，白马旋就荒。", 
            "一时流略力，辟易莫敢当。", 
            "尔来数百年，惟释为主张。", 
            "中间中国盛，非无梯与航。", 
            "景教说沙殚，大食称天方。", 
            "摩尼辨光暗，突厥祀豺狼。", 
            "细琐不足道，如沸羹蜩螗。", 
            "委蛇及赵宋，始决儒释防。", 
            "剥极在明季，弥望成汪茫。", 
            "斯时利氏学，乃适来西洋。", 
            "几何及名理，一挽空言狂。", 
            "清朝盛考订，汉唐莫与京。", 
            "推其得力处，讵非数与名。", 
            "悠悠岁千祀，沉沉书万囊。", 
            "人事变如海，玄理日以张。", 
            "寥寥数匹夫，实斡其存亡。", 
            "启非图书力，天地为低昂。", 
            "先生晚出世，时正丁晚清。", 
            "新忧日以迫，旧俗日以更。", 
            "辕驹及枥马，静待鞭与烹。", 
            "一旦出数卷，万怪始大呈。", 
            "譬如解骥足，一骋不可程。", 
            "虽云世运开，要亦贤者诚。", 
            "阳春转寒冽，风日流辉光。", 
            "两头安丝竹，中间罗酒浆。", 
            "芜词发积素，为寿登高堂。", 
            "十年例见事，相对突惭惶。", 
            "所赖尚能饮，当为尽百觞。", 
            "彭篯非所志，相期在羲皇。"
        ], 
        "title": "寿严又陵六十", 
        "type": "古风", 
        "yun": null
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "对酒当歌百感侵，独将往事几沉吟。", 
            "琴湖一曲盈盈水，曾照生平十载心。"
        ], 
        "title": "光绪庚寅出都赠沪江陆较书八首 其一", 
        "type": "绝句", 
        "yun": "侵"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "一自子荆伤水逝，无端王粲浩南征。", 
            "笙歌犹是人间世，不到中年泪已倾。"
        ], 
        "title": "光绪庚寅出都赠沪江陆较书八首 其二", 
        "type": "绝句", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "息机曾许證盟鸥，雪满征衣尚倚楼。", 
            "浊酒半醺投袂起，名姝骏马古今愁。"
        ], 
        "title": "光绪庚寅出都赠沪江陆较书八首 其三", 
        "type": "绝句", 
        "yun": "尤"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "长眉自照惜倾城，犹有孤芳独抱情。", 
            "我识士龙天下士，可怜入洛误生平。"
        ], 
        "title": "光绪庚寅出都赠沪江陆较书八首 其四", 
        "type": "绝句", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "毵毵垂柳擅丰姿，欲染征袍惜素丝。", 
            "水浅蓬莱从载酒，繁花飞絮满高枝。"
        ], 
        "title": "光绪庚寅出都赠沪江陆较书八首 其五", 
        "type": "绝句", 
        "yun": "支"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "晓风残月极空濛，优唱屯田旧曲工。", 
            "终古栖鸦徒绕树，柔条无分系冥鸿。"
        ], 
        "title": "光绪庚寅出都赠沪江陆较书八首 其六", 
        "type": "绝句", 
        "yun": "东"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "本来杨柳无情树，人自攀条柳自新。", 
            "坐对浓阴愁系马，白门残照最伤神。"
        ], 
        "title": "光绪庚寅出都赠沪江陆较书八首 其七", 
        "type": "绝句", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "银汉低垂缺月斜，罗帏启处即天涯。", 
            "雕鞍欲上重回首，不见浮云见曙霞。"
        ], 
        "title": "光绪庚寅出都赠沪江陆较书八首 其八", 
        "type": "绝句", 
        "yun": "麻"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "渐见平芜澹日收，烟波如此泊孤舟。", 
            "微茫塔影含云立，知是明朝过秀州。"
        ], 
        "title": "嘉兴道中", 
        "type": "绝句", 
        "yun": "尤"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "纱窗临水水盈盈，吴语烟中渐次生。", 
            "最是楼头残梦觉，等闲犹作故乡听。"
        ], 
        "title": "嘉善道中", 
        "type": "绝句", 
        "yun": null
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "破落疏棂露短檠，短檠凉夜照机声。", 
            "分明亦是芦中隐，忘却前头不夜城。"
        ], 
        "title": "泊荡口二首 其一", 
        "type": "绝句", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "江波如绣晚霞浓，揽镜徘徊惜玉容。", 
            "自古红颜轻出处，罗帏花睡易霜钟。"
        ], 
        "title": "泊荡口二首 其二", 
        "type": "绝句", 
        "yun": "冬"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "一鞭残照马蹄驰，风满春衣揽鬓丝。", 
            "明日红尘京辇路，疲驴日暮苦行迟。"
        ], 
        "title": "愚园道中赠浩吾二首 其一", 
        "type": "绝句", 
        "yun": "支"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "斜阳无语媚林巅，如此平芜路几千。", 
            "唯有婆娑枯树色，年年曾系五湖船。"
        ], 
        "title": "愚园道中赠浩吾二首 其二", 
        "type": "绝句", 
        "yun": "先"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "亭亭黄日向入斜，古道衰杨噪晚鸦。", 
            "忽见林边排雉堞，真成孤注向天涯。"
        ], 
        "title": "东中望见国门有作二首 其一", 
        "type": "绝句", 
        "yun": "麻"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "城阙参差树色新，马头十丈帝京尘。", 
            "西山阅尽人间世，不及南屏面目真。"
        ], 
        "title": "东中望见国门有作二首 其二", 
        "type": "绝句", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "端门受命启微言，礼运中庸两大原。", 
            "文质由来无定尚，明夷噩梦即贞元。"
        ], 
        "title": "赠新会梁卓如孝廉七首 其一", 
        "type": "绝句", 
        "yun": "元"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "孟子荀卿同一传，竟将才士作舆台。", 
            "遗文五十三篇在，夏道原从附会来。"
        ], 
        "title": "赠新会梁卓如孝廉七首 其二", 
        "type": "绝句", 
        "yun": "灰"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "表微零落遗编蚀，刊误蹉跎宿草深。", 
            "显学于今无巨子，十年徒抱著书心。"
        ], 
        "title": "赠新会梁卓如孝廉七首 其三", 
        "type": "绝句", 
        "yun": "侵"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "璱人申受出方耕，孤绪微茫接董生。", 
            "一片苍苍蓝省月，当年曾照两畸英。"
        ], 
        "title": "赠新会梁卓如孝廉七首 其四", 
        "type": "绝句", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "知本无涯生有涯，万源并鹜等恒沙。", 
            "往而不返真虚语，大海澄圆本一家。"
        ], 
        "title": "赠新会梁卓如孝廉七首 其五", 
        "type": "绝句", 
        "yun": "麻"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "情怀孤寄三千界，图史如流一万年。", 
            "日用限前无所得，奇才老去例逃禅。"
        ], 
        "title": "赠新会梁卓如孝廉七首 其六", 
        "type": "绝句", 
        "yun": "先"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "阎浮世界生龙象，奋迅凭淩势本雄。", 
            "下视苍苍应一笑，人天何限可怜虫。"
        ], 
        "title": "赠新会梁卓如孝廉七首 其七", 
        "type": "绝句", 
        "yun": "东"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "连天芳草送征轮，未免低徊去国身。", 
            "八百馀年王会地，垂杨无语为谁春。"
        ], 
        "title": "丙申三月将改官出都和青来前辈", 
        "type": "绝句", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "不见佞人三日了，不知为佞去何方。", 
            "春光如此不游赏，终日栖栖为底忙。"
        ], 
        "title": "戏赠梁启超", 
        "type": "绝句", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "南朝往事例如斯，感触笙歌不自知。", 
            "西日欲斜花欲落，回肠荡气立多时。"
        ], 
        "title": "无题二十六首选十 其一", 
        "type": "绝句", 
        "yun": "支"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "前年同作京华客，一散搏沙不可完。", 
            "更忆汪梁江海上，暮云无际隔长安。"
        ], 
        "title": "无题二十六首选十 其二", 
        "type": "绝句", 
        "yun": "寒"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "潇潇夜雨掩重门，已有秋心到酒尊。", 
            "听至荒鸡三唱后，浮云落絮本无根。"
        ], 
        "title": "无题二十六首选十 其三", 
        "type": "绝句", 
        "yun": "元"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "潞河曙色拥烟岚，风露微侵宿酒酣。", 
            "一样晓风残月地，无端回首望江南。"
        ], 
        "title": "无题二十六首选十 其四", 
        "type": "绝句", 
        "yun": "覃"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "更重恩怨归青史，一事清凉剃白头。", 
            "愿约鸿蒙骑莽眇，再来华表看神州。"
        ], 
        "title": "无题二十六首选十 其五", 
        "type": "绝句", 
        "yun": "尤"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "艳喜逃禅已有年，深观宿命债应填。", 
            "生能并世无他责，为托文章告后贤。"
        ], 
        "title": "无题二十六首选十 其六", 
        "type": "绝句", 
        "yun": "先"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "水期世界太清凉，洪水茫茫下土方。", 
            "巴别塔前一挥手，人天从此感参商。"
        ], 
        "title": "无题二十六首选十 其七", 
        "type": "绝句", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "帝子采云归净土，麦加文石镇欧东。", 
            "两家悬谶昭千祀，一样低头待六龙。"
        ], 
        "title": "无题二十六首选十 其八", 
        "type": "绝句", 
        "yun": null
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "六龙冉冉帝之旁，三统茫茫轨正长。", 
            "板板昊天有元子，亭亭我主号文王。"
        ], 
        "title": "无题二十六首选十 其九", 
        "type": "绝句", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "红黑棕黄次第新，梨花最晚饯残春。", 
            "天涯不见归家路，愁煞山头法会人。"
        ], 
        "title": "无题二十六首选十 其十", 
        "type": "绝句", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "春阴春雨太模糊，如水楼台望欲无。", 
            "不信万家丝竹夜，有人挥涕读阴符。"
        ], 
        "title": "元夜", 
        "type": "绝句", 
        "yun": "虞"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "本朝文苑最苍凉，佛法师承更早亡。", 
            "正好独开生面在，未须料理六朝唐。"
        ], 
        "title": "送继禅和尚之杭州开僧学堂", 
        "type": "绝句", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "蟠空造论路千条，忽地低头酒一瓢。", 
            "谁是预为无赖地，镜湖烟水浙江潮。"
        ], 
        "title": "与君遂叔雅饮黄公庐选三 其一", 
        "type": "绝句", 
        "yun": "萧"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "两间老屋坐閒人，四碟盐齑当八珍。", 
            "大有旗亭风味在，胜持胡饼学维新。"
        ], 
        "title": "与君遂叔雅饮黄公庐选三 其二", 
        "type": "绝句", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "微风淡月夜初凉，席幅欹斜微算狂。", 
            "归于山荆谈显者，年来真为立谈忙。"
        ], 
        "title": "与君遂叔雅饮黄公庐选三 其三", 
        "type": "绝句", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "七年人海几升沉，孤往谁知去国心。", 
            "看到画图风景地，交柯乱叶最精深。"
        ], 
        "title": "题严几道江亭饯别图", 
        "type": "绝句", 
        "yun": "侵"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "老友尊前但默然，双瞳夹镜口流涎。", 
            "有缘宿乌才同树，无况相依近十年。"
        ], 
        "title": "赠黑子", 
        "type": "绝句", 
        "yun": "先"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "零星矮纸墨将昏，对此犹思狱吏尊。", 
            "一语痴人想慰藉，文章无命始长存。"
        ], 
        "title": "为马通伯参政题戴先生墨迹三首 其一", 
        "type": "绝句", 
        "yun": "元"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "沉吟往事想时艰，心事嵯峨万叠山。", 
            "若使髡钳成汉史，岂无六一再人间。"
        ], 
        "title": "为马通伯参政题戴先生墨迹三首 其二", 
        "type": "绝句", 
        "yun": "删"
    }, 
    {
        "author": "夏曾佑", 
        "era": "近现代", 
        "subtype": "七言绝句", 
        "text": [
            "国势人才各有真，一时功罪正难论。", 
            "祇怜岂有奸雄奖，沧落金门画鬼神。"
        ], 
        "title": "为马通伯参政题戴先生墨迹三首 其三", 
        "type": "绝句", 
        "yun": "真"
    }, 
    {
        "author": "夏敬观", 
        "era": "近现代", 
        "subtype": null, 
        "text": [
            "独抱幽香倚枕吟。", 
            "纫兰谁会楚骚心。", 
            "笼弦过指听商音。", 
            "栩栩庄周花罥蝶，声声杜宇竹栖禽。", 
            "物情相感意俱深。"
        ], 
        "title": "浣溪沙 题抱香室填词图", 
        "type": "词", 
        "yun": null
    }, 
    {
        "author": "夏敬观", 
        "era": "近现代", 
        "subtype": null, 
        "text": [
            "天外凭栏，秋边倚篴，无情烟柳如此。", 
            "散雨吴杯，吟霜楚调，负却怨红愁绮。", 
            "沧江夜迥，刚曲罢、冷蟾飞起。", 
            "孤感遁惊云鬟，新寒暗怜姜指。", 
            "迢迢梦华帝里。", 
            "睇长陵、堕烟凝紫。", 
            "悄熨海南残炷，寸心灰矣。", 
            "古恨人间解围，早移尽、霓裳旧宫徵。", 
            "怕理危弦，声声惹泪。"
        ], 
        "title": "天香 抱香室填词图题辞，和原韵", 
        "type": "词", 
        "yun": null
    }, 
    {
        "author": "夏勤邦", 
        "era": "近现代", 
        "subtype": null, 
        "text": [
            "吾乡有孝子，业儒更知医。", 
            "终日常伏案，得暇辄临池。", 
            "阿耶忽有疾，疾若不可为。", 
            "汤药虽迭进，奏效何迟迟。", 
            "孝子仰天泣，祷尔于神祇。", 
            "方剂手自制，旁人那得知。", 
            "父疾霍然起，此药真神奇。", 
            "但求亲身安，敢恤儿体亏。", 
            "母氏患风眩，四肢苦麻痹。", 
            "呻吟床褥间，坐起须扶持。", 
            "一年复一年，日月骎骎驰。", 
            "常依慈母侧，跬步不暂离。", 
            "琴川章居士，人称老画师。", 
            "绘出一片心，藉为万世规。", 
            "轺车薄薄来，入境采风诗。", 
            "甄录此孝行，再拜献丹墀。", 
            "天子大嘉赏，恨不与同时。", 
            "亟予阐幽光，入祀孝弟祠。", 
            "国人皆矜式，风俗遂以移。", 
            "家家养衰老，人人如婴儿。", 
            "更喜君子孙，能率而行之。", 
            "永永锡尔类，不匮惟孝思。"
        ], 
        "title": "题谢孝子（霖）侍疾图", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "絮搅天愁，花随水去，冶辰分外惊心。", 
            "屧声喧廊，尘香到处堪寻。", 
            "薰风沸暖笙歌地，早瞢腾、一片藤阴。", 
            "昼沈沈。", 
            "不信欢场，不悟春深。", 
            "年时醒却华胥梦，笑閒招鹤侣，倦听鹃音。", 
            "木石心肠，吴儿那解新吟。", 
            "茶烟半向清池影，怕回看、浅鬓而今。", 
            "更谁禁。", 
            "万竹斜阳，笛破穿林。"
        ], 
        "title": "高阳台·怡园曲社", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "泽畔共行吟，又几时疏莲，冷坠残粉。", 
            "风雨雁来迟，江潭句、依约汉南遥讯。", 
            "盈盈带水，料应常被乡心引。", 
            "两家旧径。", 
            "知无主烟萝，飘零都尽。", 
            "软红梦影如尘，便不问铜驼，青衫珠迸。", 
            "摇落隔天涯，悲秋意、身到者番才信。", 
            "菰浦倦侣，祗招鸥鹭酬孤兴。", 
            "吴枫驿暝。", 
            "望天际轻帆，爪寻霜印。"
        ], 
        "title": "南浦·艺风远自武昌邮示月湖看雨新词，渺渺秋怀，溢于言表。时吴中新结鸥隐词社，冷境喁于，殆如响应。次韵寄怀，不觉言之凄异也", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "西风暗、吹雨黄叶声边。", 
            "孤棹冷泊吴烟。", 
            "津桥星火半明灭，羁人相对迟眠。", 
            "潇潇又成阵，正山钟搀断，野柝催阑。", 
            "清愁万点，任篷窗、一向无言。", 
            "凄绝转蓬身世，偏共卧沧江，经岁经年。", 
            "今夕茫茫云水，波深月黑，何处鸣舷。", 
            "拥衾剪烛，想芦中、梦醒都寒。", 
            "怕栖乌惊起，明朝揽镜，换了朱颜。"
        ], 
        "title": "夜飞鹊·望亭雨泊，偕艺风同作，绘同舟听雨图纪之", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "垂垂冻碧。", 
            "对翠尊酒冷，香堕吟席。", 
            "石火光阴，花谢花开，何郎自恋江国。", 
            "看花白发人还在，懒谱入、东风瑶笛。", 
            "只绮窗、一树多情，伴得旧时词客。", 
            "坛坫今推祭酒，梦痕认画里，襟调清逸。", 
            "月淡黄昏，鹤瘦苔枯，我共心耽幽寂。", 
            "空山福分原非易，恨却污、春明尘色。", 
            "待那时、翠翼啁啾，更卜岁寒消息。"
        ], 
        "title": "疏影·题陈同叔绿梅花下填词图", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "撑烟蹙雾青螺影，春山共人俱瘦。", 
            "磴窄扫苔，斑冷沈沈清昼。", 
            "昔游还省否。", 
            "只惊得、落花偏骤。", 
            "树窟鹰呼，石潭鱼静，夕阳时候。", 
            "生就薜萝心，登临处、依依几番回首。", 
            "万绿又天涯，醉东风如酒。", 
            "危阑留恋久。", 
            "更遥看、五湖云厚。", 
            "怎肠断、一一鹃声，送晚篷归后。"
        ], 
        "title": "徵招·天平春眺", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "恁容易、江湖心冷。", 
            "不语沧波，照人离影。", 
            "倚醉风前，扣舷歌罢憺将暝。", 
            "鬓丝如此，浑怕向，青山映。", 
            "苦说约归期，仨负了、冲烟渔艇。", 
            "大隐。", 
            "话长安旧侣，几个断蓬飘梗。", 
            "莺花梦里，早到处、送春愁更。", 
            "问一片、莽莽吴云，可留得、鸥边干净。", 
            "只笛语江城，还趁梅风凄哽。"
        ], 
        "title": "长亭怨慢·丙申春暮，将去吴中，同人载酒，招游虎阜。赋此留别", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "愁红一色。", 
            "便翠筒酹与，年年今日。", 
            "锦烂云稠，暗里秋心有谁识。", 
            "流水盈盈似梦，惆怅入、汀洲凉笛。", 
            "莫更问、画舸鸳鸯，风露纵凄咽。", 
            "消息。", 
            "渺江国。", 
            "叹剩粉堕脂，镜心凝碧。", 
            "采香倦客。", 
            "肠断凌波旧痕觅。", 
            "为证三生絮果，轻换了、珠房冰菂。", 
            "祗耿耿青霭里，暮天望极。"
        ], 
        "title": "红情·荷花生日", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "渺渺霜程，问南飞倦翮，因谁憔悴。", 
            "万里断云，殷勤寄将残字。", 
            "应知顾影西风，梦故国、春花销绮。", 
            "怜伊剩、天涯爪雪，鹓鸾还忌。", 
            "惆怅望烟际。", 
            "尽江湖遍历，荒凉如此。", 
            "叫侣唤群，一样稻粱心瘁。", 
            "愁看水涸沙昏，只似雪、芦花衔起。", 
            "凄异。", 
            "岭梅寒、暗思归计。"
        ], 
        "title": "惜秋华·咏雁，用梦窗木芙蓉体", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "薄醉风欹帽，岁晚登临，霁景销空翳。", 
            "认取高寒，苍烟林外时起。", 
            "敛怨蛾、一面西峰，甚却懒、今朝梳洗。", 
            "无人际。", 
            "朱阑绕遍，閒成孤倚。", 
            "年时拥鼻来吟，冷暖曾谙，是软红情味。", 
            "过眼莺花，残僧多事还记。", 
            "指望中、无限楼台，又剩粉、夕阳痕渍。", 
            "黄昏未。", 
            "沙路倦寻归骑。"
        ], 
        "title": "玉京谣·雪后独游江亭", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "瘦苔寒更积。", 
            "话梦痕前度，古庭烟寂。", 
            "琴尊几年隔。", 
            "又东风人世，晨星词客。", 
            "愁缣恨墨。", 
            "护尘封、笼纱自碧。", 
            "恁悤悤、吟到黄垆，容易鬓丝催白。", 
            "还忆。", 
            "山青岭外花发。", 
            "城南那番笺擘，芳韶暗惜。", 
            "凭翠羽，诉陈迹。", 
            "纵看花人在，霜浓春浅，怕歰梅边旧笛。", 
            "只孤弦、犹抱冬心，岁寒耐得。"
        ], 
        "title": "瑞鹤仙·王半塘春明感旧图", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "雪剩欺梅，烟轻度柳，瞒人最是东风。", 
            "铜街似沸，一番箫鼓春浓。", 
            "赚得杜郎吟赏，安排逐队斗青红。", 
            "凭谁问、桃符换矣，如此悤悤。", 
            "从此俊游递约，又试镫期近，挑菜人逢。", 
            "随香趁麝，忺春忘了春慵。", 
            "珍重钿车满路，莫教风雨妒花丛。", 
            "安心未、垒泥社燕，还絮帘栊。"
        ], 
        "title": "庆清朝·新年", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "恋人楼外峰青，一尊更倚危阑款。", 
            "东风信骤，漫天絮影，为谁遮断。", 
            "去国情怀，伤高涕泪，几人心眼。", 
            "只觚棱转首，春花似梦，浑忘了，天涯远。", 
            "南国荷衣初换。", 
            "棹鸱夷、五湖波软。", 
            "丛兰露沚，轻鸥雪渚，顿教尘浣。", 
            "料有渔樵，望风争识，切云冠岸。", 
            "愿朱颜好护，呼猿招鹤，洗山中怨。"
        ], 
        "title": "水龙吟·送张次山纳言赴江南", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "泪菊愁萸，向尊前诉出，伤高怀抱。", 
            "红上戍楼，登临怕看残照。", 
            "目中剩影关河，任付与、尘飞烟扰。", 
            "萧萧。", 
            "正西风信紧，还欹茸帽。", 
            "城畔翠杨老。", 
            "尽霜乾旷野，秋光偏好。", 
            "念倦旅，华发变，汉南重到。", 
            "无边坠叶声凄，甚处吟、庾郎园小。", 
            "迟了。", 
            "阵云寒、雁群都少。"
        ], 
        "title": "惜秋华·庚子秋携家避地广平，重九日出郭游莲亭。十八年重到，堤柳萧瑟，大有江潭之感。用梦窗重九韵", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "恨双萍、咫尺未相逢，荒城暮烟遮。", 
            "过中原几度，凄凄雁稆，莽莽虫沙。", 
            "老矣兰成词赋，萧瑟向谁嗟。", 
            "和泪弓衣字，题遍天涯。", 
            "故侣晨星还剩，叹羁雌处处，梦绕京华。", 
            "待巢痕重觅，却换旧烟霞。", 
            "正深夜、酒醒灯暗，乱愁生、浑不为思家。", 
            "飘零感、一枝持赠，惟有芦花。"
        ], 
        "title": "八声甘州·过淇县，闻右衡助县尹校士，未得一见。用玉田韵赠之", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "为谁来晚。", 
            "甚玉关倦羽，恋群不散。", 
            "认爪印、那计东西，正日冷山河，自嫌程远。", 
            "剩字书空，祗伴的、疏疏星点。", 
            "带边声几许，雪后上林，盼开愁眼。", 
            "还惊岁华荏苒。", 
            "已随阳信阻，岭梅遥怨。", 
            "念此去、多少风霜，纵耽误秋来，料逢春转。", 
            "柳岸烟行，待马首、那时相见。", 
            "指落霞、一朵峰青，阵云漫掩。"
        ], 
        "title": "解连环·华阴道中咏冬雁。用玉田韵", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "薄霭还明水，微云不碍山。", 
            "无风无雨灞桥边。", 
            "只觉征衣犹怯晓莺寒。", 
            "弱絮都无著，长条那任攀。", 
            "销他雾鬓与烟鬟。", 
            "回首黄尘千里路漫漫。"
        ], 
        "title": "南歌子·灞桥寄家人", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "几番错过东风，秋阑深处还飞坠。", 
            "薄云知冷，微阳觉暖，结成愁思。", 
            "为问灵和，依依旧态，千门烟闭。", 
            "剩残茵一点，飘零瘦影，天涯恨，重句起。", 
            "难逐衔泥燕子。", 
            "为虫丝、片时牵缀。", 
            "紫红千万，春尘易掩，留将细碎。", 
            "懒说三生，化萍嫌晚，一池凉水。", 
            "觅微根何处，日斜灞岸，送离人泪。"
        ], 
        "title": "水龙吟·西安旅馆忽焉及秋，见微絮堕窗，飞扬无力，伤其迟暮失时，飘零无主。以东坡韵赋之，羁雌声怨，不知是墨是泪也", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "玉波閒浸愁红影，秋心暗惊溪尾。", 
            "颤露梢轻，垂烟穗小，柳外疏疏相倚。", 
            "飞蜻乍起。", 
            "看低搅蘋花，湿云沈翠。", 
            "点点星星，未经摇落恁憔悴。", 
            "年芳驿堠换早，几丛斜映处，渔舍临水。", 
            "晓月人过，西风信到，一种沧浪幽意。", 
            "新凉似洗。", 
            "问多少秋痕，碎脂零泪。", 
            "咽尽凄蝉，客怀惆怅里。"
        ], 
        "title": "齐天乐·宿州道中咏蓼花。用梦窗韵", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "脂凝黛冱。", 
            "黯淡春愁如诉。", 
            "怅徐娘、有限残妆，共东风终古。", 
            "随我江湖去。", 
            "便容易、劫灰一度。", 
            "认枯缣、多少沧桑，怪金仙无语。"
        ], 
        "title": "万里春·为古微题冬心画梅。古微以此画为社题，余久未属笔，遂更离乱，无意附入行箧，时时展玩，羁绪生春。昨岁使粤，归装燬于海舶，长物仅存，诧为天幸。春明重到，坠欢如梦，过眼云烟，益复增人感喟矣", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "堕欢残绪。", 
            "西风畔，荒台依旧烟树。", 
            "倚阑人影酒波空，凉叶声如雨。", 
            "数往事、惊鳞骤羽。", 
            "斜阳红剩浮图古。", 
            "恁倦旅低徊，几度看山来，几度鬓华添素。", 
            "休说似弈长安，青门柳尽，断肠还为重赋。", 
            "五云佳气自蓬莱，冷到铜仙语。", 
            "指天外、飙尘旋缕。", 
            "霜槎浓载秋心去。", 
            "漫岭头、梅花讯，岁晚沧江，梦随行处。"
        ], 
        "title": "霜叶飞·壬寅展重阳，天宁寺饯古微督学广东。用梦窗韵", 
        "type": "词", 
        "yun": null
    }, 
    {
        "author": "夏子麟", 
        "era": "近现代", 
        "subtype": null, 
        "text": [
            "修竹绿猗猗，萧疏亦淡宕。", 
            "中虚节弥坚，不卑亦不亢。", 
            "心视桃李姿，秾郁非所望。", 
            "造物本无心，赋畀各有当。", 
            "春华几时荣，秋霜忽凋丧。", 
            "郁郁几寒期，松柏情相况。", 
            "不愿众人知，惟期幽人访。", 
            "岂不羡繁华，零落恐滋怅。"
        ], 
        "title": "感怀", 
        "type": "古风", 
        "yun": "漾"
    }, 
    {
        "author": "夏子麟", 
        "era": "近现代", 
        "subtype": null, 
        "text": [
            "皇古重三纲，天柱地维共立极。", 
            "君臣父子夫妇互相联系，为我文化之发源，四五千年不相贼。", 
            "法穷而变固，有时不在纲纽尽破裂。", 
            "今何时兮，沧海横流，千里金堤决。", 
            "今何世兮，焚焬赫烈，昆冈一炬玉石无分别。", 
            "地维倾，天柱折。", 
            "簧鼓万千人，裂冠毁冕澜翻舌。", 
            "四维一无存，那复言贞节？", 
            "嗟我神明胄，祸同猛兽烈。", 
            "卓哉野王有贤裔，不在须眉在巾帼。", 
            "于归太原王，门第称赫赫。", 
            "匝地黄巾来，祸如洪水逼。", 
            "巢覆无完卵，夫为贼所磔。", 
            "淋漓碧血惨模糊，斯时对之心如剨。", 
            "随夫到黄泉，谁与存宗祏？", 
            "忍死待须臾，谁与诉肝膈。", 
            "立嗣有后一生心，五十八年驹过隙。", 
            "发虽苍，心常赤。", 
            "赫兮门楣光复光，继起更有闺中杰。", 
            "太原王，南阳叶，丝萝缔，两情惬。", 
            "夫婿无命欲何如，玉楼忽赴修文牒。", 
            "从此首飞蓬，膏沐不复泽。", 
            "揽镜泪如麻，呻吟卧床席。", 
            "手掣并剪断青丝，门掩秋风纑夜辟。", 
            "虽无子，犹有侄。", 
            "郑重蒸尝殷付托，抚之十年如一日。", 
            "欲迪前人光，赖有后人哲。", 
            "泷冈表，舍人书，后人览之欷歔绝。", 
            "哑哑念慈乌，中心悲郁结。", 
            "匍匐述哀辞大府，叩求营绰楔。", 
            "快哉东海公，准予褒扬无齮龁。", 
            "呜呼，百年富贵如浮云，惟此芳名耿不灭。", 
            "视彼犬羊俦，能无天渊别。"
        ], 
        "title": "题太原王氏双节徵文启后", 
        "type": "古风", 
        "yun": null
    }, 
    {
        "author": "夏子麟", 
        "era": "近现代", 
        "subtype": null, 
        "text": [
            "忆在己庚岁，问字叩瑶碧。", 
            "同志三四人，后先趋讲席。", 
            "惟夫子哂之，壹录弟子籍。", 
            "举以告萱帏，心许意更怿。", 
            "谓文字有缘，讲习资廲泽。", 
            "我性最庸愚，才短文尤啬。", 
            "青眼误加推，相许外形迹。", 
            "课读进兰孙，传经开石壁。", 
            "忽忽二十年，此意那可释。"
        ], 
        "title": "壬申仲春之朔，为太师母张母王太夫人荣窆之期。敬成五古两章，以志哀悼，并慰师母及冠春亮吉赞衡诸弟 其一", 
        "type": "古风", 
        "yun": null
    }, 
    {
        "author": "夏子麟", 
        "era": "近现代", 
        "subtype": null, 
        "text": [
            "我师天下雄，奇气远尘俗。", 
            "被服儒者俦，期为苍生福。", 
            "曰矿曰沙田，慷慨筹之熟。", 
            "中道忽摧殂，冤沈抑何毒？", 
            "茫茫大江濆，凄风摇慈竹。", 
            "思子痛登台，老泪挥簌簌。", 
            "绕膝赖孙曾，蔗境备五福。", 
            "昂首各青云，天衢骋骅騄。", 
            "树德百年长，口碑非我独。"
        ], 
        "title": "壬申仲春之朔，为太师母张母王太夫人荣窆之期。敬成五古两章，以志哀悼，并慰师母及冠春亮吉赞衡诸弟 其二", 
        "type": "古风", 
        "yun": null
    }, 
    {
        "author": "夏子麟", 
        "era": "近现代", 
        "subtype": null, 
        "text": [
            "荣子贻我玉版笺，中著金萤妙相莲。", 
            "莲花世界亿万千，胡为乎此独喧传。", 
            "翳维星缠某岁年，奇葩忽放花联翩。", 
            "一萼两萼三四萼，开从左右相后先。", 
            "此岂关于地气偏，亦非系从雨露全。", 
            "同胞厚谊出性天，祥徵瑞应不踵旋。", 
            "并头莲，并头莲，出于淤泥濯清涟，昔由耳闻今目前。", 
            "滋养由元气，培植自心田。", 
            "尔根来自玉井千刃太华巅，移植汪洋万顷笠泽之湖边。", 
            "吴苑江子今之贤，题词首唱意拳拳。", 
            "吁嗟乎，燃萁煮豆泣相煎，荆树忽萎家道颠。", 
            "几人能咏常棣篇，起视此莲色倍鲜。"
        ], 
        "title": "题无锡荣承馀堂四并头莲图后", 
        "type": "古风", 
        "yun": "先"
    }, 
    {
        "author": "夏子麟", 
        "era": "近现代", 
        "subtype": null, 
        "text": [
            "前亿万千年乃有松陵公侠诗，后亿万千年而有松陵公侠诗。", 
            "公侠之诗非偶然，九霄绛云微风吹，一缕飘瞥落江湄。", 
            "有人对此欷歔三叹而为辞。", 
            "公侠读书三万卷，尚谓未尽名山奇。", 
            "书城坐拥日汲取，孜孜搜讨自道我非痴。", 
            "壮岁入黉宫，奇才已不羁。", 
            "沪皖并梁汉，学于仰大师。", 
            "忽忆吾党童，狂简不可欺。", 
            "揽镜忽唏老将至，五十驹光等隙驰。", 
            "握管自写初度词，追昔抚今有所思。", 
            "长歌千字纷离披，人雊诵之沁肝脾。", 
            "呜呼，人间今世为何世，洪流猛兽杂恣睢。", 
            "豺豕当门虎当关，飞者为雄伏者雌。", 
            "冠冕毁裂，诗书刍狗，焚坑等于秦皇时。", 
            "嗟我一邱貉，咿唔穷岁欲何为，日月逝兮岁不留。", 
            "曷不把云母钟进中山酒，长醉不醒，与尔同消万古忧。"
        ], 
        "title": "乙丑岁暮，接吴江薛公侠五十初度诗，欲酬而病未能。越年正月，友人招饮大醉，纵笔为此，不知于意云何也", 
        "type": "古风", 
        "yun": null
    }, 
    {
        "author": "唐群英", 
        "era": "近现代", 
        "subtype": "七言绝句", 
        "text": [
            "君山突起水萦回，山色湖光照眼开。", 
            "不访纯阳大仙吕，何当共我醉三回。"
        ], 
        "title": "舟泊岳州城下登岳阳楼晚眺", 
        "type": "绝句", 
        "yun": "灰"
    }, 
    {
        "author": "唐群英", 
        "era": "近现代", 
        "subtype": "七言绝句", 
        "text": [
            "旭日初升晓雾开，洞庭波起断头台。", 
            "不堪回首当年事，赢得功成血战来。"
        ], 
        "title": "过洞庭湖有感兼赠陈汉元二首 其一", 
        "type": "绝句", 
        "yun": "灰"
    }, 
    {
        "author": "唐群英", 
        "era": "近现代", 
        "subtype": "七言绝句", 
        "text": [
            "归心如箭系舟难，满载豪情渡岳关。", 
            "此去长沙知未远，好携朋旧话家山。"
        ], 
        "title": "过洞庭湖有感兼赠陈汉元二首 其二", 
        "type": "绝句", 
        "yun": "删"
    }, 
    {
        "author": "夏子麟", 
        "era": "近现代", 
        "subtype": "五言排律", 
        "text": [
            "一白浑无际，顿教径路微。", 
            "江头人独钓，驴背与遄飞。", 
            "银海澄千界，琪花灿四围。", 
            "絮飘沈复起，盐撒是耶非。", 
            "鸟觅巢多误，鸿留爪尚稀。", 
            "荒黎悲转壑，卒岁叹无衣。"
        ], 
        "title": "咏雪依韵和愚公", 
        "type": "排律", 
        "yun": "微"
    }, 
    {
        "author": "夏子麟", 
        "era": "近现代", 
        "subtype": "五言绝句", 
        "text": [
            "万壑千岩里，声来何属钟。", 
            "林深不知寺，总被白云封。"
        ], 
        "title": "游雪浪山", 
        "type": "绝句", 
        "yun": "冬"
    }, 
    {
        "author": "夏子麟", 
        "era": "近现代", 
        "subtype": "五言绝句", 
        "text": [
            "残月空斜挂，疏星点点明。", 
            "稀微萤火淡，我意更幽清。"
        ], 
        "title": "秋夜", 
        "type": "绝句", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "我来庭树犹无叶，我去居然系满柯。", 
            "最是光阴容易过，心惊岁月感蹉跎。"
        ], 
        "title": "题燕京武阳馆壁", 
        "type": "绝句", 
        "yun": "歌"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "三生踪迹属飘萍，一曲春风仔细听。", 
            "欲问丝丝门外柳，今朝端的为谁青？"
        ], 
        "title": "代友人赠某校书", 
        "type": "绝句", 
        "yun": "青"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "结伴长征荡小舟，笛声悠远橹声柔。", 
            "西风一夜秋光老，两岸芦花尽白头。"
        ], 
        "title": "偕经正学校生赴锡过杨婆圩口占", 
        "type": "绝句", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "微阴初霁逗朝暾，小院清晨鸟语喧。", 
            "月尚有痕花有影，最难捉摸是春魂。"
        ], 
        "title": "春日梦中得句", 
        "type": "绝句", 
        "yun": "元"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "刊落浮华见素姿，秋怀满幅写乌丝。", 
            "因知公有山林志，点染山林为费思。"
        ], 
        "title": "辛酉三月，靖江杨翰如先生以过慧中女士画幅属题，敬呈绝句五首 其一", 
        "type": "绝句", 
        "yun": "支"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "菊瘦堪供陶令爱，石顽能使米翁颠。", 
            "先生志趣同陶米，画菊因添石一拳。"
        ], 
        "title": "辛酉三月，靖江杨翰如先生以过慧中女士画幅属题，敬呈绝句五首 其二", 
        "type": "绝句", 
        "yun": "先"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "石畔有花增妩媚，花间补石倍精神。", 
            "倦飞更著知还鸟，潇洒分明能出尘。"
        ], 
        "title": "辛酉三月，靖江杨翰如先生以过慧中女士画幅属题，敬呈绝句五首 其三", 
        "type": "绝句", 
        "yun": "真"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "长笺挥洒墨花狂，补写新诗复几行。", 
            "三绝无须推顾郑，清才又见女中郎。"
        ], 
        "title": "辛酉三月，靖江杨翰如先生以过慧中女士画幅属题，敬呈绝句五首 其四", 
        "type": "绝句", 
        "yun": "阳"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "妙墨题辞各擅长，即非宋艳亦班香。", 
            "一从崔颢留名句，落笔迟迟费较量。"
        ], 
        "title": "辛酉三月，靖江杨翰如先生以过慧中女士画幅属题，敬呈绝句五首 其五", 
        "type": "绝句", 
        "yun": "阳"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "黄花盛放气方寒，万里无云独倚栏。", 
            "兀是家家人闭户，鸡声断续梦阑珊。"
        ], 
        "title": "秋日早起偶成", 
        "type": "绝句", 
        "yun": "寒"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "偶棹扁舟接咏觞，水居遗迹觅溪旁。", 
            "于今依旧蒹葭绿，可有伊人在一方。"
        ], 
        "title": "舟过高忠宪公水居遗址", 
        "type": "绝句", 
        "yun": "阳"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "当年百战著英声，祠庙空传盖世名。", 
            "只有波涛流日夜，至今犹作不平鸣。"
        ], 
        "title": "题项王庙独山门。庙在无锡", 
        "type": "绝句", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "薄暖轻寒淡宕天，一时光景信无边。", 
            "莺飞草长江南路，如此湖山好放船。"
        ], 
        "title": "游鼋头渚三首 其一", 
        "type": "绝句", 
        "yun": "先"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "閒来我亦泛扁舟，风月无边一望收。", 
            "昂首湖光看不厌，千秋惟有一鼋头。"
        ], 
        "title": "游鼋头渚三首 其二", 
        "type": "绝句", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "来去扁舟一棹轻，眼光春色隔船明。", 
            "青山原是无情物，只有莺啼解送迎。"
        ], 
        "title": "游鼋头渚三首 其三", 
        "type": "绝句", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "冰肌玉骨本清奇，蓦地惊看绝世姿。", 
            "我欲语花花不语，无言相对立多时。"
        ], 
        "title": "到无锡游荣氏梅园见梅花盛开", 
        "type": "绝句", 
        "yun": "支"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "春光满目草萋萋，花近高楼柳近堤。", 
            "我欲归时归未淂，子规休向耳边啼。"
        ], 
        "title": "春日有感", 
        "type": "绝句", 
        "yun": "齐"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "千红万紫各登场，国色谁知别有香。", 
            "一自清平传绝调，至今艳说百花王。"
        ], 
        "title": "题沙女士宗莲丝绣牡丹尺页", 
        "type": "绝句", 
        "yun": "阳"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "与汝相依五六年，每于冬日倍缠绵。", 
            "馀温无尽情无限，抛置帘栊意仍牵。"
        ], 
        "title": "赠破袄", 
        "type": "绝句", 
        "yun": "先"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "竹榻乘凉傍短篱，离情细诉几多时。", 
            "笑他牛女逢犹晚，输我先吟七夕诗。"
        ], 
        "title": "巧月初三日，乐平新妇自北漍归，久别重逢喜可知也。会有作小诗调之者，依韵赋此", 
        "type": "绝句", 
        "yun": "支"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "古木参差夕照斜，杞荆杂植乱如麻。", 
            "行人指点胶南路，犹是溪桥认夏家。"
        ], 
        "title": "棌辑谱稿，过无锡白丹山夏家桥有感", 
        "type": "绝句", 
        "yun": "麻"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "识字先埋百种忧，不忧那便雪盈头。", 
            "茫茫世事何堪说，避地原为怕效尤。"
        ], 
        "title": "感怀二首 其一", 
        "type": "绝句", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "不详最是富离忧，千古骚人少白头。", 
            "忏悔愿参欢喜佛，无言镇日惩愆尤。"
        ], 
        "title": "感怀二首 其二", 
        "type": "绝句", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "三十年来患与忧，那堪回首溯从头。", 
            "总因学未天人贯，不敢无端论怨尤。"
        ], 
        "title": "因病侠棘园依韵见和再叠前韵二首 其一", 
        "type": "绝句", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "买醉为消百斛忧，鸡窗何事苦低头。", 
            "叹卑嗟老非吾愿，且把言行慎悔尤。"
        ], 
        "title": "因病侠棘园依韵见和再叠前韵二首 其二", 
        "type": "绝句", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言绝句", 
        "text": [
            "日坐案头身不动，年来人似晚秋蝉。", 
            "吉凶悔吝何堪说，且向閒中问老禅。"
        ], 
        "title": "前题再奉病侠", 
        "type": "绝句", 
        "yun": "先"
    }, 
    {
        "author": "夏子麟", 
        "era": "近现代", 
        "subtype": "五言律诗", 
        "text": [
            "谁是忧时客，登临慨古今。", 
            "江山馀故我，文字认前人。", 
            "境以幽弥胜，名防伪乱真。", 
            "独怜荷万叠，犹未染纤尘。"
        ], 
        "title": "题沧浪亭步一宾韵", 
        "type": "律诗", 
        "yun": null
    }, 
    {
        "author": "夏子麟", 
        "era": "近现代", 
        "subtype": "五言律诗", 
        "text": [
            "男儿多意气，慷慨论平生。", 
            "热血灰馀烬，尘心死后名。", 
            "弹冠多上客，绝瓮有荒伧。", 
            "蓄臆何人识，搔头问旧盟。"
        ], 
        "title": "寄示甫荪许君", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "五言律诗", 
        "text": [
            "山因临水秀，水更在山清。", 
            "病叶疏林木，寒霜冷石坪。", 
            "废园馀晚菊，荒径杂芳蘅。", 
            "忽动故乡思，遥天递雁声。"
        ], 
        "title": "冬日游惠山依韵和棘园", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "五言律诗", 
        "text": [
            "一雨潇潇下，几无昼夜分。", 
            "疏钟沈远寺，浓雾勒朝曛。", 
            "诗思清于水，愁心叠似云。", 
            "阴霾能迅扫，明日见晴雯。"
        ], 
        "title": "冬夜苦雨", 
        "type": "律诗", 
        "yun": "文"
    }, 
    {
        "author": "夏子麟", 
        "era": "近现代", 
        "subtype": "五言律诗", 
        "text": [
            "又值残冬候，骊歌唱晚天。", 
            "萍踪同散聚，蟾魄几亏全。", 
            "定远嗟投笔，龙门慨执鞭。", 
            "絮飘茵溷异，多半是前缘。"
        ], 
        "title": "辛酉腊月，依韵和啸园赠别之作", 
        "type": "律诗", 
        "yun": "先"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "苏台望月几回秋，转瞬驹光似水流。", 
            "苍狗原无踪可定，红羊况是劫初收。", 
            "江州司马生多恨，故李将军倘亦侯。", 
            "意气元龙最兀傲，几人肝胆足相酬。"
        ], 
        "title": "别太湖叶君慎修", 
        "type": "律诗", 
        "yun": "尤"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "回首苏台几旧盟，春华秋实各蜚声。", 
            "光阴原似驹驰隙，世事真如棋在枰。", 
            "老骥雄心嗟伏枥，男儿伟业问屠鲸。", 
            "澄清孟博今何有，未许蹉跎负此生。"
        ], 
        "title": "寄怀靖江咏沂刘君，吴县慎修叶君，江阴梅修吴君，黻廷朱君三首 其一", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "男儿事业半他乡，旅雁年年寄恨长。", 
            "几缕新丝添碧发，三生旧梦感沧浪。", 
            "明明如月隔千里，渺渺愁余各一方。", 
            "欲写秋思无著处，偶携豪竹谱伊凉。"
        ], 
        "title": "寄怀靖江咏沂刘君，吴县慎修叶君，江阴梅修吴君，黻廷朱君三首 其二", 
        "type": "律诗", 
        "yun": "阳"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "去年浪迹入都门，跋涉曾同南北辕。", 
            "高唱神驰三不管，娱游心醉万生园。", 
            "已无脑力供胥象，可有伊洪度梦魂。", 
            "何日金台共聚首，消除离恨酌清尊。"
        ], 
        "title": "寄怀靖江咏沂刘君，吴县慎修叶君，江阴梅修吴君，黻廷朱君三首 其三", 
        "type": "律诗", 
        "yun": "元"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "当年鼙鼓动滇黔，伟业巍然震古今。", 
            "海内已酣洪宪梦，天南犹醉共和心。", 
            "神奸虽踣根还在，病国多难感最深。", 
            "风雨漂摇怀烈士，长教披发助悲吟。"
        ], 
        "title": "云南起义纪念日，依韵和邃汉室主人率成二律 其一", 
        "type": "律诗", 
        "yun": "侵"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "万里间关突不黔，松坡伟绩迈当今。", 
            "英雄宁作偷生想，烈士难回未死心。", 
            "漳水已无王气在，滇池犹见阵云深。", 
            "怆怀鹬蚌何时已，搔首应增泽畔吟。"
        ], 
        "title": "云南起义纪念日，依韵和邃汉室主人率成二律 其二", 
        "type": "律诗", 
        "yun": "侵"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "灯花閒剔暗心惊，夫婿天涯尚戍征。", 
            "怕见陌头新柳色，偏闻枝上晓莺声。", 
            "鸳鸯欲绣愁先结，蝴蝶贪看梦未成。", 
            "莫再相思红豆种，红颜强半误多情。"
        ], 
        "title": "犹贤社分咏得春闺", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "冻解东风气渐温，源泉到处泻潺湲。", 
            "花田几许供滋润，柳岸千重仗保存。", 
            "南北舍看鸥戏绕，浅深波任鸭轻翻。", 
            "一池吹绉浑间事，未必干卿莫细论。"
        ], 
        "title": "又分咏得春水", 
        "type": "律诗", 
        "yun": "元"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "不作高官作逸民，云霄一羽绝纤尘。", 
            "马君老去远悬帐，曾子归来未毁薪。", 
            "漆室多忧空洒泪，砚田无恙且容身。", 
            "乡村黄叶江南好，莫厌轮蹄往返频。"
        ], 
        "title": "闻杨愚公至锡赋此邀之二首 其一", 
        "type": "律诗", 
        "yun": "真"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "无端来此结鸥盟，为爱梁溪山水清。", 
            "避世宜同凫泛泛，安身那许铁铮铮。", 
            "奚囊可满新诗句，凉梦远多旧雨情。", 
            "有醉可活须径醉，千金莫惜一裘轻。"
        ], 
        "title": "闻杨愚公至锡赋此邀之二首 其二", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "四海谁为新旧盟，光阴忽忽卌年更。", 
            "苦甘宜识悲中乐，忧患当知死里生。", 
            "苍鬓频摩无好意，白云间观有馀情。", 
            "迁乔入谷寻常事，难淂嘤鸣和唱声。"
        ], 
        "title": "梁溪陈君石臣顾君景村示感怀唱和诗，不觉枝痒，因依原韵奉答一首", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "自嗤真是太憨生，也向长安逐队行。", 
            "岂有鸢肩誇骨相，漫将马角望功名。", 
            "弹冠政海多时彦，拂袖侯门见此伧。", 
            "买得閒田三十亩，浩然归去学躬耕。"
        ], 
        "title": "在京试知事不遇南旋感赋二首 其一", 
        "type": "律诗", 
        "yun": "庚"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "七尺昂藏原不伦，悔将车马逐征尘。", 
            "高歌孰赏郢中曲，焦尾谁怜灶下薪。", 
            "岂有苞苴能济世，惟馀藜藿可医贫。", 
            "故山猿鹤应非笑，归去来兮返我真。"
        ], 
        "title": "在京试知事不遇南旋感赋二首 其二", 
        "type": "律诗", 
        "yun": "真"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "元龙豪气洵超尘，认取本来面目真。", 
            "偶借银光留色相，静窥秋水见丰神。", 
            "瀛环可有容身地，宙合终多皮相人。", 
            "世事萍踪同聚散，三生翰墨證前因。"
        ], 
        "title": "雪侠陈君从玉照属题，谨奉两律，藉当鸿爪 其一", 
        "type": "律诗", 
        "yun": "真"
    }, 
    {
        "author": "夏子麟", 
        "era": "近现代", 
        "subtype": "七言律诗", 
        "text": [
            "峥嵘头角气如虹，我亦当年虎啸风。", 
            "狂向郢中歌白雪，空于爨下泣焦桐。", 
            "欲全骏骨须留跛，要避蛾眉宜毁容。", 
            "世道即今多崄巇，可无谨饬慎持躬。"
        ], 
        "title": "雪侠陈君从玉照属题，谨奉两律，藉当鸿爪 其二", 
        "type": "律诗", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "深春及中夏，天泽气不会。", 
            "炎威增暵燥，植物减葱蔼。", 
            "载涂履若焦，凉宇居非泰。", 
            "积霾障层峦，涓流弱浅濑。", 
            "肤寸云偶布，崇朝雨难大。", 
            "虽殊涤山川，已渐萎萧艾。", 
            "商羊舞未徵，令龟卜无奈。", 
            "天心忽相随，泽兆叠占兑。", 
            "万象迎新膏，百川垂击汰。", 
            "虩虩动地中，浩浩逼尘外。", 
            "夜星暗鱼罶，朝霖滞蜩哕。", 
            "陇稼长有声，野卉湿逾馤。", 
            "沾犁泥滑滑，灌衢波沛沛。", 
            "欢呼动一时，生意入群籁。", 
            "菽穈种未晏，云霓慰殊忲。", 
            "旧陌浓于茵，新渠绿如带。", 
            "禽犊皆知乐，螟特可无害。", 
            "大力润枯暵，此泽非畎浍。", 
            "普除烦疫灾，岂独大田赖。", 
            "墉禜祭休陈，桑林舞初蔡。", 
            "祠官报神施，社祝亦亲酹。", 
            "侏儒坐环堵，景物对芳荟。", 
            "园榛抚沾濡，沟潦观訇磕。", 
            "蛙部增烦声，蜗墙缀编贝。", 
            "薪湿任积庭，米贱欣指廥。", 
            "暇席辟尘氛，陈编肆沾丐。", 
            "且乐就凉轩，何堪拥泥轪。", 
            "清时颂屡登，伏羽志遐翙。", 
            "大霖涨溪谷，宣房念冠盖。", 
            "频年急治河，其策等自郐。", 
            "徒筑道旁室，未返河伯旆。", 
            "旱区望滂沱，卑隰盼晴霭。", 
            "安得二气调，遂静四方壒。", 
            "所欲异耕刈，斯语久炙脍。", 
            "蚓窍发迂谈，龙功论报最。", 
            "化机有时若，民族无颠沛。", 
            "雄篇韵偶拈，盲说词还霈。", 
            "聊陈喜欣意，狂愚嗤已太。"
        ], 
        "title": "喜雨用韩昌黎秋雨联句韵", 
        "type": "古风", 
        "yun": "泰"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "言返江浦棹，林风吹我衣。", 
            "离兹甫几日，清景恋初归。", 
            "锦冈绕墟曲，村雾豁晨晞。", 
            "鸟栖惊偶语，犬卧傍斜扉。", 
            "老夫避世处，习此兴无违。", 
            "暂染城市氛，俗貌厌轻肥。", 
            "麋鹿未驯性，山野乃忘机。", 
            "可知适意贵，愈觉束缚非。", 
            "比邻熟来往，真率相因依。", 
            "闻言苦税敛，不觉涕长挥。", 
            "好词为慰藉，尔田正芳菲。", 
            "勉力奉公家，何处非王畿。", 
            "幸免戎马扰，胡怨鞭朴威。", 
            "中原早糜烂，千里人烟稀。", 
            "我来适乐土，差得逃贼围。", 
            "长老尚且爱，嗷嗷雁何飞。"
        ], 
        "title": "拟杜工部甘林诗", 
        "type": "古风", 
        "yun": "微"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "春郊逢雨霁，遐迩皆奇瞩。", 
            "乱水浅塘分，归云众山簇。", 
            "不惜障泥污，联骑踏新绿。", 
            "芦滩未隐鹭，麦陇初呼犊。", 
            "睛色野潭明，孤烟寺楼矗。", 
            "抬级恣远眸，净碧手堪掬。", 
            "不独山容润，万象如膏沐。", 
            "对枰忘人境，瞑照入帘速。", 
            "心仪金门隐，目笑成都卜。", 
            "尘埋幸非深，鱼鸟亦已熟。", 
            "我当办閒身，来与清景逐。"
        ], 
        "title": "雨后登眺江亭作（戊子）", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "市居厌轮鞅，精蓝事幽讨。", 
            "埋街十丈尘，入门净如埽。", 
            "森森松桧间，小桃恣娟好。", 
            "无言人两三，斜阳断碑倒。", 
            "泠然闻梵呗，始觉天地浩。", 
            "浮生朝菌耳，阅世东风老。", 
            "唐兴复宋替，一例同春草。", 
            "何怪伤心人，年年被花恼。"
        ], 
        "title": "春日游悯忠寺", 
        "type": "古风", 
        "yun": "皓"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "相看剩有舌在口，吾侪之器诚筲斗。", 
            "几见死灰能复然，掉鞅摩垒空往还。", 
            "九衢鹿走待捷足，岂容跛鳖随其间。", 
            "岩岩具瞻百寮上，方以钧衡矜黜赏。", 
            "我自内愧鲁两生，君亦徒持书百城。", 
            "士多如鲫附如蚁，吾侪骨相非时荣。", 
            "甘厕郎官称漫士，耻作侍中持虎子。", 
            "儒生位置自有定，不谕朱蒙注滂喜。", 
            "爱君覃思能草元，朱弦清越时一弹。", 
            "庸庸下走苦不揣，亦希梯级随跻攀。", 
            "得失鸡虫奚足数，望君书成贮名山。"
        ], 
        "title": "用山谷韵柬秦右衡同年（庚寅）", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "不为牛后为鸡口，自污乃复慕升斗。", 
            "我诚无藉君亦然，握粟之卜相往还。", 
            "若论位置果何有，两臒宜在薮泽间。", 
            "盐车崎岖峻阪上，刍秣何殊万金赏。", 
            "苦说槁饿真不情，陆沈变计思典城。", 
            "为米折腰古所耻，舍鱼取掌今犹荣。", 
            "似君之才岂百里，我亦杜陵一男子。", 
            "滔滔方令长沮叹，沾沾胡效魏其喜。", 
            "君不见，将书掣肘事更难，一弦不调无能弹。", 
            "公田种秫几偿愿，债台拾级先跻攀。", 
            "吁嗟，人生苟无适俗韵，何异鹿豕居泽鱼鳖山。"
        ], 
        "title": "章祐叔同年同有补外之志亦用山谷韵赠之", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "奚事结绳溯羲昊，看花掌故足蒐讨。", 
            "寺以花名百年耳，先辈风流不草草。", 
            "俊游喜及雨霁后，花下新苔碧难埽。", 
            "嫩寒勒春含玉蓓，亭亭意似矜怀宝。", 
            "倾城未婚士未遇，正恐过此转非好。", 
            "寻常蜂蝶不到时，以酒酹花花不恼。", 
            "长安纷纷闹红紫，牡丹呼娣桃堪嫂。", 
            "诸君行乐须努力，岁岁寻春到黄桥。", 
            "我亦跛履兼眇视，来借蒲团称衲老。"
        ], 
        "title": "花之寺看海棠为壶碟会至者十三人缪柚岑同年诗成次韵酬之", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "卜居在陋巷，粪壤日蒙𥄱。", 
            "易觏郇瑕恶，几穷汉阴溉。", 
            "炎蒸积秽腾，卑湿下流汇。", 
            "汲绠徒就深，倾椀辄生黖。", 
            "犹嫌污庖湢，久虑损肠胃。", 
            "井水城南称，评第国门贵。", 
            "调符不辞劳，置驿讵言费。", 
            "蹇骑摈朝参，供役代屦屝。", 
            "夙期借乘谊，不为求车讳。", 
            "盆盎数里致，捆载一时既。", 
            "论品绝贪廉，染指辨泾渭。", 
            "露华蝉吸清，泥涂豕涤𧱲。", 
            "缅怀桑苧经，何啻易牙味。", 
            "笋笼开龙团，蓬门静雀罻。", 
            "愿迟高轩过，同听瓶笙沸。"
        ], 
        "title": "井水咸苦不可耐借寿平水车载姚家井泉以诗柬之", 
        "type": "古风", 
        "yun": "未"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "阿房宫阙飞赪灰，鸿沟战垒乌云颓。", 
            "炎荒唾手属一尉，龙蟠虎踞风云开。", 
            "贲禺营度比鄠杜，岭峤材木同甫徕。", 
            "远拓苍梧作围障，近临沧海如浮杯。", 
            "当时淩云恣遐眺，中原逐鹿嗤尘埃。", 
            "刘项平生只尔汝，韩彭以下真舆台。", 
            "黄屋左纛儿戏罢，翠羽桂蠹庭宝来。", 
            "英雄识时竟如是，蛮夷称长诚壮哉。", 
            "巍巍岩城镇南服，遗址吊古披荆莱。", 
            "草泽雄基阅千载，山川霸气淩九垓。", 
            "裨瀛环络今指掌，岛屿罗布如数枚。", 
            "穷黎流广受朘剥，异类苛虐谁矜哀。", 
            "髡钳自古有异士，佣保何地无奇魁。", 
            "虬髯藉手扶馀外，徐市传业神山隈。", 
            "一驰汉使奉正朔，永为藩服无嫌猜。", 
            "吁嗟乎，推排世变成际会，安知后无陆贾来登台。"
        ], 
        "title": "粤王台歌", 
        "type": "古风", 
        "yun": "灰"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "日日溪上游，孤怀豁芳时。", 
            "野望开百里，草绿无险夷。", 
            "春水含轻烟，春山媚睛曦。", 
            "清风如招邀，散发相遨嬉。", 
            "耽此脱尘想，奚为临觞悲。", 
            "阅世恒河沙，叠逝弃若遗。", 
            "得丧讵万态，千载滋然疑。", 
            "伊吕与巢由，成就自有宜。", 
            "亦如当春华，秾素互效奇。", 
            "独惜伤心人，郁郁负所期。", 
            "三良荆轲辈，生死志不移。", 
            "徒令吊古者，过塳涕涟洏。", 
            "嗟哉青史名，不及归来辞。", 
            "饮酒复止酒，春风果何知。"
        ], 
        "title": "拟山谷溪上吟（乙未）", 
        "type": "古风", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "中吴富岩壑，颇为城市隔。", 
            "悠悠入山心，东风催蜡屐。", 
            "晴郊淡如烟，鸣舻听閒适。", 
            "五湖春水生，许我分鸥席。"
        ], 
        "title": "仲春雪霁游邓尉放舟出葑门作", 
        "type": "古风", 
        "yun": "陌"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "入山不厌深，近山居亦好。", 
            "灵岩与穹窿，庭闼贮瑰宝。", 
            "苍苍乔木色，石塘净如扫。", 
            "几辈林下公，菟裘愿终老。", 
            "市集橛头船，家藏箭子稻。", 
            "方笑商颜中，沈冥啖芝草。"
        ], 
        "title": "木渎", 
        "type": "古风", 
        "yun": "皓"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "山深溪渐狭，箯舆替轻𦨣。", 
            "陟冈赴脩径，度林拂横条。", 
            "诸巘时异色，万松如涌潮。", 
            "前趋蚁磨旋，后顾螺鬟招。", 
            "豁然见平楚，湖波相拱朝。", 
            "精蓝据地脉，飞宇淩峰椒。", 
            "名区识初祖，培塿皆废祧。", 
            "跻攀自兹始，萝磴风萧萧。"
        ], 
        "title": "肩舆入山至圣恩寺", 
        "type": "古风", 
        "yun": "萧"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "丹梯起杰构，陡出松桧顶。", 
            "置身何缥缈，眦皆入涬溟。", 
            "睛晖荡朝昏，全湖辨畦町。", 
            "眷怀王宋作，一代留遗馨。", 
            "骖鸾讵易期，尘梦聊一醒。"
        ], 
        "title": "还元阁", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "虬柯拔地劲如铁，一曲晴廊贮香雪。", 
            "笔痕墨晕皆不知，池畔清波照孤洁。", 
            "缟衣仙人世外姿，空山癯士岁寒节。", 
            "漫向寻常枝蕊间，煮石逃禅话优劣。", 
            "自古乾坤赖清气，亦同姜桂耐含齧。", 
            "魏徵妩媚真天然，始识花中有奇杰。", 
            "铜井铜坑十万株，春风过眼还斯须。", 
            "屹然素壁镇山物，月夜环佩仙灵趋。", 
            "风流耆旧今销歇，梦想中兴閒岁月。", 
            "挥毫点染太平春，飒爽犹疑动毛发。", 
            "我来花下停扁舟，林逋孤调惭公俦。", 
            "但祝参天乔木护此画，东南半壁春长留。"
        ], 
        "title": "潘园观彭刚直公画梅", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "近郊月一至，厓藓手剔扫。", 
            "名山有真面，愈熟乃识好。", 
            "前鱼弃习见，佳境在曲缭。", 
            "正如旧读书，不厌数探讨。", 
            "雨后岩气蒸，奇馥发卉草。", 
            "上下万绿中，皎然石梁道。", 
            "坐看夕阳色，顿觉异春昊。", 
            "休羡住山僧，云烟阅暮早。"
        ], 
        "title": "泛舟虎阜因吊五人之墓自春徂夏盖三至矣 其一", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "粼粼山塘水，长堤抱孤峰。", 
            "突兀见题石，烈士留遗封。", 
            "松桧一径阴，但有花佣逢。", 
            "逡巡日下影，寂寞苔上踪。", 
            "世风习柔靡，众醉如酒浓。", 
            "义愤发卑贱，难驯气犹龙。", 
            "至今埋骨地，劲草生葱龙。", 
            "出门白鸥起，心警疏林钟。"
        ], 
        "title": "泛舟虎阜因吊五人之墓自春徂夏盖三至矣 其二", 
        "type": "古风", 
        "yun": "冬"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "兹邱难培塿，兴废更岁月。", 
            "清渊玉凫沈，宝气照华阙。", 
            "壮哉夫椒军，三年竟报越。", 
            "如何麋鹿游，霸业旋销歇。", 
            "艰危间世有，愚者但营窟。", 
            "抉眼怜孤臣，苦口谋曲突。", 
            "平生志五湖，所遇常触发。", 
            "莫笑沧浪吟，临流思解袜。"
        ], 
        "title": "泛舟虎阜因吊五人之墓自春徂夏盖三至矣 其三", 
        "type": "古风", 
        "yun": "月"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "不见开元天宝年，胜地犹以诗人传。", 
            "诗人陈迹更何许，阅世惟有杜曲田。", 
            "秦关梦想昔未涉，频来宁谓非前缘。", 
            "五陵佳气久寂寞，今谈形势嫌稍偏。", 
            "昆明扬灰曲江涸，荒坰吊古费讨研。", 
            "城南水木仅留此，促游晴鸟破晓眠。", 
            "忽逢新绿涤愁眼，快如枥马得美鞯。", 
            "南山坐对少尘土，平川历历疏清泉。", 
            "小桃一株最娟好，皎然独立含春烟。", 
            "羁人此兴岂常适，欲去林外还停鞭。", 
            "谁云儒冠苦相误，流离恩厚惭身便。", 
            "乾坤变态况催迫，犹如百级未造巅。", 
            "麻鞋千里复奚补，徒令乡国心魂牵。", 
            "乐游古原近突兀，萧萧落日真堪怜。", 
            "吁嗟先生饱世难，莫将苦句吟风前。"
        ], 
        "title": "偕易宝甫顾亚蘧游杜曲少陵原次韵", 
        "type": "古风", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "顾子诗才横八区，风情放诞如佚姝。", 
            "郑子覃思味古腴，珊珊骨相世所无。", 
            "菊芳兰秀并时作，两贤相厄剧甚恶。", 
            "俊谐虐谑争飙驰，供我抚掌一笑乐。", 
            "劝君绝口丧乱时，三匝谁得安栖枝。", 
            "愿君息心阿堵许，一片那为乾净土。", 
            "障面王公休避尘，杖策邓禹总笑人。", 
            "讵甘穴处类伏鼠，或复形势誇剪鹑。", 
            "来从牧圉我稍久，谨敛心魂苦相守。", 
            "春浅愁萦杜曲花，年荒味淡新丰酒。", 
            "千端万绪殊茫茫，浮云身外皆寻常。", 
            "宵起但看星斗炯，朝坐又厌尘沙黄。", 
            "人生有情谁遣此，空谷闻音辄相喜。", 
            "书少频烦送一瓻，句捷同应斗十纸。", 
            "东海鲁连良可师，解纷排难凭吾诗。", 
            "一邱之貉聊尔尔，奚论谁黠复谁痴。"
        ], 
        "title": "叔进亚蘧和诗相靳而怒余次韵解之", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "石门未践康乐约，法云惊堕彩鸾书。", 
            "人间忧患不到处，想见拈毫能自如。", 
            "散花一室疗孤愤，商略名山赋招隐。", 
            "愧我误落尘网深，碧涧红泉不知近。"
        ], 
        "title": "廉惠卿携家养疴潭柘山中吴夫人芝瑛书金刚经留寺属题句（壬寅）", 
        "type": "古风", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "以孝治天下，自昔有明训。", 
            "求忠必于此，源清流乃润。", 
            "世风日以颓，内行修者谨。", 
            "邪说寖披猖，彝伦显排摈。", 
            "直忧天性漓，遑论国纲振。", 
            "颇闻殊方言，族制觇化进。", 
            "孝为我宗教，万行由导浚。", 
            "谓贯去来今，范围至闳峻。", 
            "国粹果常存，薄俗庶能镇。", 
            "勾吴至德裔，百世垂令闻。", 
            "峨峨两先生，家法徵豫顺。", 
            "循陔膳弥馨，凿楹书可捃。", 
            "闺门见雍穆，乡里化悁忿。", 
            "济美绰楔题，旧德瞽宗馂。", 
            "为善畏人知，种福乃常分。", 
            "家得子孙贤，天池鹏翼运。", 
            "讲幄勤献纳，词林数才俊。", 
            "大用众所期，暂出守边郡。", 
            "伏陛二三策，去国见诚荩。", 
            "忠孝结主知，庭闱荷清问。", 
            "时艰正需贤，遭遇天不靳。", 
            "君亲两无负，斯语吾能信。"
        ], 
        "title": "吴颖芝前辈属题先德两代孝行并送出守粤东（乙巳）", 
        "type": "古风", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "枌榆回首意，几人物，似乾淳。", 
            "只连夜湖楼，梦中历历，玉海星辰。", 
            "销魂。", 
            "新亭饮宴，便过江、还念永嘉人。", 
            "珍重南都灯火，鹃边杯酒临分。", 
            "湖云。", 
            "虽好亦边尘。", 
            "堤柳几番新。", 
            "笑心事年年，校书马队，听角鸥群。", 
            "阳春。", 
            "待赓高唱，奈五噫，已倦望京身。", 
            "吩咐谢池芳草，明年归约比邻。"
        ], 
        "title": "木兰花慢 丙子上巳，京中名士楔饮玄圃潭，潭秋为拈得“陈”字嘱赋，兼寄孟晋永嘉", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "箕斗亘南北，车马忽西东。", 
            "函关飞上明月，盼断几归鸿。", 
            "一片阿房焦土，一夕渔阳颦鼓，成败亦匆匆。", 
            "劫火有馀焰，杯酒息兵戎。", 
            "芳菲节，一转瞬，待春工。", 
            "山河故国依旧，万紫复千红。", 
            "只恐忍寒双袖，凭到朱阑日暮，无奈雨兼风。", 
            "叩角不须叹，携梦约相逢。"
        ], 
        "title": "水调歌头 丙子岁尽，寄冷翁西安", 
        "type": "词", 
        "yun": "东"
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "梦里谢池家咫尺，记陪二老从容。", 
            "故山回首乱离中。", 
            "江湖招独鹤，书札负犹龙。", 
            "满地秦灰满头雪，相看心力雕虫。", 
            "解嘲多事笑扬雄。", 
            "守玄何羡白，剩有颊双红。"
        ], 
        "title": "临江仙 寿高性朴先生七十", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "今夕汉家月，含恨向谁圆。", 
            "胡尘弥满银界，劫外几山川。", 
            "谁击虚空粉碎，纵有灵光不昧，飞辙若为安。", 
            "霜吹不堪听，秋梦一城寒。", 
            "据梧客，依树鹊，各无眠。", 
            "广寒儿女何苦，风露斗婵娟。", 
            "盼到十分圆好，谁料五云蓬岛，后夜亦桑田。", 
            "海水飞不尽，秋泪欲经天。"
        ], 
        "title": "水调歌头 丁丑中秋，南北寇讯方亟，和榆生", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "空翠遥山不可名。", 
            "鸟飞回处塔层层。", 
            "珠玑照水几春灯。", 
            "笠屐重来成换劫，阑干再凭似前生。", 
            "为谁无恙此江声。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "欲话西湖各怆神。", 
            "巫夔归路亦兵尘。", 
            "重温旧梦真如画，不泣新亭要有人。", 
            "诗脱手，酒沾唇。", 
            "何须攀柳更逡巡。", 
            "疏梅筋骨凭君看，数点能回天地春。"
        ], 
        "title": "鹧鸪天 送成业诸生西行", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "短筑唱先咽，大白泪同吞。", 
            "九原荆聂相望，耿耿几精魂。", 
            "照眼光芒百字，瞰户咽填万鬼，风雨正昏昏。", 
            "一吷吐真气，翻海倒昆仑。", 
            "归国谣，收京乐，付诸君。", 
            "当场只手能了，儿女莫沾巾。", 
            "待饮黄龙杯酒，忽动长城鼓角，黯黯九边尘。", 
            "我亦有孤剑，植发望燕云。"
        ], 
        "title": "水调歌头　　一九三七午 赠朝鲜志士", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "人间天上愁多少。", 
            "梦断愁难了。", 
            "南朝才子帝王家。", 
            "一例飘茵随水是飞花。", 
            "雕阑玉砌无重数。", 
            "不阻韶光去。", 
            "春江若是向西流，又是一番滋味白人头。"
        ], 
        "title": "虞美人 见遐庵李后主千年忌词，用其起调重作一阕", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "槛移春，盘咽露，心事小园赋。", 
            "一梦繁华，京固遽如许。", 
            "何辞短锸随身，长镵托命，共小立、花前吾土。", 
            "几风雨。", 
            "年年攀柳看桃，爱此新成树。", 
            "图了离骚，休续远游谱。", 
            "谁怜垂老须溪，灯前父子，同汨落、关山鹃语。"
        ], 
        "title": "祝英台近 贞晦翁作庭中花木诗，嗣君叔扬为之绘图", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "客怀消黯登楼赋。梦里无吾土。", 
            "相怜马队校书人。共仰荆轲歌罢胆轮囷。", 
            "江关一老最萧瑟。共历恒沙劫。", 
            "秦灰满地雪盈颠。为问空山写集此何年。"
        ], 
        "title": "虞美人 寄榆生，并谢孟劬先生自燕京邮示近词", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "过雨溪风引袂长。", 
            "风前鸥鹭比人凉。", 
            "数点暗萤开阖底，见银潢。", 
            "飞鹊惊鸿犹未定，黄楼赤壁永相望。", 
            "想见胡床诸老子，满头霜。"
        ], 
        "title": "摊破浣溪沙 避地瞿溪，月夜追凉至红桥", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "孤枕畔，愁绝一灯青。", 
            "忆不分明疑是梦，又疑梦没此分明。", 
            "多恐是前生。"
        ], 
        "title": "忆江南 二首 其一", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "惊春去，春已唤难回。", 
            "才有月时抛泪别，更无人处绕花来。", 
            "寸意那禁灰。"
        ], 
        "title": "忆江南 二首 其二", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "镜奁潮汐，泪汛迷昏晓。", 
            "风雨过，秋声早。", 
            "梦痕珊架畔，吟思灯花闹。", 
            "谁能料，倚阑人比花先老。", 
            "焦尾慵重抱。", 
            "心事金徽恼。", 
            "掩新颦，温旧笑。", 
            "平生侬与汝，千百闲花草。", 
            "伤心月，为谁来照孤樽倒。"
        ], 
        "title": "千秋岁 和潘静淑夫人韵，慰湖帆翁悼亡", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "吴兴书翰，济南图史，不数当年管李。", 
            "前身双隐住钟陵，又何曾、形单影只。", 
            "高楼披古，高斋滂喜，回首兵尘乡里。", 
            "方回未老莫思归，忍重和、枯桐半死。"
        ], 
        "title": "鹊桥仙 挽吴湖帆夫人", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "卷叶劝酬家酝。", 
            "休问。", 
            "门外几斜阳。", 
            "人间无此北窗凉。", 
            "晋宋倦思量。", 
            "寂寞十年心迹。", 
            "消得。", 
            "一榻鬓丝风。", 
            "西江只在画屏中。", 
            "招手几归鸿。"
        ], 
        "title": "荷叶杯 饮吷庵静村新居", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "销沉变雅，笑百年乐苑。", 
            "但有花间与兰畹。", 
            "寻丝桐旧谱，断羽零宫，几儿女、能和七哀九辩。", 
            "西台朱鸟曲，一老堂堂，来领莆风续骚怨。", 
            "晞发更何归，海水天风，念人世、伊凉都换。", 
            "且休问、身后季鹰哀，有下拜灯前，后村三变。"
        ], 
        "title": "洞仙歌 题林子有讱庵填词图", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "心事当春先愿夏。", 
            "看尽林花，早是愁无罅。", 
            "颠倒绛英风上下。", 
            "昨宵还说春无价。", 
            "短梦才圆灯又灺。", 
            "银箭金壶，长是沉沉夜。", 
            "瘦骨新来无一把。", 
            "为君日日惊腰衩。"
        ], 
        "title": "蝶恋花 有寄", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "共拍红牙舞绿腰。", 
            "燕环春梦任飘萧。", 
            "水天自爱一枝箫。", 
            "早识流觞如逝水，何须烧烛坐终宵。", 
            "花枝昔昔有明朝。"
        ], 
        "title": "浣溪沙　　一九四〇年", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "苹洲凄调杳，辽鹤语，共沾裳。", 
            "换草草承平，幔亭酒醒，谢客池荒。", 
            "沧桑。", 
            "等闲阅惯，奈吟边、容易满头霜。", 
            "一梦孤槎横海，九州平陆成江。", 
            "排阊。", 
            "呵壁两回肠。", 
            "临睨更何乡。", 
            "约穿冢依刘，浮家还霅，此意茫茫。", 
            "相望。", 
            "夜台心眼，剩江南、一片鄮山苍。", 
            "辛苦水楼残笔，鹃边无限斜阳。"
        ], 
        "title": "木兰花慢　　一九四〇年 半樱师挽词", 
        "type": "词", 
        "yun": null
    }, 
    {
        "author": "夏承焘", 
        "era": "近现代", 
        "subtype": null, 
        "text": [
            "出峡长谣，过江孤啸。", 
            "秋笳声里抽帆早。", 
            "蓬莱三浅一相逢，何能青鬓长年少。", 
            "铁弩潮高，钱塘月老。", 
            "江山如画难重到。", 
            "人间正有事无穷，不须便说相逢好。"
        ], 
        "title": "踏莎行　　一九四〇年 重熙、荪簃先后自万县、九龙来会，皆之江从游也", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": "五言排律", 
        "text": [
            "锡福宜春兆，重华盛典留。", 
            "奎章况天授，冲岁未星周。", 
            "敦敏陈书暇，淋漓下笔遒。", 
            "腕风生玉案，心画湛银钩。", 
            "辉映分颁列，惊眙侍从俦。", 
            "天颜徵有喜，日注出钦修。", 
            "乘兴真形写，全神阿堵收。", 
            "龙姿庄扆负，鹄立屹髯脩。", 
            "邈矣麒麟阁，森然鳷鹊楼。", 
            "绿图闻道早，清醴被恩稠。", 
            "飞白瞻亲御，披丹获异酬。", 
            "君臣同洒落，天地久沈浮。", 
            "护笈韬云锦，陪陵怆露楸。", 
            "讲帷崇政在，法物武梁侔。", 
            "元凤英如睹，甘盘学更求。", 
            "渡牛章圣迹，继美并千秋。"
        ], 
        "title": "宫中故事季冬朔书福字春条颁赐近臣丙辰岁仍循旧举行既毕御笔书日记复于纸尾绘图纪事梁文忠适在列修髯飘动颇得其神即以此纸赐之文忠殁后归其姻戚余樾园装册徵题敬赋十六韵", 
        "type": "排律", 
        "yun": "尤"
    }, 
    {
        "author": "夏孙桐", 
        "era": "近现代", 
        "subtype": "五言排律", 
        "text": [
            "庙貌瞻邹邑，岩岩万古钦。", 
            "贞珉镌盛迹，古桧郁浓阴。", 
            "典礼隆昭代，馨香配孔林。", 
            "门徒参庑位，疆吏肃明歆。", 
            "允矣真王佐，俨然大业临。", 
            "治承三代远，道慑百家侵。", 
            "杨墨言虽距，齐梁用未任。", 
            "七篇昭守待，诸子息诐淫。", 
            "特识龙门传，奇功姒水心。", 
            "斯文延末造，被泽到于今。", 
            "却慨江河下，堪悲陷溺深。", 
            "利源骛夷夏，祅教混人禽。", 
            "海外连盟会，寰中耗币金。", 
            "群雄兵易构，古学说将瘖。", 
            "渐觉纵横尚，殊难口舌禁。", 
            "仪秦羞妾妇，章丑乞砭针。", 
            "不识逢时变，如何挽陆沈。", 
            "侏儒怀世局，狂语托行吟。", 
            "谒像疑披简，陈词又歛襟。", 
            "登车回首处，峄岭自崎崟。"
        ], 
        "title": "邹县谒亚圣庙二十韵", 
        "type": "排律", 
        "yun": "侵"
    }, 
    {
        "author": "夏孙桐", 
        "era": "近现代", 
        "subtype": "五言绝句", 
        "text": [
            "何代婵娟子，云衣翠墨香。", 
            "莫谈天宝事，拥髻但凄凉。"
        ], 
        "title": "为曹理斋题唐砖美人拓本四首 其一 整鬟", 
        "type": "绝句", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "五言绝句", 
        "text": [
            "拂拭复拂拭，馨香洁白心。", 
            "人间金盌出，铜狄共销沈。"
        ], 
        "title": "为曹理斋题唐砖美人拓本四首 其二 涤器", 
        "type": "绝句", 
        "yun": "侵"
    }, 
    {
        "author": "夏孙桐", 
        "era": "近现代", 
        "subtype": "五言绝句", 
        "text": [
            "宫样团龙饼，殷勤织手煎。", 
            "但思茎露润，那惜豆萁燃。"
        ], 
        "title": "为曹理斋题唐砖美人拓本四首 其三 煎茶", 
        "type": "绝句", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "五言绝句", 
        "text": [
            "也有调羹手，何人食性谙。", 
            "生憎刀俎上，鱼碎说分甘。"
        ], 
        "title": "为曹理斋题唐砖美人拓本四首 其四 烹鱼", 
        "type": "绝句", 
        "yun": "覃"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "淡淡春痕蝶未知，留人最好夕阳时。", 
            "谁于红杏青松外，借影疏廉写折枝。"
        ], 
        "title": "崇效寺白桃花盛开丁香梨花间之极娟茜之致三首 其一", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "一晌茶烟起灭中，读碑客散画廊空。", 
            "满庭香雪无言处，消受城南几日风。"
        ], 
        "title": "崇效寺白桃花盛开丁香梨花间之极娟茜之致三首 其二", 
        "type": "绝句", 
        "yun": "东"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "白纸坊边岁岁春，也同崔护忆前尘。", 
            "鼠姑风里游重订，只恐花开解笑人。"
        ], 
        "title": "崇效寺白桃花盛开丁香梨花间之极娟茜之致三首 其三", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "昨听寒潮黄歇浦，又寻春草尉佗台。", 
            "软红旧梦时来往，苦忆消寒九九杯。"
        ], 
        "title": "其一 岁暮怀人十四首客广州作寄以代柬", 
        "type": "绝句", 
        "yun": "灰"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "羡煞兰陔色养愉，团栾福自得天殊。", 
            "看花心事今何似，珍重囊中十斛珠。"
        ], 
        "title": "岁暮怀人十四首客广州作寄以代柬 其二 余寿平", 
        "type": "绝句", 
        "yun": "虞"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "通介郊祁两不妨，比年京国咏连床。", 
            "为郎减产应无虑，吉梦三刀愿早偿。"
        ], 
        "title": "岁暮怀人十四首客广州作寄以代柬 其三 方剑华和斋", 
        "type": "绝句", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "围炉小阁上镫初，家督仔肩喜暂纾。", 
            "料得三冬清课积，柽花诗律莆田书。"
        ], 
        "title": "岁暮怀人十四首客广州作寄以代柬 其四 徐芷帆", 
        "type": "绝句", 
        "yun": "鱼"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "瘦梅病鹤共逡巡，肯自低眉拜望尘。", 
            "我辈安心原有药，莫教昌谷瘁吟身。"
        ], 
        "title": "岁暮怀人十四首客广州作寄以代柬 其五 徐养吾", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "风流水部擅才名，舞罢斑衣赋定情。", 
            "为问元亭奇字癖，聱牙容易叶双声。"
        ], 
        "title": "岁暮怀人十四首客广州作寄以代柬 其六 秦右衡", 
        "type": "绝句", 
        "yun": "庚"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "退直东华日每曛，承明著作合书勋。", 
            "杭山鲜海搜爬密，好为祁张补旧闻。"
        ], 
        "title": "岁暮怀人十四首客广州作寄以代柬 其七 朱古微", 
        "type": "绝句", 
        "yun": "文"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "久屈淩云作赋才，薇应小试见风裁。", 
            "晴栏红药簪归日，也比如皋射雉来。"
        ], 
        "title": "岁暮怀人十四首客广州作寄以代柬 其八 何笛帆", 
        "type": "绝句", 
        "yun": "灰"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "丛中隐隐卧孤罴，一服清凉是我师。", 
            "嗜欲天机还审榷，尘容堪令故人知。"
        ], 
        "title": "岁暮怀人十四首客广州作寄以代柬 其九 章祐叔", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "乘槎博望有家风，精悍时流翰墨中。", 
            "好是砚池冰解后，乞留碑版照江东。"
        ], 
        "title": "岁暮怀人十四首客广州作寄以代柬 其十 张异之", 
        "type": "绝句", 
        "yun": "东"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "简要清通誉望郎，书趋曹牍夜开觞。", 
            "海天梦想郇厨味，一盏来其泛玉浆。"
        ], 
        "title": "岁暮怀人十四首客广州作寄以代柬 其十一 陈孟孚", 
        "type": "绝句", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "五陵裘马气如虹，荆树连枝一色红。", 
            "始信侏儒号廪粟，天生头脑是冬烘。"
        ], 
        "title": "岁暮怀人十四首客广州作寄以代柬 其十二 杨味春", 
        "type": "绝句", 
        "yun": "东"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "刘晨仙眷寄长安，独喜归期及岁阑。", 
            "麈柄犊车今不用，尽将半臂禦春寒。"
        ], 
        "title": "岁暮怀人十四首客广州作寄以代柬 其十三 刘式甫", 
        "type": "绝句", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "饯岁尊前物候新，绯桃黄菊一时春。", 
            "小楼听雨烧红烛，惆怅天南万里身。"
        ], 
        "title": "岁暮怀人十四首客广州作寄以代柬 其十四", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "风帆沙鸟座中尽，石室金堂尘外扃。", 
            "安得竟为五湖长，坐看七十二峰青。"
        ], 
        "title": "石壁望太湖", 
        "type": "绝句", 
        "yun": "青"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "图中嘉树即甘棠，手泽几同数典忘。", 
            "谨向麟经援旧例，汶田归我纪应详。"
        ], 
        "title": "题重摹憩园图四首（己亥） 其一", 
        "type": "绝句", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "流涕平泉记一篇，清门三绝护云烟。", 
            "左家有妹差强意，画笔依稀说再传。"
        ], 
        "title": "题重摹憩园图四首（己亥） 其二", 
        "type": "绝句", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "当时宅相每推君，断简珠还意独勤。", 
            "纸上犹堪陈迹认，槐庭清影一镫分。"
        ], 
        "title": "题重摹憩园图四首（己亥） 其三", 
        "type": "绝句", 
        "yun": "文"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "祖德留遗易水滨，诸孙绳武愧无因。", 
            "羊昙旧是西州客，会到名园作主人。"
        ], 
        "title": "题重摹憩园图四首（己亥） 其四", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "禾黍中原似掌平，先贤风俗有馀清。", 
            "折腰五斗平生负，笑煞书生禄命轻。"
        ], 
        "title": "甲午岁散馆日者占余当外授陈留令言之甚决竟不验今阅八年典试粤东过之感赋", 
        "type": "绝句", 
        "yun": "庚"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "莽莽平芜大泽乡，野人茅屋祀陈王。", 
            "早知屠狗英雄尽，疏蓼枯杨古战场。"
        ], 
        "title": "宿州道中", 
        "type": "绝句", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "三十年来指一弹，疏窗依旧月如丸。", 
            "人间无限沧桑事，多作恒河皱面看。"
        ], 
        "title": "自题青镫有味旧图三首 其一", 
        "type": "绝句", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "白首编摩作蠹鱼，忧危閒趣遣居诸。", 
            "祛卢文字吾妻史，总是儿时未见书。"
        ], 
        "title": "自题青镫有味旧图三首 其二", 
        "type": "绝句", 
        "yun": "鱼"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "抵掌匡时大有人，鹤徵几辈起沈沦。", 
            "广文海角官常冷，玉屑谈诗忆麈尘。"
        ], 
        "title": "自题青镫有味旧图三首 其三", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "年年辛苦制征衣，春雪滹沱见雁飞。", 
            "肠断玉钗红烛句，思家梦境已全非。"
        ], 
        "title": "自题常山冷驿图三首 其一", 
        "type": "绝句", 
        "yun": "微"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "几日临歧心早动，六州铸铁错难收。", 
            "人间尚有封侯悔，况为皇华误白头。"
        ], 
        "title": "自题常山冷驿图三首 其二", 
        "type": "绝句", 
        "yun": "尤"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "悼亡诗料写荒寒，皋庑相依慰愿难。", 
            "今夕孤镫风雪里，太行山色怕重看。"
        ], 
        "title": "自题常山冷驿图三首 其三", 
        "type": "绝句", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "锁骨金沙自耐寒，嫠蟾还与伴幽单。", 
            "尚湖黛色浓如画，诗句难删羽素兰。"
        ], 
        "title": "周碧蕖画梅三首 其一", 
        "type": "绝句", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "盈盈金屋贮閒愁，此树婆娑感未休。", 
            "东阁风流亲见得，花时何逊在扬州。"
        ], 
        "title": "周碧蕖画梅三首 其二", 
        "type": "绝句", 
        "yun": "尤"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "罗浮春梦小华胥，青鸟殷勤问碧虚。", 
            "只道黄金堪买赋，人间错作女相如。"
        ], 
        "title": "周碧蕖画梅三首 其三", 
        "type": "绝句", 
        "yun": "鱼"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "风花历劫不消磨，识尽情天付黛螺。", 
            "莫是蒲团真了彻，故殊倚竹话牵萝。"
        ], 
        "title": "为陆彤士比部题马湘兰画紫竹观音像二首（丁末） 其一", 
        "type": "绝句", 
        "yun": "歌"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "二分侠骨一分禅，旧院风流自可传。", 
            "笑煞江南老词客，依人心事吊婵娟。"
        ], 
        "title": "为陆彤士比部题马湘兰画紫竹观音像二首（丁末） 其二", 
        "type": "绝句", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "芬陀文藻有清芬，也比羊欣爱练裙。", 
            "明镜宝钗零落尽，尘缣还与护缃芸。"
        ], 
        "title": "庐江君妆阁遗幌其舅氏蒋侑石先生为画松二首（辛亥） 其一", 
        "type": "绝句", 
        "yun": "文"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "一角疏烟映折枝，绮窗清味岁寒期。", 
            "白头潘令重题句，惆怅虚廊月上时。"
        ], 
        "title": "庐江君妆阁遗幌其舅氏蒋侑石先生为画松二首（辛亥） 其二", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "铁干横斜写折枝，直臣风格冷花知。", 
            "山温水腻吴侬语，木石心肠却问谁。"
        ], 
        "title": "以顾南雅墨梅赠仲仁题二首 其一", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "魏徵妩媚人皆识，宋璟风流赋自工。", 
            "历尽冰霜何足论，天心还与盼春风。"
        ], 
        "title": "以顾南雅墨梅赠仲仁题二首 其二", 
        "type": "绝句", 
        "yun": "东"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "遗山诗忆泰和年，天水王孙画又传。", 
            "看到中原秋色满，青山红树为谁妍。"
        ], 
        "title": "禹慎斋摹松雪鹊华秋色卷子冯叔莹复仿之为题三绝句 其一", 
        "type": "绝句", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "祢宋开元论画宗，鸿胪具体刻求工。", 
            "傥教真见匡庐面，胜处王羊可许同。"
        ], 
        "title": "禹慎斋摹松雪鹊华秋色卷子冯叔莹复仿之为题三绝句 其二", 
        "type": "绝句", 
        "yun": "东"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "摹本华亭最著称，此如北秀彼南能。", 
            "羚羊香象寻神迹，禅悟期君最上乘。"
        ], 
        "title": "禹慎斋摹松雪鹊华秋色卷子冯叔莹复仿之为题三绝句 其三", 
        "type": "绝句", 
        "yun": "蒸"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "椒花吟舫集簪裾，方与诸儒论石渠。", 
            "更向空山结遐想，欲栽万竹护深庐。"
        ], 
        "title": "朱竹君先生竹屋著书图乾隆己亥四月陈凤翔作四首 其一", 
        "type": "绝句", 
        "yun": "鱼"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "暮年闽海再持衡，汲黯淮阳视此行。", 
            "图画安排人境外，先生早已厌承明。"
        ], 
        "title": "朱竹君先生竹屋著书图乾隆己亥四月陈凤翔作四首 其二", 
        "type": "绝句", 
        "yun": "庚"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "任陆孙洪皆著籍，青云后进盛跻攀。", 
            "寂寥画苑稽名氏，也附风流籍湜传。"
        ], 
        "title": "朱竹君先生竹屋著书图乾隆己亥四月陈凤翔作四首 其三", 
        "type": "绝句", 
        "yun": null
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "棠鄂阴连老屋邻，酒垆荒径不成春。", 
            "盘陀佚句同收拾，忍溯贞元话劫尘。"
        ], 
        "title": "朱竹君先生竹屋著书图乾隆己亥四月陈凤翔作四首 其四", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "载鬼一车逢故友，北江奇语剧堪悲。", 
            "山阳笛与西州泪，况际沧桑此一时。"
        ], 
        "title": "孙师郑以感逝诗徵题诗分甲乙二集辛亥后不仕者入甲集出仕者入乙集大半亦我师友也二首 其一", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "一卷分明是诗史，仁者见仁智者智。", 
            "盖棺论定夫何言，他日听君作位置。"
        ], 
        "title": "孙师郑以感逝诗徵题诗分甲乙二集辛亥后不仕者入甲集出仕者入乙集大半亦我师友也二首 其二", 
        "type": "绝句", 
        "yun": "寘"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "六朝花月已千载，虎踞龙蟠总似烟。", 
            "两度石城来打桨，楼台犹是中兴年。"
        ], 
        "title": "为金陵章楚君题莫愁湖图二首 其一", 
        "type": "绝句", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "粉本留传老画师，浦荷作镜柳成丝。", 
            "愁心江上谁能遣，只有青山似昔时。"
        ], 
        "title": "为金陵章楚君题莫愁湖图二首 其二", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "翠袖天寒空顾影，玄都春尽更无花。", 
            "飘零残箧间脂黛，付与他年话劫沙。"
        ], 
        "title": "戊戌礼闱以摺箑乞戴青来前辈蓝笔画竹二枝后补桃花辛酉夏偶检出感题一绝", 
        "type": "绝句", 
        "yun": "麻"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "烟月虞山百载新，自来红豆属词人。", 
            "绛云楼后天真阁，佔却江南一半春。"
        ], 
        "title": "孙子潇先生双红豆图三首 其一", 
        "type": "绝句", 
        "yun": "真"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "情天补阙乞皇娲，绮句琼思孰与侪。", 
            "先例拟援朱十语，不将两庑换风怀。"
        ], 
        "title": "孙子潇先生双红豆图三首 其二", 
        "type": "绝句", 
        "yun": "佳"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "老辈乾嘉不可追，况论鼎盛国初时。", 
            "爱山台畔寻鸿雪，怅绝三风妩媚词。"
        ], 
        "title": "孙子潇先生双红豆图三首 其三", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "萼绿仙人绝世姿，绛都春好谱新词。", 
            "口脂眉黛天然色，分入东风作两枝。"
        ], 
        "title": "内子于扇头自画红绿梅花戏为题句四首 其一", 
        "type": "绝句", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "云门梅法冬心亚，妙处应知在个中。", 
            "花意爱疏兼爱淡，世间儿女漫青红。"
        ], 
        "title": "内子于扇头自画红绿梅花戏为题句四首 其二", 
        "type": "绝句", 
        "yun": "东"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "能处何妨似不能，梅村论画得元镫。", 
            "替花写照原非易，色相稍空即上乘。"
        ], 
        "title": "内子于扇头自画红绿梅花戏为题句四首 其三", 
        "type": "绝句", 
        "yun": "蒸"
    }, 
    {
        "author": "夏孙桐", 
        "era": "近现代", 
        "subtype": "七言绝句", 
        "text": [
            "旧梦孤山不可寻，鹃红蛾绿尽关心。", 
            "何郎老却春风笔，画里依稀问翠禽。"
        ], 
        "title": "内子于扇头自画红绿梅花戏为题句四首 其四", 
        "type": "绝句", 
        "yun": "侵"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "急难会期汝，寥寥叹此生。", 
            "艰难归骨计，凄断倚闾情。", 
            "门户真堪虑，婚姻枉订盟。", 
            "海天波浪恶，楚些不成声。"
        ], 
        "title": "送从弟实甫柩归里二首 其一", 
        "type": "律诗", 
        "yun": "庚"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "生就穷愁骨，髫年事苦吟。", 
            "最怜依砌响，饶有出尘心。", 
            "薄福天原定，遗经绪渐沈。", 
            "增吾身世感，灯火黯秋阴。"
        ], 
        "title": "送从弟实甫柩归里二首 其二", 
        "type": "律诗", 
        "yun": "侵"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "直为饥驱耳，谁云衣锦行。", 
            "微名华发笑，孤露远游轻。", 
            "独客亲僮仆，全家仗友生。", 
            "青门风雪路，挥手若为情。"
        ], 
        "title": "馆选后乞假出都为乞粜之计慨然有作", 
        "type": "律诗", 
        "yun": "庚"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "竟以君身殉，膏兰痛不捐。", 
            "苦心酬一第，病骨耐三年。", 
            "箦易麻衣畔，魂归素旐前。", 
            "嗟嗟门祚事，死孝亦堪传。"
        ], 
        "title": "挽徐养吾同年三首 其一", 
        "type": "律诗", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "光气留文字，人皆傲骨推。", 
            "常存违俗意，不独呕心才。", 
            "清职天胡靳，幽忧志可哀。", 
            "双枝兰玉秀，济美卜将来。"
        ], 
        "title": "挽徐养吾同年三首 其二", 
        "type": "律诗", 
        "yun": "灰"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "万里题诗客，殷勤为寄君。", 
            "看花怀并辔，角艺忆分军。", 
            "蛩駏终难合，山河杳不闻。", 
            "招魂风雨夜，愁黯海南云。"
        ], 
        "title": "挽徐养吾同年三首 其三", 
        "type": "律诗", 
        "yun": "文"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "天南山水窟，迟我十年游。", 
            "片石欲相语，四时常若秋。", 
            "炎荒坛坫著，冷味井泉收。", 
            "好继骖鸾录，多君逸事搜。"
        ], 
        "title": "粤游回里晤金粟香丈和其冰井诗原韵二首 其一", 
        "type": "律诗", 
        "yun": "尤"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "耳热题襟集，俊游良不虚。", 
            "名山欣面识，旧雨惜缘疏。", 
            "感慨登楼赋，商量负郭居。", 
            "松陵能结侣，息壤问江渔。"
        ], 
        "title": "粤游回里晤金粟香丈和其冰井诗原韵二首 其二", 
        "type": "律诗", 
        "yun": "鱼"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "晚近儒为吏，中多捍格端。", 
            "惟公能自致，循理得其安。", 
            "冲抱光风入，乔根世德蟠。", 
            "赫然见灵爽，只写古心难。"
        ], 
        "title": "族祖上珍先生遗像", 
        "type": "律诗", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "东楼旧封在，凭轼动遐思。", 
            "国备周三恪，城全秦一儿。", 
            "人烟古柳聚，风日野蝉移。", 
            "闻说壮哉县，今方重茧丝。"
        ], 
        "title": "过杞县", 
        "type": "律诗", 
        "yun": "支"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "孤忠不可作，缣素尚森森。", 
            "想见临池日，悠然蹈海心。", 
            "杜鹃悲望帝，精卫是冤禽。", 
            "芳草王孙远，鸥波莫共寻。"
        ], 
        "title": "肃忠亲王（善耆）遗墨王隐居大连湾十年", 
        "type": "律诗", 
        "yun": "侵"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "树石平泉记，深衣独乐图。", 
            "昔贤多作达，我相未云无。", 
            "但使天机畅，宁疑道力孤。", 
            "一言瞻利博，及物自昭苏。"
        ], 
        "title": "赵次珊尚书于城北设厂养瞻贫民就隙地种菜名曰遂园自作记发明遂已不如遂人之义命公子书之同人谋载酒为落成之庆公曰我作主人诸君以言赠我可也谨献小诗三首 其一", 
        "type": "律诗", 
        "yun": "虞"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "心地耕惟寸，民生食乃天。", 
            "从知仁术在，应以义门传。", 
            "活国斯馀事，承家定后贤。", 
            "榜题同息壤，乔梓郁风烟。"
        ], 
        "title": "赵次珊尚书于城北设厂养瞻贫民就隙地种菜名曰遂园自作记发明遂已不如遂人之义命公子书之同人谋载酒为落成之庆公曰我作主人诸君以言赠我可也谨献小诗三首 其二", 
        "type": "律诗", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "示仁兼示俭，彝训在兹堂。", 
            "窗草依人绿，畦蔬带露香。", 
            "此间即濠濮，何世不羲皇。", 
            "携客常今日，来称百岁觞。"
        ], 
        "title": "赵次珊尚书于城北设厂养瞻贫民就隙地种菜名曰遂园自作记发明遂已不如遂人之义命公子书之同人谋载酒为落成之庆公曰我作主人诸君以言赠我可也谨献小诗三首 其三", 
        "type": "律诗", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "傲吏高南阜，逸才李复堂。", 
            "先生抱奇气，后起袭馀芳。", 
            "春色凭弹指，诗肠此吐芒。", 
            "墨林根柢在，陋彼捧心妆。"
        ], 
        "title": "题闵葆之尊人筱白先生遗画二首 其一", 
        "type": "律诗", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "故国徵文藻，楹书泽未徂。", 
            "清芬留笈秘，大雅见轮扶。", 
            "述德丹青引，笺骚草木图。", 
            "画人曾辑录，晚睹惜遗珠。"
        ], 
        "title": "题闵葆之尊人筱白先生遗画二首 其二", 
        "type": "律诗", 
        "yun": "虞"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "堂构千年业，先灵幸此安。", 
            "拜瞻思继述，缔造识艰难。", 
            "源共稽山溯，庭谁玉树看。", 
            "关西今籀李，捧额荷濡翰。"
        ], 
        "title": "宗祠新建归里适值丹垩告成（己卯）", 
        "type": "律诗", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "风雨黄庄路，湖云拥一舟。", 
            "客怀浓酒恋，凉意薄衣收。", 
            "红烛清闺梦，疏镫野市楼。", 
            "谁知蓬梗迹，今夜此淹留。"
        ], 
        "title": "生日寄内时作虞山之游雨泊黄庄", 
        "type": "律诗", 
        "yun": "尤"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "古木依山静，流泉破绿天。", 
            "径留龙迹幻，殿聚鸟声圆。", 
            "还碧三峰路，空青万竹烟。", 
            "禅房花木在，小憩避尘缘。"
        ], 
        "title": "兴福寺", 
        "type": "律诗", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "月黑荒山道，驱车任意行。", 
            "遥随燐火影，但有草虫声。", 
            "木石真吾侣，泥涂叹此生。", 
            "何时骑款段，长计遂躬耕。"
        ], 
        "title": "夜行", 
        "type": "律诗", 
        "yun": "庚"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "言经羊傅里，千古思悠然。", 
            "叠嶂依祠庙，清流绕墓田。", 
            "策勋吴沼后，堕泪岘碑前。", 
            "今日筹边事，谁能媲昔贤。"
        ], 
        "title": "羊流店", 
        "type": "律诗", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "落叶长安道，来寻岛佛乡。", 
            "村萦流水碧，山对夕阳黄。", 
            "冠盖纷如此，文章冷不妨。", 
            "千秋一洒泪，泉菊荐何方。"
        ], 
        "title": "贾浪仙故里", 
        "type": "律诗", 
        "yun": "阳"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "梅花销折尽，远色上孤亭。", 
            "落日烟中白，悬崖雪后青。", 
            "江山真寂寞，文献况凋零。", 
            "东去滔滔浪，帆樯总不停。"
        ], 
        "title": "君山寻梅花书院故址（丙戌）", 
        "type": "律诗", 
        "yun": "青"
    }, 
    {
        "author": "夏孙桐", 
        "era": "近现代", 
        "subtype": "五言律诗", 
        "text": [
            "初识乡关景，登楼对暮天。", 
            "乱帆黄歇浦，残塔赤乌年。", 
            "酒味浓江水，春光淡野烟。", 
            "平生湖海意，误到旅愁边。"
        ], 
        "title": "江上酒楼", 
        "type": "律诗", 
        "yun": "先"
    }, 
    {
        "author": "夏孙桐", 
        "era": "近现代", 
        "subtype": "七言律诗", 
        "text": [
            "乾笑潜郎百不能，醉来聊复意飞腾。", 
            "向人作面诚无当，独我言愁颇自憎。", 
            "小黠易迷三里雾，大愚未悔十年灯。", 
            "区区位置知天定，非马非驴一任称。"
        ], 
        "title": "醉来一首", 
        "type": "律诗", 
        "yun": "蒸"
    }, 
    {
        "author": "夏孙桐", 
        "era": "近现代", 
        "subtype": "七言律诗", 
        "text": [
            "同志相期耐岁寒，多君静悍独神完。", 
            "但工皮里阳秋易，竟作中流砥柱难。", 
            "砖甓经营从实地，缦弦节度谢轻弹。", 
            "文章报国犹馀事，敢用渊云一例看。"
        ], 
        "title": "同志一首赠寿平", 
        "type": "律诗", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": "七言律诗", 
        "text": [
            "永日春禽作人语，城南花事渐幽森。", 
            "出郊路背山色去，傍水屋涵波影深。", 
            "已落小桃空惜艳，最閒孤鹭颇知心。", 
            "清涟惭把尘容对，被发行为小海吟。"
        ], 
        "title": "上巳后一日游南泡子（辛卯）", 
        "type": "律诗", 
        "yun": "侵"
    }, 
    {
        "author": "夏敬观", 
        "era": "近现代", 
        "subtype": null, 
        "text": [
            "闽诗虽稍后，盛始宋南渡。", 
            "于赣同诗风，比接述骚赋。", 
            "作家十数辈，堂堂一州聚。", 
            "秋岳性情正，济以学养素。", 
            "赡辞工且速，记问入镕铸。", 
            "石遗序君集，誉君亦吾誉。", 
            "吾诗岂及君，稍资困学助。", 
            "偶然称古贤，岂自标家数。", 
            "诵古罕有获，溢分吾增怍。", 
            "平生遣有涯，徒假文字故。", 
            "读书靡所用，与世宜异趣。", 
            "诣君聆风簃，心焉默有悟。", 
            "行间慎加墨，窃恐点窜误。", 
            "佩君一生言，砥流不枝牾。"
        ], 
        "title": "题聆风簃集", 
        "type": "古风", 
        "yun": null
    }, 
    {
        "author": "夏敬观", 
        "era": "近现代", 
        "subtype": "七言绝句", 
        "text": [
            "使铁能如腕使毫，书家治印艺尤高。", 
            "亲传笔法由阿父，精绝何殊传寿毛。"
        ], 
        "title": "赠常熟庞士龙", 
        "type": "绝句", 
        "yun": "豪"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "急漏催残梦，深樽照短檠。", 
            "大惊来日换，渐慨故交情。", 
            "茕独无兄弟，艰危仗友生。", 
            "可怜沮与溺，无地得归耕。"
        ], 
        "title": "答叶浩吾 六首 其一", 
        "type": "律诗", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "忆昔乡关住，悠悠毁誉齐。", 
            "何曾忧厕鼠，相与乐醯鸡。", 
            "易稿筐常满，钞书烛履低。", 
            "十年湖海上，回首梦痕迷。"
        ], 
        "title": "答叶浩吾 六首 其二", 
        "type": "律诗", 
        "yun": "齐"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "同是作劳薪，孤帆去住频。", 
            "每从为客夜，对我素心人。", 
            "避地青山远，忧天白发新。", 
            "一灯风雨夕，长话到凌晨。"
        ], 
        "title": "答叶浩吾 六首 其三", 
        "type": "律诗", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "扁舟归去也，何梦度寒潮。", 
            "衡宇居相迩，鸡豚行见招。", 
            "浮生同一寐，阔别又今朝。", 
            "目送篮舆去，河桥万柳条。"
        ], 
        "title": "答叶浩吾 六首 其四", 
        "type": "律诗", 
        "yun": "萧"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "亦知非远别，云树黯销魂。", 
            "心逐孤帆远，人归暮雨昏。", 
            "到家知客乐，多难悔身存。", 
            "岁晚如相见，应添雪鬓痕。"
        ], 
        "title": "答叶浩吾 六首 其五", 
        "type": "律诗", 
        "yun": "元"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "愁边天地窄，寒雨复沈沈。", 
            "竟夕真无寐，披衣独苦吟。", 
            "壮怀残月落，交谊暮涛深。", 
            "便有中旗在，无为便爨琴。"
        ], 
        "title": "答叶浩吾 六首 其六", 
        "type": "律诗", 
        "yun": "侵"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "晚霁孤帆落，江天成薄凉。", 
            "残红莲远树，归鸟艳斜阳。", 
            "潮长芦根短，云开客路长。", 
            "平芜何处尽，应是接钱塘。"
        ], 
        "title": "晚晴泊枫泾", 
        "type": "律诗", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "大旗明落日，雄镇拱神京。", 
            "朔气三军重，平原万马轻。", 
            "犀军环铁舰，元老卧长城。", 
            "吹角楼船过，寒潮入夜平。"
        ], 
        "title": "舟过大沽望炮台二首 其一", 
        "type": "律诗", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "登高东北望，滚滚暮涛黄。", 
            "千古龙兴地，烽烟隔渺茫。", 
            "山河资劲旅，潮汐哭英王。", 
            "日落看佳气，横天紫翠长。"
        ], 
        "title": "舟过大沽望炮台二首 其二", 
        "type": "律诗", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "繫缆人如沸，江城半夕阳。", 
            "顿殊南北候，但见管弦忙。", 
            "蓬鬓欣新沐，衣尘惜帝乡。", 
            "幸无行李累，为已弃书囊。"
        ], 
        "title": "至上海", 
        "type": "律诗", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "三年弹指过，倚槛黯愁生。", 
            "古墓成蹊久，朱楼夹道明。", 
            "沉吟观物化，出处负生平。", 
            "策马言归急，人间重晚晴。"
        ], 
        "title": "愚园示内子", 
        "type": "律诗", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "片帆摇客梦，乡语蓦心惊。", 
            "倒屣船唇望，当头塔影迎。", 
            "笋舆循古堞，鱼市沸人声。", 
            "回首金门路，寒云万里横。"
        ], 
        "title": "抵杭州", 
        "type": "律诗", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "去作京华客，匆匆又几年。", 
            "何期重对酒，疑是旧离筵。", 
            "过此将何往，相遭亦偶然。", 
            "夜深人不寐，心迹悟澄圆。"
        ], 
        "title": "夜饮示家人", 
        "type": "律诗", 
        "yun": "先"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "八年三十度，一度一登临。", 
            "丘墓平夷尽，夥颐帷帐沉。", 
            "微醺观物化，万感养禅心。", 
            "仰视浮云逝，孤踪不可寻。"
        ], 
        "title": "八年", 
        "type": "律诗", 
        "yun": "侵"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "正怜相见晚，何忽遽言归。", 
            "寂寞儒家绪，萧条岁序违。", 
            "苍波流断梦，斜日上征衣。", 
            "明岁蒲帆落，行当款子扉。"
        ], 
        "title": "送越山宽归日本", 
        "type": "律诗", 
        "yun": "微"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "一贫兼万苦，辗转又长安。", 
            "岁暮关山客，哀朝蚁虱官。", 
            "计难全侍畜，生已负衣冠。", 
            "往事填胸满，踟蹰到夜阑。"
        ], 
        "title": "抵都二首 其一", 
        "type": "律诗", 
        "yun": "寒"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "客散月痕白，凄然一抚膺。", 
            "七年千里客，一点五更灯。", 
            "踪迹风中絮，心期定后僧。", 
            "明王何处所，客梦亦无凭。"
        ], 
        "title": "抵都二首 其二", 
        "type": "律诗", 
        "yun": "蒸"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "微阳下乔木，瞑色满神州。", 
            "亦复称除夕，萧然独倚楼。", 
            "白河通渤解，故垒阅春秋。", 
            "代谢浑闲事，无忘秉烛游。"
        ], 
        "title": "除夕", 
        "type": "律诗", 
        "yun": "尤"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "残梦觅无处，宿酲寒已醒。", 
            "风枝惊宿鸟，雪晕掩孤檠。", 
            "忽忆生平事，恒沙不可名。", 
            "止之神不许，始识学无生。"
        ], 
        "title": "不寐", 
        "type": "律诗", 
        "yun": null
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "日暮江逾阔，秋深水不波。", 
            "寒沙求食鸟，远浦挽船歌。", 
            "万物艰辛里，劳生感慨多。", 
            "低回思作者，此意欲如何。"
        ], 
        "title": "日暮", 
        "type": "律诗", 
        "yun": "歌"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "雨雪经旬日，浑天白屋贫。", 
            "催租能劝酒，读史忽怀人。", 
            "咄咄同谁语，潇潇又向晨。", 
            "明朝诗宪历，二十六年春。"
        ], 
        "title": "己亥除夕选二 其一", 
        "type": "律诗", 
        "yun": "真"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "国与年俱暮，愁随命共长。", 
            "深宵潜演易，终古閟明王。", 
            "风雨真如晦，天心不可详。", 
            "百回从此夜，谁与说兴亡。"
        ], 
        "title": "己亥除夕选二 其二", 
        "type": "律诗", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "廿载江湖感，茫茫对此生。", 
            "残晖乱樯影，窄港但人声。", 
            "颇复闻群盗，乘危一弄兵。", 
            "大江流日夜，谁为挽前程。"
        ], 
        "title": "晚泊荻港", 
        "type": "律诗", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "五言律诗", 
        "text": [
            "空山围落叶，孤骑背高城。", 
            "此地一为别，征途讵有程。", 
            "旧游温大梦，夙誓在非兵。", 
            "春草年年绿，青尊日日盈。"
        ], 
        "title": "送井上先生归国", 
        "type": "律诗", 
        "yun": "庚"
    }, 
    {
        "author": "夏曾佑", 
        "era": "近现代", 
        "subtype": "七言律诗", 
        "text": [
            "廿载光阴转瞬过，韶华空自愧蹉跎。", 
            "昔年俦侣分离尽，近日文章慷慨多。", 
            "暮雨孤檠寻旧梦，西风书剑怅关河。", 
            "不堪往事重回首，叹息人生逐逝波。"
        ], 
        "title": "壬午五月十二日作", 
        "type": "律诗", 
        "yun": "歌"
    }, 
    {
        "author": "夏曾佑", 
        "era": "近现代", 
        "subtype": "七言律诗", 
        "text": [
            "片帆冲雨入苍茫，隔雨楼台露夕阳。", 
            "万顷纹波围雉堞，一声柔橹和吴娘。", 
            "风流朱李遗文落，依约云庭昔梦长。", 
            "祇少四围山色好，为扶残梦到钱塘。"
        ], 
        "title": "登烟雨楼", 
        "type": "律诗", 
        "yun": "阳"
    }, 
    {
        "author": "夏曾佑", 
        "era": "近现代", 
        "subtype": "七言律诗", 
        "text": [
            "家住明湖第几桥，风灯水驿耐迢迢。", 
            "王城如海谋归隐，白塔无言送客桡。", 
            "新梦已迷蓬岛月，绮怀消尽广陵涛。", 
            "樽前暮雨家何处，应有衰亲数漏遥。"
        ], 
        "title": "浩吾襄孙饯别海上酒楼十二首选二 其一", 
        "type": "律诗", 
        "yun": null
    }, 
    {
        "author": "夏曾佑", 
        "era": "近现代", 
        "subtype": "七言律诗", 
        "text": [
            "弹罢成连海上琴，苍茫身世感俱深。", 
            "孤帆载尽生平事，对酒常悬旷代心。", 
            "口不能言何论笔，古犹如此况为今。", 
            "劳歌聊为知音尽，风雨江天入暮吟。"
        ], 
        "title": "浩吾襄孙饯别海上酒楼十二首选二 其二", 
        "type": "律诗", 
        "yun": "侵"
    }, 
    {
        "author": "夏曾佑", 
        "era": "近现代", 
        "subtype": "七言律诗", 
        "text": [
            "栾车寓马列墙东，突不能黔亦报功。", 
            "自古传衣争媚汝，频年轹釜误而公。", 
            "三敲会见逢嵩岳，一膊终须送有穷。", 
            "从此不须忧有髻，醉扶六女酒颜红。"
        ], 
        "title": "送灶二首 其一", 
        "type": "律诗", 
        "yun": "东"
    }, 
    {
        "author": "夏曾佑", 
        "era": "近现代", 
        "subtype": "七言律诗", 
        "text": [
            "年年腊日返乡闾，厨子之房稍有储。", 
            "独荐黄羊求致物，愿骑白雀到乡虚。", 
            "穷途岂有中郎婿，破突疑生拂郁鱼。", 
            "铛解蹒跚盆解掷，吾能三四逐群狙。"
        ], 
        "title": "送灶二首 其二", 
        "type": "律诗", 
        "yun": "鱼"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "喜有终军志，辞家作壮游。", 
            "鲲鹏思万里，江海舞蟠虬。", 
            "忧患兴邦始，诗书养性优。", 
            "依闾从此日，歌凯望归舟。"
        ], 
        "title": "霙儿参加海军即将远行赋此为别", 
        "type": "律诗", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "滚滚东流水，千年复万年。", 
            "桥成南北拢，虹渡楚荆联。", 
            "伟业推群力，宏谋赖客贤。", 
            "登楼春日好，骋目报晴川。"
        ], 
        "title": "武汉长江大桥建成", 
        "type": "律诗", 
        "yun": "先"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "归舟近日边，佳句众人传。", 
            "好客常投辖，寻幽自枕泉。", 
            "文成桃李夜，身健赤松仙。", 
            "读易翻新意，高吟六四篇。"
        ], 
        "title": "归侨邱卫材先生赋易卦吟征题", 
        "type": "律诗", 
        "yun": "先"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "初收明露雨，蛙鼓傍河沟。", 
            "贳酒无妨醉，论文更挈俦。", 
            "浮云天地阔，落叶此宵秋。", 
            "何处穿针女，还登乞巧楼。"
        ], 
        "title": "立秋醵饮口占二首 其一", 
        "type": "律诗", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "柳暗甘家口，花香二里沟。", 
            "坐观林挂月，闲与酒为俦。", 
            "人颂无涯寿，农祈大有秋。", 
            "夜来宜乘兴，灯火望层楼。"
        ], 
        "title": "立秋醵饮口占二首 其二", 
        "type": "律诗", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "飒飒秋窗雨，嗷嗷旅雁声。", 
            "焦头为上客，垂白事躬耕。", 
            "拙老贫甘守，风雷电可惊。", 
            "一樽燕市酒，蜗角寄馀生。"
        ], 
        "title": "无题三首 其一", 
        "type": "律诗", 
        "yun": "庚"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "未忘三宿恋，何借一枝安。", 
            "纵被儒冠误，应同色象观。", 
            "菊开元亮宅，船上子陵滩。", 
            "千古称高躅，还忧史论难。"
        ], 
        "title": "无题三首 其二", 
        "type": "律诗", 
        "yun": "寒"
    }, 
    {
        "author": "夏纬明", 
        "era": "近现代", 
        "subtype": "五言律诗", 
        "text": [
            "四海汹汹势，偏逢丁丙年。", 
            "城阴归化鹤，桥上立啼鹃。", 
            "骏骨荒台圮，牛衣暮景怜。", 
            "残生赖反哺，时复倚门边。"
        ], 
        "title": "无题三首 其三", 
        "type": "律诗", 
        "yun": "先"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "欣看伏胜传经日，远过香山集社年。", 
            "九十春光添岁月，八千上寿祝神仙。", 
            "一樽竹叶诗情健，万树梅花老干坚。", 
            "更向宣南增掌故，井泉处处唱屯田。"
        ], 
        "title": "汪仲虎丈九十寿诗", 
        "type": "律诗", 
        "yun": "先"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "骀荡春光作意招，偷闲结侣兴偏饶。", 
            "高峰倍觉松风劲，断壁容窥杏蕊娇。", 
            "塔映灵光安佛骨，花开香界涤尘嚣。", 
            "听泉池上观鱼乐，还有山禽破寂寥。"
        ], 
        "title": "清明前二日偕逸云游西山八大处", 
        "type": "律诗", 
        "yun": "萧"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "三十年华一瞬中，汝今而立我成翁。", 
            "关山遥隔频烦雁，琴瑟相谐诗兆熊。", 
            "建国持身能俭约，致知树志效工农。", 
            "明朝喜看春梅发，聊藉诗筒作酒筒。"
        ], 
        "title": "祥儿三十初度以诗勖之", 
        "type": "律诗", 
        "yun": null
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "凄恻黄门感逝波，凤箫吹断泪如沱。", 
            "重窥鸾镜悲残梦，痛刺蛾眉发浩歌。", 
            "文献乡邦江上续，弓衣侥外竹枝哦。", 
            "观风季子闻韶武，定有新声颂太和。"
        ], 
        "title": "题吴研因凤吹集", 
        "type": "律诗", 
        "yun": "歌"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "江水滔滔日夜东，壮怀未减莫称翁。", 
            "阴云尽拨如除障，社酒新沽可治聋。", 
            "片羽勤搜珍手泽，神交应许贵心通。", 
            "情深水调坡仙句，千里秋明庆岁丰。"
        ], 
        "title": "和金通尹先生慰其病", 
        "type": "律诗", 
        "yun": "东"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "潭水青青绿到门，蛙鸣鱼跃雨倾盆。", 
            "庭前秋色宜人淡，画里春光似梦温。", 
            "有酒待邀明月上，怀朋渐少故交存。", 
            "香浓烛灺多豪语，莫使阳关染泪痕。"
        ], 
        "title": "张伯驹先生翌日将返长春书此赠别", 
        "type": "律诗", 
        "yun": "元"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "海内咸推陈太丘，晚逢盛世展鸿猷。", 
            "耄年神旺徵龙马，清望名高射斗牛。", 
            "二竖远驱松竹健，百花齐放鹤鸾游。", 
            "八千岁月东风里，纵目江山更上楼。"
        ], 
        "title": "陈叔通世丈病愈登天安门城楼谨此为贺并申期颐之颂", 
        "type": "律诗", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "四海汹汹正义存，同仇能禦虎狼吞。", 
            "地连非亚通呼吸，种有黑黄结弟昆。", 
            "反霸风雷成火烈，噬人魔鬼召身燔。", 
            "刚强果毅英雄国，更有东风作后援。"
        ], 
        "title": "支援刚果游行示威", 
        "type": "律诗", 
        "yun": "元"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "劲节松筠兆大年，笔椽墨妙重醇烟。", 
            "晚逢盛世尊三老，欣见中华震九天。", 
            "四海论交张道义，百梅绕屋竞芳妍。", 
            "反霸斗争依群力，慷慨同投断水鞭。"
        ], 
        "title": "陈叔通世丈九十自寿诗奉和", 
        "type": "律诗", 
        "yun": "先"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "才见新霜便晚秋，丹枫黄桖满山头。", 
            "插萸还有同心侣，觅句常怀角韵俦。", 
            "谁向东篱寻傲菊，更无鲈脍恋归舟。", 
            "今年休卜明年健，且上旗亭问酒筹。"
        ], 
        "title": "重阳偕逸云赴香山看红叶二首 其一", 
        "type": "律诗", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "重阳无雨漫成游，卅里晴郊晚稼收。", 
            "几见平泉馀草木，不堪金谷溯风流。", 
            "龙蛇古寺残僧退，冷淡黄花粉蝶愁。", 
            "鸦背斜阳下山去，有人落帽雪盈头。"
        ], 
        "title": "重阳偕逸云赴香山看红叶二首 其二", 
        "type": "律诗", 
        "yun": "尤"
    }, 
    {
        "author": "夏纬明", 
        "era": "近现代", 
        "subtype": "七言律诗", 
        "text": [
            "名重汀江妙手春，医人医国赖红军。", 
            "裹糇载药长征路，救死扶伤百战身。", 
            "七十古稀今不老，九州同庆尽驱瘟。", 
            "东风和煦民康乐，人寿年丰万象新。"
        ], 
        "title": "傅连暲将军七十寿诗", 
        "type": "律诗", 
        "yun": null
    }, 
    {
        "author": "夏纬森", 
        "era": "近现代", 
        "subtype": "五言绝句", 
        "text": [
            "耳顺输年顺，言稀过亦稀。", 
            "尘嚣相去远，高卧欲忘机。"
        ], 
        "title": "六十自咏", 
        "type": "绝句", 
        "yun": "微"
    }, 
    {
        "author": "夏纬森", 
        "era": "近现代", 
        "subtype": "七言绝句", 
        "text": [
            "冷落花朝不见春，无情风雨更愁人。", 
            "岂缘浊世氛埃甚，仙佩迟迟怯染尘。"
        ], 
        "title": "花朝邻斋水仙未花", 
        "type": "绝句", 
        "yun": "真"
    }, 
    {
        "author": "夏纬森", 
        "era": "近现代", 
        "subtype": "七言绝句", 
        "text": [
            "笙歌听罢宴琼楼，十四层高爽似秋。", 
            "酒绿灯红人皓首，陶然一醉共忘忧。"
        ], 
        "title": "暑夏听歌后宴层楼", 
        "type": "绝句", 
        "yun": "尤"
    }, 
    {
        "author": "夏纬森", 
        "era": "近现代", 
        "subtype": "七言绝句", 
        "text": [
            "江亭登眺忆当年，落日西山照并肩。", 
            "秋色满塘芦似雪，倚栏人去恨绵绵。"
        ], 
        "title": "忆己巳宣南九日江亭登眺", 
        "type": "绝句", 
        "yun": "先"
    }, 
    {
        "author": "夏纬森", 
        "era": "近现代", 
        "subtype": "七言绝句", 
        "text": [
            "春雷初吼雨风斜，陌上人稀花自嗟。", 
            "一卷犹堪消永昼，不须市外瓮头赊。"
        ], 
        "title": "清明雷雨", 
        "type": "绝句", 
        "yun": "麻"
    }, 
    {
        "author": "夏纬森", 
        "era": "近现代", 
        "subtype": "七言绝句", 
        "text": [
            "年年岁岁银河渡，风雨今宵佳日误。", 
            "莫道天庭胜世间，从来好事天常妒。"
        ], 
        "title": "七夕", 
        "type": "绝句", 
        "yun": "遇"
    }, 
    {
        "author": "夏纬森", 
        "era": "近现代", 
        "subtype": "七言绝句", 
        "text": [
            "胜游经岁惜离群，唇齿之邦吴越分。", 
            "此别湖山相去远，何时重得挹清芬。"
        ], 
        "title": "忆庚辰再别武林", 
        "type": "绝句", 
        "yun": "文"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "少小随游宦，重来感劫馀。", 
            "湖山输旧态，廨宇吊荒墟。", 
            "斤斧悲云树，疮痍悴里闾。", 
            "故人寥落甚，相见各欷歔。"
        ], 
        "title": "忆己卯重游武林", 
        "type": "律诗", 
        "yun": "鱼"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "舞勺失慈母，分飞悼脊令。", 
            "梁溪依族宇，吴会创倭兵。", 
            "饱历千重险，长征万里程。", 
            "豸冠临梓邑，慎勿坠家声。"
        ], 
        "title": "莘儿调澄示之", 
        "type": "律诗", 
        "yun": "庚"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "管籥军都固，飞轮塞上游。", 
            "隧穿崇岭险，花发小桃幽。", 
            "古堞雄姿在，前朝战迹留。", 
            "风云边檄紧，歌舞彻凉州。"
        ], 
        "title": "忆壬申春，偕肇儿登八达岭长城", 
        "type": "律诗", 
        "yun": "尤"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "举世谁知己，怜才唯我公。", 
            "重逢戎马际，深慕古贤风。", 
            "手迹珍还在，瑶尊怅已空。", 
            "相随胡不久，潸泣望秦中。"
        ], 
        "title": "怀蓝云屏丈", 
        "type": "律诗", 
        "yun": "东"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "阴雨凋年景，祭诗瘦岛痴。", 
            "一枝毛颖秃，半世杜陵悲。", 
            "故旧晨星似，风霜鬓发知。", 
            "开颜且尽醉，造物不偏私。"
        ], 
        "title": "除夕", 
        "type": "律诗", 
        "yun": "支"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "不睹金阊丽，絺裘十二更。", 
            "风尘伤老大，山水自清明。", 
            "漩览怀今昔，相逢味素平。", 
            "巍然城北塔，无限故人情。"
        ], 
        "title": "上巳后三日过苏", 
        "type": "律诗", 
        "yun": "庚"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "烟雨忆鸳湖，秋光夹岸芦。", 
            "剥菱宜素手，访菊载清酤。", 
            "古刹游踪隔，樯帆客旅孤。", 
            "楼台留劫后，人世几荣枯。"
        ], 
        "title": "忆丙子放棹鸳湖", 
        "type": "律诗", 
        "yun": "虞"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "万里金瓯缺，谁堪赴国雠。", 
            "保疆凭岳牧，急难藉群谋。", 
            "烽火连河朔，笙歌闹石头。", 
            "敌樯来海上，焦土遍神州。"
        ], 
        "title": "忆昔", 
        "type": "律诗", 
        "yun": "尤"
    }, 
    {
        "author": "夏纬森", 
        "era": "近现代", 
        "subtype": "五言律诗", 
        "text": [
            "四载离家久，沙场血迹新。", 
            "寄书知健步，对影慰衰亲。", 
            "无复当年壮，犹怜百战身。", 
            "洗戈如有日，同作太平人。"
        ], 
        "title": "花朝后得六儿家报", 
        "type": "律诗", 
        "yun": "真"
    }, 
    {
        "author": "夏纬森", 
        "era": "近现代", 
        "subtype": "七言律诗", 
        "text": [
            "连朝风雨喜晴回，拄杖郊原步绿苔。", 
            "登眺忽逢山路阻，寻秋未见菊花开。", 
            "残枝再坼重阳杏，并蒂堪骄二度梅。", 
            "奚止人间多幻象，物情节候更难推。"
        ], 
        "title": "重阳郊游见杏花", 
        "type": "律诗", 
        "yun": "灰"
    }, 
    {
        "author": "夏纬森", 
        "era": "近现代", 
        "subtype": "七言律诗", 
        "text": [
            "浊物俨然亦号翁，纵堪皮相腹空空。", 
            "不虞失足从无恨，宁愿低头差自雄。", 
            "摆布由人甘傀儡，浮沉一世假痴聋。", 
            "会心犹有青云侣，餔歠糟醨处处通。"
        ], 
        "title": "戏咏不倒翁", 
        "type": "律诗", 
        "yun": "东"
    }, 
    {
        "author": "夏纬森", 
        "era": "近现代", 
        "subtype": "七言律诗", 
        "text": [
            "客中几得罄交欢，松柏长青傲岁寒。", 
            "高卧北窗离俗远，优游浊世似君难。", 
            "庭前竹马童心乐，座上春风雅量宽。", 
            "不日梅开赓胜会，菜盘红翠佐加餐。"
        ], 
        "title": "叠遂初大寒日感怀韵", 
        "type": "律诗", 
        "yun": "寒"
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "弄晴绀雪，认娟容怨靥，犹殢香魂。", 
            "露梢竹外，年年添得春痕。", 
            "为底旧妆憔悴，倚峭风、低亚仙裙。", 
            "空叹息、芳华换了，未换孤根。", 
            "依依夕阳明处，早蝶倦蜂稀，烟锁千门。", 
            "余霞似锦，金觚更傍朝昏。", 
            "几度笑春相对，怅浣纱、人老萝村。", 
            "红万点，宫沟暗泻冷云。"
        ], 
        "title": "露华·史馆西斋为方略馆，庭前榆叶梅一株，其根桃也。发新干不数年，大逾拱把，迥出檐表。当春桃盛华，而梅犹敛萼，掩抑其閒，颇感荣悴之异。用碧山韵赋之", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "冱烟蓓坼。", 
            "趁晼晚韶光，又弄娇色。", 
            "梦蝶乍苏，还与娟蛾匀拂。", 
            "一般浪蕊狂花，欲斗娉婷标格。", 
            "凭认取、金沙碎环，总异凡骨。", 
            "连朝雨暗风恻。", 
            "怕信杳青鸾，难唤芳魄。", 
            "不道玉容，依旧露含堪摘。", 
            "沈郎瘦荚飘香，更带落红飞出。", 
            "春去否，殷勤翠尊问得。"
        ], 
        "title": "露华·桃花渐落，而榆梅展萼媚晴。旬日之閒盛衰顿异，对之怃然。更用碧山仄韵写意", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "生小住湖边，拥风鬟、常与雪鸥为侣。", 
            "万绿压微澜，菰云外、依约轻桡停处。", 
            "吴歈楚调，搴芳漫咏前洲杜。", 
            "却爱乌菱秋味好，不似碧莲心苦。", 
            "西风消息来时，问沧波一掬，新凉添否。", 
            "手拨碎萍开，惊鸿影、出水游鱼应妒。", 
            "姬姜未识青红，翻笑铅华污。", 
            "几点烟螺归棹畔，还映远山眉妩。"
        ], 
        "title": "南浦·为周养安题采菱画箑", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "冷芸温旧绪。", 
            "只有涯生事，书城容据。", 
            "穷通自天赋。", 
            "几寒虫声咽，舂锄心苦。", 
            "铅晨椠暮。", 
            "笑吾侪、长镵托付。", 
            "兴来时叶扫云披，万陷女娲能补。", 
            "何许。", 
            "嫏嬛仙境，入画幽栖，吴峰如雾。", 
            "他年指顾。", 
            "隐君莫著书处。", 
            "任虞渊残景，津桥余恨，尽入零缣剩蠹。", 
            "看裒然、向录千秋，碧藜烟古。"
        ], 
        "title": "瑞鹤仙·题章式之四当斋勘书图。饥读之以当肉，寒读之以当裘，孤寂读之以当友朋，幽忧读之以当金石琴瑟，宋尤之语也。饥以当食，渴以当饮，诵之可以当韶頀，览之可以当夷施，明胡元瑞语也。皆藏书家故实，式之取以名斋。为题此阕", 
        "type": "词", 
        "yun": null
    }, 
    {
        "author": "夏孙桐", 
        "era": "近现代", 
        "subtype": null, 
        "text": [
            "夕照红如此。", 
            "对春光、断肠烟柳，高楼谁倚。", 
            "争怪伊人遗世想，眼底孤村流水。", 
            "更渔艇、问津稀至。", 
            "只有桃花关不住，绕柴门、一片连霞绮。", 
            "凭指点，暮鸦际。", 
            "年来乡思成虚寄。", 
            "似樊笼、羁栖倦翮，云霄盼睨。", 
            "五泻泾前西溪畔，各有幽栖胜地。", 
            "觅鹭伴、鸥朋余几。", 
            "点笔偷声相尔汝，梦莼鲈、何必秋风起。", 
            "招隐赋，在斯矣。"
        ], 
        "title": "金缕曲·陈仲恕画扇以赠。取前人词流水半湾，斜阳一角，人在红楼之意，戏题一词", 
        "type": "词", 
        "yun": null
    }
]