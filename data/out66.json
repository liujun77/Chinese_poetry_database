[
    {
        "author": "刘永济", 
        "era": "清", 
        "subtype": null, 
        "text": [
            "被酒欹斜步影归，月华如水浸秋衣，半江寒雾裹清辉。", 
            "疏野逢人原落落，空明生想入非非，狎波鸥侣渐忘机。"
        ], 
        "title": "浣溪沙 酒罢，偕天闵踏月閒话", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "千里襟期接霁光，一编相饷重琳琅。", 
            "玄文秘帐谈初异，小技雕虫恨不祥。", 
            "尘味浅，古怀长，山高风雨倍凄凉。", 
            "遥知隐几人犹昔，为问三车可救狂。"
        ], 
        "title": "鹧鸪天 久闻黄冈十力熊君，今世奇士，任道精勇，无缘会合。昨承贻我近著语要，兼称道拙词，赋此奉谢", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "镜里朱颜别有春，莫教明月翳纤云。", 
            "蛾眉招嫉何缘画，犀角通灵自辟尘。", 
            "寻絮影，认萍根，春泥春水总愁痕。", 
            "何如十二楼中住，放下珠帘了不闻。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "香冷红罗梦欲阑，石湖旧月影珊珊。", 
            "可怜笛里胡沙语，哀怨分明索解难。", 
            "官阁迥，驿程寒，一枝在手惜空残。", 
            "何须看到荼蘼谢，愁绝东风第一番。"
        ], 
        "title": "鹧鸪天  壬午（1942年）五十五岁 梅", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "宿雨新晴水满湖，旧来楼外燕相呼，寻思何事似当初？", 
            "月季添香供插髻，梧桐分绿佐雠书，此时闲忆断肠无。"
        ], 
        "title": "浣溪沙六首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "点笔摊书总不宜，倦怀惟有砚尘知，海槐栏槛夕阳迟。", 
            "几日酣风荷叶大，一畦新雨菊苗肥，可能看到作花时。"
        ], 
        "title": "浣溪沙六首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "千古长江不尽流，绮罗城郭几荒丘，含情凝望海东头。", 
            "晕色灯衣笼浅夜，贮声歌匣带边愁，人家犹是画中楼。"
        ], 
        "title": "浣溪沙六首 其三", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "同种藤阴已满窗，旧移筱绿渐遮墙，小楼今负十分凉。", 
            "琉盌冰瓤新浴爽，罗衣画扇午妆香，当时只道是寻常。"
        ], 
        "title": "浣溪沙六首 其四", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "海样罗衫乍剪成，湖游争趁月新晴，相逢柳下宝车鸣。", 
            "沙鸟几回惊艳冶，汀花长是困喧腾，而今寂寂转伤情。"
        ], 
        "title": "浣溪沙六首 其五", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "猎猎东风转绣旗，断红零粉尽西尽，情知春去重低徊。", 
            "锦字欲封愁惹泪，篆香频爇奈成灰，商量百计不如归。"
        ], 
        "title": "浣溪沙六首 其六", 
        "type": "词", 
        "yun": null
    }, 
    {
        "author": "刘榛", 
        "era": "清", 
        "subtype": null, 
        "text": [
            "天女剪花不剪叶，散作人间一夜雪。", 
            "无枝无蒂故斜横，欲前欲却嗟清绝。", 
            "老屋疏棂偏觅寻，回峰断岭随曲折。", 
            "狮子座成儿手皴，鹧鸪斑到客裘灭。", 
            "怒发土囊扫不开，浓垂天幕谁忽掣。", 
            "三战贾勇历赤拳，十觞薄醉晕红缬。", 
            "令申纵不自昔悬，妆缀原非士所屑。", 
            "世上营营同此看，才有旋无只一瞥。", 
            "深积妙化别堪思，拘方泥象又何说。", 
            "一卷相映不畏寒，我胸长有凉如铁。"
        ], 
        "title": "三效欧阳体次苏子瞻韵", 
        "type": "古风", 
        "yun": "屑"
    }, 
    {
        "author": "刘墉", 
        "era": "清", 
        "subtype": null, 
        "text": [
            "红冰一片凝双魂，江婓夜吊秋烟痕。", 
            "修顽雪挼弱无骨，对泣余膏咽孤月。", 
            "娇怜负转如流弹，觅影不见空折盘。", 
            "蚌珠拾得无处著，歌怨莫邪声更寒。", 
            "江中碧化古时魅，裁佩偏宜素腰腻。", 
            "唾壶已碎失胭脂，浓入吴波波亦醉。", 
            "故宫云老东西迷，十二栏干锁玉肌。", 
            "吴蚕作茧不裹肉，飞出双蛾向江哭。", 
            "乌啼纱绿机声绝，余织青红两雌蜺。", 
            "青锋祇欲饫蝤蛴，臂上守宫蔫未灭。"
        ], 
        "title": "玉波冷双连", 
        "type": "古风", 
        "yun": null
    }, 
    {
        "author": "刘墉", 
        "era": "清", 
        "subtype": null, 
        "text": [
            "堂中了了见文殊，道人心似秋潭虚。", 
            "不求五欲以自恣，以法为乐喜有余。", 
            "青山白云远萦带，碧梧翠竹交扶疏。", 
            "乞食一钵万事了，洗钵宴坐忘朝晡。", 
            "门外红尘坌十丈，尘中有客常崎岖。", 
            "清谈名理侔卫乐，高论康济追唐虞。", 
            "偶来憩息意良惬，尚有客气论贤愚。", 
            "教乘滋茂信有力，廊庙何必殊江湖。"
        ], 
        "title": "和王临川杭州修广师法喜堂韵", 
        "type": "古风", 
        "yun": null
    }, 
    {
        "author": "刘韵", 
        "era": "清", 
        "subtype": null, 
        "text": [
            "更生西汉儒，举行冠群彦。", 
            "立朝遇闇主，宫寝恣荒宴。", 
            "戒昧司晨鸡，谣起涎尾燕。", 
            "忧深托讽谕，表进《列女传》。", 
            "精胜匡衡疏，谲异谷永谏。", 
            "七篇举其纲，百人萃厥选。", 
            "王政首母仪，阴教系治典。", 
            "其次及贤明，家国佐安奠。", 
            "仁智德乃尊，贞顺性斯善。", 
            "处变重节义，遴才取通辩。", 
            "有劝必有惩，孽嬖居其殿。", 
            "徽音慕肃雍，容饰薄盼倩，上自翚翟贵，下逮荆布贱。", 
            "众美既毕陈，四德亦备见。", 
            "鞶鉴昭千秋，搜讨信云遍。", 
            "谁欤续补辑，两京厕名媛。", 
            "纵增彤管辉，未免时代舛。", 
            "昔闻大家注，训故藉排纂。", 
            "又闻《长康图》，丹青妙独擅。", 
            "恨生千载下，古本失流转。", 
            "东海有女宗，观书目如电。", 
            "徵诗订三家，集解编八卷。", 
            "残文补阙漏，奥义畅推衍。", 
            "同时得梁氏，振绮罗文献。", 
            "笺释足并行，汉学留一线。", 
            "披函日循诵，淑范生敬羡。", 
            "颇思绘屏风，遗像识真面。", 
            "联代铸金事，朝夕薰香荐。", 
            "远愧孙夫人，列传系序赞。", 
            "三复中垒书，述古发长叹。"
        ], 
        "title": "书福山王婉佺夫人列女传注后", 
        "type": "古风", 
        "yun": null
    }, 
    {
        "author": "刘韵", 
        "era": "清", 
        "subtype": null, 
        "text": [
            "佐馂得馀閒，游山觅幽赏。", 
            "晨兴奉板舆，意在怡色养。", 
            "出郊二十里，境渐异墨尘坱。", 
            "奇峰迎面来，松筱密如幌。", 
            "穹窿大石鼓，擘自巨灵掌。", 
            "鸟道盘一线，螺屏列万丈。", 
            "舆夫作蛇行，蜿蜒陟林莽。", 
            "古刹峙山椒，结构极闳敞。", 
            "衣钵五代遗，榱桷普陀仿。", 
            "登攀屴崱峰，白云任俯仰。", 
            "岩洞探灵源，仙踪殊惝恍。", 
            "翼然水云亭，愚斋署诗榜。", 
            "寺门涌泉出，有池数弓广。", 
            "久旱从不枯，佛法现龙象。", 
            "寺左喝水岩，壁錾大士像。", 
            "活活龙头泉，激轮钟自响。", 
            "右瞰达摩洞，幽僻莫可状。", 
            "面壁悟禅机，眼底颈明朗。", 
            "纵无换骨丹，颇萌出尘想。", 
            "慈姑困步履，扶掖代藜杖。", 
            "不愁暝色催，愿睹白毫放。", 
            "停车为少留，归路月已上。"
        ], 
        "title": "侍姑冯夫人游石鼓山", 
        "type": "古风", 
        "yun": null
    }, 
    {
        "author": "刘韵", 
        "era": "清", 
        "subtype": null, 
        "text": [
            "小西湖，湖水清，沦涟一勺分仙瀛。", 
            "有亭翼然如建瓴，文阑百摺环螺屏。", 
            "疏荭断蓼映秋色，此中可寻鸥鹭盟。", 
            "小云台，山石叠，奇礓竦削苔翠积。", 
            "腾空恍挟怒猊舞，卧云似作蟠龙蛰。", 
            "剔透玲珑无傍依，此中疑有神仙窟。", 
            "我来海国游，秋光满林圃。", 
            "树头嘒蝉静，池面喁鱼聚。", 
            "霜枫落叶任低昂，篱菊延芳作宾主。", 
            "宛延山下径，回环湖上堤。", 
            "登临既乘兴，吟眺几忘疲。", 
            "小桥长廊缓缓步，行尽湖堤觅山路。", 
            "山颠风景无限好，一览吴淞雪树渺，归来好趁夕阳时，山渌湖光黯相照。"
        ], 
        "title": "上海城隍庙有园一区花木蓊翳流水萦带颇饶幽趣俗名小西湖秋日与外子过此作歌纪之", 
        "type": "古风", 
        "yun": null
    }, 
    {
        "author": "刘韵", 
        "era": "清", 
        "subtype": null, 
        "text": [
            "自暌慈姑侧，五历暑与寒。", 
            "宦辙随闽峤，攀陟恒苦艰。", 
            "眷念姑恩重，昕夕愁眉攒。", 
            "纵有淑贤娣，耿耿心未安。", 
            "君也为贫仕，还里良亦难。", 
            "显扬志犹沮，待时振羽翰。", 
            "吾病亟思归，且得共馂餐。", 
            "有子甫八龄，可博含饴欢。", 
            "中馈付姬媵，传舍影不单。", 
            "功业君自勉，井臼吾当殚。", 
            "偕隐俟异日，临别增辛酸。"
        ], 
        "title": "携忠儿归甬上别外子", 
        "type": "古风", 
        "yun": null
    }, 
    {
        "author": "刘雷恒", 
        "era": "清", 
        "subtype": null, 
        "text": [
            "早知离别，悔当初、一笑等闲心许。", 
            "自与云英成闲隔，回首玉京迷路。", 
            "箧扇凉深，机丝露湿，冉冉三秋暮。", 
            "钿蝉零落，伊州一曲谁鼓。", 
            "就里多少相思，缄愁欲发，只欠归鸿度。", 
            "竟夕清砧将远梦，分付月明来去。", 
            "小影熏香，新诗断带，触著添愁绪。", 
            "寄声安否。", 
            "此情惟感鹦鹉。"
        ], 
        "title": "百字令 无题", 
        "type": "词", 
        "yun": null
    }, 
    {
        "author": "刘锡五", 
        "era": "清", 
        "subtype": null, 
        "text": [
            "我懒不结客，愿从诗人游。", 
            "烹字恒苦饿，对酒能忘忧。", 
            "卷施主人大招手，恰有苏家酒一斗。", 
            "燕市酒徒多故人，入座无烦问谁某。", 
            "学士乍辍螭头班，青衫司马官正闲。", 
            "画鬼山人阁画笔，吟愁平子停吟笺。", 
            "西曹水部都散直，大复恰并崆峒肩。", 
            "枫欲丹时菊欲黄，一风一雨天深凉。", 
            "当关不怕醉尉醉，骂座或恕狂奴狂。", 
            "乐莫乐兮文字知，惜莫惜兮少壮时。", 
            "一年好景君须记，百罚深杯我不辞。", 
            "君不见，韝上鹰，早时呼雨春风声。", 
            "又不见，梁间燕，江南塞北年年见。", 
            "万物变化有如此，英雄竖子皆前死。", 
            "阮公恸哭徒为尔，乐哉糟丘吾老矣。"
        ], 
        "title": "卷施阁燕集", 
        "type": "古风", 
        "yun": null
    }, 
    {
        "author": "刘锡", 
        "era": "清", 
        "subtype": "五言律诗", 
        "text": [
            "扰攘风尘客，摇鞭过汉关。", 
            "白沙春水渡，红树夕阳山。", 
            "途短轻装减，天长羸马间。", 
            "孤村烟几缕，遥杂暮云间。"
        ], 
        "title": "过雁门", 
        "type": "律诗", 
        "yun": "删"
    }, 
    {
        "author": "刘蓉", 
        "era": "清", 
        "subtype": "七言律诗", 
        "text": [
            "木鸡修道无人问，裘马论交几辈贤。", 
            "贱子胸中足丘壑，与君分内得林泉。", 
            "同堂论道窥真宰，埋首穷经各少年。", 
            "努力名山接薪火，豫章家学要人传。"
        ], 
        "title": "赠罗仲岳", 
        "type": "律诗", 
        "yun": "先"
    }, 
    {
        "author": "刘蓉", 
        "era": "清", 
        "subtype": "七言律诗", 
        "text": [
            "文坛纵笔子能豪，又拥貔貅护节旄。", 
            "倚马万言看滚滚，征鞍千里叹劳劳。", 
            "谋探虎穴心偏壮，身托龙门价便高。", 
            "军律尚师程不识，休凭家法试戎韬。"
        ], 
        "title": "赠李次青司马用吴子序编修韵 其一", 
        "type": "律诗", 
        "yun": "豪"
    }, 
    {
        "author": "刘蓉", 
        "era": "清", 
        "subtype": "七言律诗", 
        "text": [
            "当年台榭总邱墟，今古茫茫一慨予。", 
            "吴楚山河残照外，英贤姓字断碑余。", 
            "故乡戎马无消息，大壑云龙待展舒。", 
            "赢得须眉画麟阁，书生择术未全疏。"
        ], 
        "title": "赠李次青司马用吴子序编修韵 其二", 
        "type": "律诗", 
        "yun": "鱼"
    }, 
    {
        "author": "刘福姚", 
        "era": "清", 
        "subtype": "七言律诗", 
        "text": [
            "趋朝犹著旧宫衣，楼阁云深望里非。", 
            "文字酬恩殊负负，江湖恋阙尚依依。", 
            "苍茫天意凭谁问，老懒心情与世违。", 
            "一领渔蓑归计熟，中原豺虎未应稀。"
        ], 
        "title": "端午赐衣和毅夫侍御韵", 
        "type": "律诗", 
        "yun": "微"
    }, 
    {
        "author": "刘锡五", 
        "era": "清", 
        "subtype": "五言律诗", 
        "text": [
            "坡陀才数尺，车马日如流。", 
            "永夜淋铃雨，终朝薄笨愁。", 
            "轮旋如宋鹢，人喘肖吴牛。", 
            "谁信涔蹄水，风来解覆舟。"
        ], 
        "title": "黄土坡遇雨", 
        "type": "律诗", 
        "yun": "尤"
    }, 
    {
        "author": "刘锡五", 
        "era": "清", 
        "subtype": "七言律诗", 
        "text": [
            "作宰桐乡便作家，甘棠阴里种桑麻。", 
            "山中安石留棋墅，屏后扶风列绛纱。", 
            "死悟前因仍是月，生无一日不看花。", 
            "口碑尽有遗民戴，岂止天台老衲夸。"
        ], 
        "title": "袁简斋先生生挽诗", 
        "type": "律诗", 
        "yun": "麻"
    }, 
    {
        "author": "刘雷恒", 
        "era": "清", 
        "subtype": "七言律诗", 
        "text": [
            "当年相士作三门，涧绕桃花尚有村。", 
            "一自射台悲宿草，仅留盘坞散朝暾。", 
            "湛卢已出湘江水，长乐空归二女魂。", 
            "早暮江心风浪起，鸱夷来往诉沉冤。"
        ], 
        "title": "阖闾城", 
        "type": "律诗", 
        "yun": "元"
    }, 
    {
        "author": "刘雷恒", 
        "era": "清", 
        "subtype": "七言律诗", 
        "text": [
            "玉鱼金碗思悠悠，谁重皇山土一抔。", 
            "曾忆世家传太史，况从至德表尼丘。", 
            "云凝故宅银床冷，月落平墟碧树秋。", 
            "让国更推吴季子，应知高节自孙谋。"
        ], 
        "title": "泰伯墓", 
        "type": "律诗", 
        "yun": "尤"
    }, 
    {
        "author": "刘韵", 
        "era": "清", 
        "subtype": "七言绝句", 
        "text": [
            "萱闱日日盻归槎，腊鼓声中未到家。", 
            "曾约秋窗评菊谱，翻劳烟驿剪梅花。"
        ], 
        "title": "寄外子海上", 
        "type": "绝句", 
        "yun": "麻"
    }, 
    {
        "author": "刘韵", 
        "era": "清", 
        "subtype": "七言绝句", 
        "text": [
            "开轩俯瞰尽桃花，映带衣裾灿晓霞。", 
            "雨后收花待春雪，为儿靧面作妍华。"
        ], 
        "title": "楼居即事", 
        "type": "绝句", 
        "yun": "麻"
    }, 
    {
        "author": "刘韵", 
        "era": "清", 
        "subtype": "五言律诗", 
        "text": [
            "壮矣此行役，横腰佩太阿。", 
            "探奇历西岳，陟险渡黄河。", 
            "风雪关前重，豺貙塞外多。", 
            "归期宜早决，堂上鬓双皤。"
        ], 
        "title": "送外子于役秦中", 
        "type": "律诗", 
        "yun": "歌"
    }, 
    {
        "author": "刘韵", 
        "era": "清", 
        "subtype": "五言律诗", 
        "text": [
            "寂寞白云寺，当门好鸟鸣。", 
            "日高山雾薄，风定树烟横。", 
            "岩底闻人语，墙头落涧声。", 
            "飞仙渺难即，何处学长生。"
        ], 
        "title": "白云寺", 
        "type": "律诗", 
        "yun": "庚"
    }, 
    {
        "author": "刘韵", 
        "era": "清", 
        "subtype": "七言律诗", 
        "text": [
            "鱼軿揽胜得追从，遥指高台是钓龙。", 
            "出海烟岚迷树色，摩厓碑碣剔苔封。", 
            "久销霸业沈枯井，平挹秋光接远峰。", 
            "眼力尽时转空阔，待看健笔写云松。"
        ], 
        "title": "陪王霨斋夫人登钓龙台", 
        "type": "律诗", 
        "yun": "冬"
    }, 
    {
        "author": "刘韵", 
        "era": "清", 
        "subtype": "七言律诗", 
        "text": [
            "缃桃压槛绿阴稠，妆镜安排是此楼。", 
            "琴簟将移花似泣，珠栊欲卸鸟知愁。", 
            "凿楹万卷留纱护，黏壁千篇启箧收。", 
            "默祝慈姑春不老，年年海屋数添筹。"
        ], 
        "title": "将随外子南游留别红雨楼", 
        "type": "律诗", 
        "yun": "尤"
    }, 
    {
        "author": "刘韵", 
        "era": "清", 
        "subtype": "七言律诗", 
        "text": [
            "年来多病少欢愉，离得绳床若梦苏。", 
            "理鬓漫将尘镜拂，添香犹倩小鬟扶。", 
            "懒收红叶题银管，爱折黄花插玉壶。", 
            "惆怅寒窗风雨夜，书帏照影一镫孤。"
        ], 
        "title": "暮秋病起 其一", 
        "type": "律诗", 
        "yun": "虞"
    }, 
    {
        "author": "刘韵", 
        "era": "清", 
        "subtype": "七言律诗", 
        "text": [
            "秋光黯淡透虚棂，石鼎香飘药火青。", 
            "听雨梦回惊蟋蟀，临风身怯颤蜻蜓。", 
            "久疏井臼惭梁案，苦忆乡园隔谢庭。", 
            "且对高堂说强健，亲携菊酒慰衰龄。"
        ], 
        "title": "暮秋病起 其二", 
        "type": "律诗", 
        "yun": "青"
    }, 
    {
        "author": "刘墉", 
        "era": "清", 
        "subtype": "七言律诗", 
        "text": [
            "六朝金粉擅风流，射策东堂片玉收。", 
            "事去不无江总恨，宦成薄有杜陵愁。", 
            "凄凉法曲秦淮夜，慷慨悲歌易水秋。", 
            "宝玦飘零红袖泣，几多哀艳为君留。"
        ], 
        "title": "读吴梅村集", 
        "type": "律诗", 
        "yun": "尤"
    }, 
    {
        "author": "刘墉", 
        "era": "清", 
        "subtype": "七言律诗", 
        "text": [
            "大别山前江水横，烟波江上古今情。", 
            "王敦不忌温忠武，刘表翻嫌祢正平。", 
            "城郭人归云未散，汀洲春绿草还生。", 
            "秋风吹梦潇湘浦，回首南楼月正明。"
        ], 
        "title": "武昌怀古", 
        "type": "律诗", 
        "yun": "庚"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "碧树成连理。", 
            "记双虬、迎銮伏地，闰年庚子。", 
            "高不一寻横十丈，展尽壶天彩翠。", 
            "刚援得、玉清宫例。", 
            "太极昭阳留御墨，算杨家、不愧鹅黄字。", 
            "还胜似，八公桂。", 
            "城东旧是琴觞地。", 
            "二十年、霜柯不改，岁寒交契。", 
            "树亦犹龙人不测，常见青牛紫气。", 
            "早相送、翠华归矣。", 
            "纵使昆池灰尽黑，更前年、谁见蛟龙死。", 
            "人阅世，亦如此。"
        ], 
        "title": "金缕曲 咏八仙宫黄杨，邀湘绮同赋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "谢公娇女，温郎外妹，宛转鱼游春水。", 
            "七年同梦傍梅花，盼不到、梅花结子。", 
            "姚黄在上，离支在侧，聊博金萱色喜。", 
            "梦中谁送玉麟来，还祇怕、观音是你。"
        ], 
        "title": "鹊桥仙 其一 裕堂因无子置媵，非其志也。代作一词谢夫人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "青梅竹马，玉台纱障，成就神仙夫妇。", 
            "两情如蜜透中边，浑不识、梨酸杏酢。", 
            "莲花莲子，凭君采撷，那用仓庚疗妒。", 
            "若将侬比玉观音，问卿可能持长素。"
        ], 
        "title": "鹊桥仙 其二 代夫人答", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "迟迟玉漏，正谯门深掩。", 
            "𠸢剥荒鸡夜将半。", 
            "把美人、颜色比古人书，明烛底，禁得狂奴爱玩。", 
            "帷屏清似水，执拂无人，椅妾玲珑镇相伴。", 
            "睡味美于饧，手倦抛书，问蝴蝶与庄谁辨。", 
            "试摺叠、魂兄夹书中，似一百年前，白荷花瓣。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小年长日，又桐生翠珥，藕添瑶节。", 
            "鹊踏幽窗铃索响，犹记那人心怯。", 
            "露药欹红，烟荷滴粉，玉貌何分别。", 
            "金香前事，玳梁双燕能说。", 
            "回忆京兆当年，小眉亲画，镜底初三月。", 
            "别后青禽来往字，刚似云罗千叠。", 
            "水驿芳梅，津亭怨柳，纤手都曾折。", 
            "甚时相见，晓妆重看梳发。"
        ], 
        "title": "念奴娇 闰夏有忆，用稼轩韵 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "此翁六一，是追陪洛下，耆英时节。", 
            "少与浮荣多与健，马上飞腾休怯。", 
            "如意天花，官袍芳草，全与人殊别。", 
            "樊南遗事，西都士女能说。", 
            "应笑老去韦郎，玉箫安在，长忆人如月。", 
            "本领何关歌曲事，宛转渭城三叠。", 
            "一范临关，百坡照颍，朝士都心折。", 
            "清朝看镜，一痕霜在吴发。"
        ], 
        "title": "念奴娇 用前韵自题六十一岁小像二首 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "士当知足，甚紫薇花畔，更希旌节。", 
            "到老始知高处险，安晚平生情怯。", 
            "雪白鳊鱼，霜红橘树，久与家林别。", 
            "放翁团扇，风流时有人说。", 
            "天意留取江南，读书种子，双眼明如月。", 
            "案牍祇同风箨扫，书似云山重叠。", 
            "皓鹤轩昂，青松倔强，羽鬣无摧折。", 
            "后身何似，一规脉望如发。"
        ], 
        "title": "念奴娇 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "谁把玉镜台，挂向碧云天。", 
            "今年今月今夜，不似鼠儿年。", 
            "天上楼台玉矗，地上河山金铸，七宝合成全。", 
            "光采不能掩，依旧斗牛间。", 
            "且停待，雕槛坐，石床眠。", 
            "凄风苦雨都过，才放十分圆。", 
            "谁向楼头吹笛，知有绣襦甲帐，不怕雪霜寒。", 
            "起看碧梧影，凉露正娟娟。"
        ], 
        "title": "水调歌头 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "日暮倚修竹，散步咏凉天。", 
            "素娥应是无恨，玉貌似当年。", 
            "月照阑干花影，花底玉笙双髻，清福几人全。", 
            "云捧夜珠出，置我掌中间。", 
            "绛河转，银烛灺，未成眠。", 
            "人生离别何恨，菱镜有时圆。", 
            "昨夜双桐吟雨，今夜两星添柳，人意判温寒。", 
            "千里共明月，持此慰婵娟。"
        ], 
        "title": "水调歌头 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "酹汝一杯酒，还我有情天。", 
            "大江东去谁唱，莫忆赤乌年。", 
            "终古明珠一颗，一任东西南北，侧面看成全。", 
            "谁写广寒照，人在桂丛间。", 
            "月中坐，宁不胜，雨中眠。", 
            "百年通算，何止千二百回圆。", 
            "满地疏疏花影，不似小楼昨夜，吹彻玉笙寒。", 
            "花与月双美，掩映竹便娟。"
        ], 
        "title": "水调歌头 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "碧海水皆立，月姊自青天。", 
            "人间今是何世，不似汉唐年。", 
            "唤醒蟾宫一梦，从此青青桂树，转共栎材全。", 
            "玉斧尔何物，久置广寒间。", 
            "且容我，闲处坐，醉时眠。", 
            "药娥居处宫殿，的的蕊珠圆。", 
            "世界光明如许，试唤鱼龙起舞，清极不知寒。", 
            "更与乘鸾子，霜里斗婵娟。"
        ], 
        "title": "水调歌头 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "是谁裁、轻冰一片，采莲莫便忘藕。", 
            "湘波一勺刚盛住，又学翠盘珠走。", 
            "才入手。", 
            "恰便似、纤纤玉屧生来瘦。", 
            "素丝万缕。", 
            "好织就相思，随他红叶，流出御街口。", 
            "琼瑶赠，曾出云罗小袖。", 
            "幽香著袂如酒。", 
            "书中褪粉乾蝴蝶，和汝百年长寿。", 
            "君信否。", 
            "君试问、梨霜梅雪谁长久。", 
            "莲台稽首。", 
            "愿瓣瓣成花，花花结子，结子赛红豆。"
        ], 
        "title": "买陂塘 赋得白荷花瓣四首 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "恁纤纤、两头兜起，芳心收束无限。", 
            "吴侬错认瓢儿菜，怎把冰绡轻换。", 
            "君试看。", 
            "看洛浦、瑶姬罗袜凌波飐。", 
            "莲娃手软。", 
            "是底处携来，并刀似雪，劈破八蚕茧。", 
            "堪怜处，一约冰丝宛转。", 
            "鸳鸯湖上常见。", 
            "莲房露冷从伊坠，祇觉粉深红浅。", 
            "分两瓣。", 
            "算一瓣侬心，一瓣如卿面。", 
            "香薰不断。", 
            "似双合柔荑，佛前祷告，莫逐绮霞散。"
        ], 
        "title": "买陂塘 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "是天生、银船一叶，宛然盛得愁住。", 
            "莲衣落尽深红色，姑射冰肌偷觑。", 
            "双白鹭。", 
            "莫当作银鱼，隔浦嗛将去。", 
            "小娟媚妩。", 
            "笑越女聪明，三年湖上，刻玉未成楮。", 
            "西风起，一任飘烟坠露。", 
            "中流直恁容与。", 
            "凌秋好上银河曲，定有星妃乘汝。", 
            "清绝处。", 
            "便煠作花酥，也吃观音素。", 
            "鸳鸯对语。", 
            "有莲叶双承，藕丝牢系，未觉此心苦。"
        ], 
        "title": "买陂塘 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "障秋晖、亭亭青盖，瑶华一二三朵。", 
            "无情有恨何人见，月晓风清欲堕。", 
            "花雨过。", 
            "称素手拈来，微笑依莲座。", 
            "不须赠我。", 
            "似新月弯弯，寒琼一握，乞与窅娘可。", 
            "清凉界，不放一尘红涴。", 
            "藕船缩本谁做。", 
            "轻绡叠雪鲛妃剪，幻出化身千个。", 
            "知得么。", 
            "算梨琐梅纤，争似双梭大。", 
            "妆慵粉亸。", 
            "好持作鞋杯，满斟绿醑，一酌九愁破。"
        ], 
        "title": "买陂塘 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "冰纱三寸，旧书中往往，夹花成腊。", 
            "真有白莲花世界，百岁不生不灭。", 
            "世叹难逢，人忧不满，素女何修得。", 
            "玉河鸥鹭，乾嘉以后疏隔。", 
            "犹忆天诞牟尼，恒星不见，此夜莲胎坼。", 
            "甲子倘从麟笔起，应是二千年雪。", 
            "蛱蝶成灰，鸳鸯换世，留此觚棱月。", 
            "写经钞典，将毋同贝多叶。"
        ], 
        "title": "百字令 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "屈金粟后，数国初人物，历年三百。", 
            "此是百年前旧物，犹逊悔翁乾蝶。", 
            "玳瑁云斑，玻璃冰老，淡极苌弘血。", 
            "朝云书至，近时无此花叶。", 
            "为问当日池中，蛟龙安在，惟汝无生灭。", 
            "四十余年能长我，兄事藕花也得。", 
            "道士桃新，丈人梅旧，容汝中间立。", 
            "花如解语，试谈大父游射。"
        ], 
        "title": "百字令 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "长圆长好，算此花和月，一般多福。", 
            "君子长生砖压扁，形似开大白蝠。", 
            "若遇商贤，或逢柱史，当如孩儿菊。", 
            "倘旌花瑞，凤池为汝汤沐。", 
            "群卉竞祝期颐，筠兰榴桂，百子千孙足。", 
            "倘与姚黄争九锡，贵寿两家分属。", 
            "芡弟调冰，茨姑捣粉，家世清如玉。", 
            "香芸几叶，百年长伴书簏。"
        ], 
        "title": "百字令 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花之君子，较苔笺蕉纸，更饶香泽。", 
            "人道吴宫西子命，薄似轻纱蝉翼。", 
            "我谓不然，粉真长在，万古如冰雪。", 
            "息肌何术，百年依旧莲靥。", 
            "须信惠子书中，玉颜常有，多自翻㠾得。", 
            "怡府霜藤虚白楮，同此银光粉色。", 
            "练袋萤枯，青编蠹稿，独擅长生诀。", 
            "蓬池前辈，论科何止三十。"
        ], 
        "title": "百字令 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "不绯不紫，是榜眼、莲花一瓣。", 
            "与脉望圈儿，香芸叶子，好结书中伙伴。", 
            "露冷瑶房轻轻坠，了不觉、粉痕销减。", 
            "将妃子玉鱼，剖为双佩，宛如冰片。", 
            "谁见。", 
            "无情晓月，柳边低黯。", 
            "算玉叶云纤，鹤翎雪大，无此瑶花峭茜。", 
            "书寄朝云，叠为方胜，也似素罗香软。", 
            "待唤取、白下莫愁艇子，与侬方便。"
        ], 
        "title": "二郎神 其一 赋得白荷花瓣，和午诒", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "百花落尽，只榜眼、莲花长好。", 
            "甚老去张郎，脸霞红褪，犹著白衣待诏。", 
            "千岁辽东霜翎鹤，算十倍、雪儿难老。", 
            "嗟碧海有桑，华池无藕，损人怀抱。", 
            "偷照。", 
            "瑶池翠水，宛然风貌。", 
            "想玉蝀桥边，十全天子，曾见风清月晓。", 
            "千朵鲜明，南宫夜景，一旦玉荷如扫。", 
            "且拾取、旧日琪花一片，佛前微笑。"
        ], 
        "title": "二郎神 其二 赋得一百年前白荷花瓣，和午诒", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "银河泻地，似钱王万弩射江潮。", 
            "十二巫云尽墨，谁念楚鬟娇。", 
            "又似轻兵出塞，渡冰河、铁马晚萧萧。", 
            "甚岸巾危坐，两行宫烛，红影不胜摇。", 
            "可是花奴圣手，撒明珠、万斛打芭蕉。", 
            "一霎红檐声细，慢酒滴春槽。", 
            "料得秦娥今夜，倚髹屏、玉箸湿鲛绡。", 
            "自那回别后，凤楼寒重，朱唇不暖旧时箫。"
        ], 
        "title": "南浦 夏夜骤雨", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "榜眼莲花，早忏尽红情，暗渍冰麝。", 
            "素靥含娇，禁得伯时描画。", 
            "西子粉爪留痕，恁摘得、玉瓢无靶。", 
            "想弄花、香满罗衣，和著玉人归也。", 
            "归来检点鲛妃帕。", 
            "与书中、银蝶同化。", 
            "天然一剪瑶池雪，那逐绛桃偷嫁。", 
            "绝似新月纤纤，奈软玉、瘦无一把。", 
            "怕自今步步生莲，不在石榴裙下。"
        ], 
        "title": "玲珑四犯 其一 再和午诒白荷花瓣", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "榜眼莲花，早历尽中书，廿四番考。", 
            "太素光阴，三万六千过了。", 
            "曾见五世鸳鸯，一辈辈、白头双笑。", 
            "记一年、一阕菱歌，红豆金箱不少。", 
            "那回偷采芳龄小。", 
            "叹莲娃、生子都老。", 
            "藏身粉指青编里，也抵中山一觉。", 
            "依旧浅水蓬莱，想玉面、皱纹羞照。", 
            "忆折梅同下西洲，犹是玉台初稿。"
        ], 
        "title": "玲珑四犯 其二 再和午诒一百年前白荷花瓣", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉缸撩我看花眼，昨宵已曾开过。", 
            "浅浅垂春，深深照夜，暗结连珠双朵。", 
            "闲愁无那。", 
            "算小草红心，有情如我。", 
            "未忍挑伊，依前戴上玉钗可。", 
            "纱窗又催月上，正蛩鸣粉壁，蟾啮金锁。", 
            "网户蛛灵，填河鹊喜，好梦都凭伊做。", 
            "青扉玉琐。", 
            "忆宝炬宫莲，自天飘堕。", 
            "莫误相思，当他红豆颗。"
        ], 
        "title": "齐天乐 灯花，和兰当韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "南山晚黛青于柳。柳梢新月黄于酒。", 
            "羽扇鹤翎花。角巾冰片纱。", 
            "日斜池上立。影似松身直。", 
            "波面一花新。娇黄十字蘋。"
        ], 
        "title": "菩萨蛮 池上 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "官池不著沙汀鹭。朱栏碧甃徘徊处。", 
            "天际过晴云。绿波光照人。", 
            "唼花双鸭小。驯鹿依芳草。", 
            "盏大绿荷圆。咸丰当百钱。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "问余筋力差多少。兴来祇觉登楼好。", 
            "东面女墙低。画桥杨柳齐。", 
            "插禾兼割麦。鸟唤樊川北。", 
            "欲得画师难。青青数朵山。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "夏山苍翠浓如滴。亦如垂露宣城笔。", 
            "写以画中诗。诗人似郭熙。", 
            "池波萱草映。凤爪黄金嫩。", 
            "花外一连莺。学人吹玉笙。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "晚烟直。", 
            "桥下罗纹水碧。", 
            "长亭柳、曾系玉骢，金缕依依可怜色。", 
            "咸秦岂异国，人识新丰倦客。", 
            "东风里，一搦楚腰，抱月飘烟不盈尺。", 
            "騕袅去无迹，叹不似江南，长见帆席。", 
            "华林嫩叶春虫食。", 
            "随渭水东去，岳莲西指，雨迎烟送四五驿，直青到河北。", 
            "恻恻。", 
            "绮愁积。", 
            "似摇落江潭，一样凄寂。", 
            "花开陌上春无极。", 
            "奈拗颈桥畔，数声风笛。", 
            "春闺红泪，共夜雨，枕上滴。"
        ], 
        "title": "兰陵王 灞桥感柳，用清真韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿窗细雨。", 
            "花里燕睡，花外莺语。", 
            "梅子黄否。", 
            "点汤渍蜜，吴羹向谁絮。", 
            "玉塘半亩。", 
            "明镜照我，来听蛙鼓。", 
            "风柳低舞。", 
            "画栏几折，斜阳自来去。", 
            "未放藕花白，点点荷珠融碧露。", 
            "花逊叶香，香风吹粉鹭。", 
            "且幕卷青油，扇倚红醋。", 
            "悄无人处。", 
            "看竹里茶烟，花杪轻度。", 
            "只新蟾、把人偷觑。"
        ], 
        "title": "绕佛阁 其一 长夏即事", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "昨宵猛雨。", 
            "今夜碧月，来共鸥语。", 
            "茶梦圆否。", 
            "欲圆又破，梁间燕儿絮。", 
            "小园一亩。", 
            "梧竹影里，窥见河鼓。", 
            "风叶掀舞。", 
            "小荷堕粉，徘徊不能去。", 
            "夜久葛巾湿，髣髴瑶阶生白露。", 
            "风袅鬓丝，清于池上鹭。", 
            "且一荐冰瓯，薄点梅醋。", 
            "画檐深处。", 
            "有点点流萤，帘隙偷度。", 
            "照青编、任人看觑。"
        ], 
        "title": "绕佛阁 其二 东堂月夜，叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "碧玲珑馆女儿居。", 
            "脸红芙。", 
            "鬓鸦雏。", 
            "别又三年，诗格似唐初。", 
            "自写明河篇一纸，学织女，寄黄姑。", 
            "青鸾信息几曾疏。", 
            "赠明珠。", 
            "报琼琚。", 
            "君问簪花，小字倩谁书。", 
            "向道是侬刚不信，宁更有，女相如。"
        ], 
        "title": "江城子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "了无暑。", 
            "南来几、梅风吹霁虹雨。", 
            "博山烟一缕。", 
            "轻度魫窗，萦带芳树。", 
            "罗衣楚楚。", 
            "添半臂、泥金刚彀。", 
            "玉簟龙鳞似水，仗六曲画屏风，把新寒防护。", 
            "分付。", 
            "兰缸麝炷。", 
            "蔷薇盥手，重展金黁谱。", 
            "画兰吴下女，转作词人，隔烟低语。", 
            "凉花泫露。", 
            "问笙鹤、瑶天归否。", 
            "泪烛红深几许。", 
            "浑不似、绿桐阴，横琴处。"
        ], 
        "title": "角招 雨后凉甚，灯下读《兰当词》，漫赋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "十三筝柱金雁飞。", 
            "晚妆慵、云髻半颓。", 
            "甚黄昏、朱帘犹卷，待衔花、双燕未归。", 
            "起看新月西廊下，被东风、吹冷画衣。", 
            "慢兜回、茜窗深处，熨泥金、裙带写诗。"
        ], 
        "title": "恋绣衾 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿阴如幄笼翠烟。", 
            "儭安榴、一点更妍。", 
            "怪朝来、幺红不见，被春人、簪上鬓边。", 
            "花窗两面镶云母，似吴中、烟浦画船。", 
            "绣帘间、一弯碧月，学文君、新画远山。"
        ], 
        "title": "恋绣衾 夏闰四解 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "织花湘簟青玉光。", 
            "悄无言、茉莉自香。", 
            "是渠侬、云鬟曾戴，共玉钗、偷卸枕旁。", 
            "白团扇画乘鸾女，引清风、肌雪自凉。", 
            "玉池心、鸳鸯偷笑，纳凉人、长是淡妆。"
        ], 
        "title": "恋绣衾 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "华清出浴云髻偏。", 
            "飐蜻蜓、红瘦小莲。", 
            "甚竹垆、候汤犹嫩，绕东墙、双鹤避烟。", 
            "黄栀花下哥瓷盏，试新茸、双井雨前。", 
            "敛双蛾、将颦还笑，指冰槃、梅子带酸。"
        ], 
        "title": "恋绣衾 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "瑶华池上金鲫鱼。", 
            "唼圆荷、盘露泻珠。", 
            "俯清漪、金钗欲溜，睡起来、云鬓乱无。", 
            "双鸳来往青苔地，小红栏、纤手自扶。", 
            "怪昨宵、五更微雨，损芭蕉、叶上草书。"
        ], 
        "title": "恋绣衾 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "云中青凤辇。", 
            "绰约灵妃，试偷开啼眼。", 
            "丛丛烟筱，堪截作、碧玉苕华仙琯。", 
            "青峰江上，杳难逢、宫眉春展。", 
            "把御垆金鹧香斑，写入竹枝哀怨。", 
            "苍梧一抹横云，任倚遍修篁，罗袖寒浅。", 
            "红兰泫露，还仿佛、慢转秋波娇眄。", 
            "璇宫夜泣，可织得、银床冰簟。", 
            "胜后来、宴冷瑶池，苦竹黄云歌遍。"
        ], 
        "title": "瑶华 咏湘妃竹，次兰当韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "满衣风露两眉秋。", 
            "板桥头。", 
            "小兰舟。", 
            "朵朵绯霞，叶叶翠云流。", 
            "蓦见吴娃红粉面，比花俊，替花羞。", 
            "菱歌声绕十三楼。", 
            "劝侬休。", 
            "要侬留。", 
            "从古采莲，故事起苏州。", 
            "七二鸳鸯花底睡，浑不带，一分愁。"
        ], 
        "title": "江城子 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "明眸剪水一泓秋。", 
            "蓦回头。", 
            "促移舟。", 
            "窄窄杏红，衫子自风流。", 
            "荡入荷花深处去，怕人见，见人羞。", 
            "泊舟夜傍酒家楼。", 
            "倦还休。", 
            "去还留。", 
            "趁逐秦淮，一水到真州。", 
            "江北江南花不断，何处有，别离愁。"
        ], 
        "title": "江城子 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "芙蓉江上一篷秋。", 
            "趁潮头。", 
            "转莲舟。", 
            "谁引钱塘，水入里湖流。", 
            "教唱沈郎新乐府，才上口，恰含羞。", 
            "越娃居处水明楼。", 
            "雨中休。", 
            "月中留。", 
            "夺得吴宫，西子付杭州。", 
            "说到西湖花色好，吴苑女，一时愁。"
        ], 
        "title": "江城子 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "盈盈红粉露房秋。", 
            "转船头。", 
            "避来舟。", 
            "约略年初，十五最风流。", 
            "摘得荷花低障面，才强笑，又佯羞。", 
            "江南临水尽朱楼。", 
            "欲归休。", 
            "此间留。", 
            "笑指岳莲，十丈是吾州。", 
            "欲引江船来入渭，云树隔，使人愁。"
        ], 
        "title": "江城子 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "渍酒陶巾。", 
            "钞诗段袄，泪红比烛还深。", 
            "浅土稽山，谁从玉海钩沈。", 
            "早将身作潇湘水，写红兰、万种愁心。", 
            "论词人、词是秋花，人是秋星。", 
            "飘飘不尽凌云意，欠勒铭碣石，颂鼎汾阳，传唱人间，惟余散水珑玲。", 
            "当年赌画旗亭壁，旧酒痕、犹在吴襟。", 
            "剩今宵、夜雨灯前，独抱牙琴。"
        ], 
        "title": "高阳台", 
        "type": "词", 
        "yun": null
    }, 
    {
        "author": "刘榛", 
        "era": "清", 
        "subtype": "五言绝句", 
        "text": [
            "年年饯春归，试问春归处。", 
            "东皇笑不言，潜逐飞花去。"
        ], 
        "title": "饯春 其一", 
        "type": "绝句", 
        "yun": "语"
    }, 
    {
        "author": "刘榛", 
        "era": "清", 
        "subtype": "五言绝句", 
        "text": [
            "春归春便归，莫更留春住。", 
            "回首五十年，颇恼春相误。"
        ], 
        "title": "饯春 其二", 
        "type": "绝句", 
        "yun": "遇"
    }, 
    {
        "author": "刘榛", 
        "era": "清", 
        "subtype": "五言绝句", 
        "text": [
            "春归春径归，归说有馀情。", 
            "还从清梦底，唤我树头莺。"
        ], 
        "title": "饯春 其三", 
        "type": "绝句", 
        "yun": "庚"
    }, 
    {
        "author": "刘榛", 
        "era": "清", 
        "subtype": "五言绝句", 
        "text": [
            "有愁不带去，无愁何送来。", 
            "倚栏痴儿女，落月尚徘徊。"
        ], 
        "title": "饯春 其四", 
        "type": "绝句", 
        "yun": "灰"
    }, 
    {
        "author": "刘榛", 
        "era": "清", 
        "subtype": "五言律诗", 
        "text": [
            "何物增愁绪，孤城受雨痕。", 
            "草分千嶂湿，风锁一江昏。", 
            "乞米劳僧饭，赊鱼佐客尊。", 
            "应知乘兴棹，已到戴逵门。"
        ], 
        "title": "僧舍对雨柬牧仲", 
        "type": "律诗", 
        "yun": "元"
    }, 
    {
        "author": "刘永济", 
        "era": "清", 
        "subtype": null, 
        "text": [
            "试问深愁何日见，定须翻倒天地。", 
            "情知春思损蛾眉，忍将啼雨意，轻遣梦云知。", 
            "叵奈佳期期不至，天涯换尽芳菲。", 
            "回文空寄蕙娘辞。", 
            "凄凉一段锦，宛转万端丝。"
        ], 
        "title": "临江仙  次韵答豢龙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "不见泉明漉葛巾，喜君豪饮气轮囷，相逢寒谷变春温。", 
            "好筑糟邱聊作长，傥封酒国定称臣，不须持盏唱横汾。"
        ], 
        "title": "浣溪沙三首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "三载江城似梦过，今宵风月足婆娑，且将酒盏压金戈。", 
            "高点银灯看醉舞，漫凭鸾管写哀歌，只愁无计奈醒何。"
        ], 
        "title": "浣溪沙三首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "止酒谁言惨不欢，我看人醉亦陶然，莫将醒醉作方圆。", 
            "独把空杯原有味，须知天籁本无弦，泉明应识长公贤。"
        ], 
        "title": "浣溪沙三首 其三", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "春风换梦一番番，愁来如玉环。", 
            "听鹃才罢又听蝉，天涯山外山。", 
            "苓窃帝，触吞蛮，荒唐天对难。", 
            "一波旋过一波连，云沙鸥自闲。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "鲛尘掀户。", 
            "又惊起乍宿，南云双羽。", 
            "委地蛮花，飐空腥浪，轻换翠歌珠舞。", 
            "漫省荡愁山海，曾是谁家丸土！", 
            "断肠事，剩闲鸥三两，苍波无语。", 
            "知否？", 
            "人正在，野水荒湾，灯底相思苦。", 
            "万驿千程，乱烽残戍，归梦去来何处？", 
            "未了十洲零劫，休问寒灰今古。", 
            "雁绳远、怕玉珰俊约，欲成还阻。"
        ], 
        "title": "喜迁莺 香港陷落数月，始闻寅恪脱自贼中，将取道桂黔入蜀，已约乃弟致书，劝其来乐山讲学，词以坚之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "髡林平楚迷烟陌，水上荒荒日。", 
            "登临莫自怨凋残，一角芜城犹得望中原。", 
            "何时马角乌头白，镜誓年年惜。", 
            "便凭啼雁诉情衷，未必画楼知道有秋风？"
        ], 
        "title": "虞美人", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "寥天鸿断水痕收，霜气淡林邱。", 
            "重云未成晴意，翻作可怜秋。", 
            "闷怀抱，散无由，且嬉游。", 
            "寒花丛筱，稚子山妻，半日淹留。"
        ], 
        "title": "诉衷情 偕家人步出西城，至露济寺苗圃看菊二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "销金匀粉弄妍柔，佳色为谁留？", 
            "天涯一篱清露，犹带晋风流。", 
            "歌啸地，已荒丘，重回头。", 
            "捲帘人瘦，泛蕊杯空，懒赋新愁。"
        ], 
        "title": "诉衷情 偕家人步出西城，至露济寺苗圃看菊二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "金粉楼台蜃气昏，酒朋狂侣更无存。", 
            "寒宵梦里春痕在，影事凄迷恼乱人。", 
            "梅共鹤，病兼贫，蜀山深处一荒村。", 
            "林风静后微闻露，溪月闲来自过门。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "懒换宜春帖，闲思剪綵花。", 
            "眼前何限旧韶华，摇漾一双红烛影交加。", 
            "云冷成微雪，城嚣散宿鸦。", 
            "儿童欢舞气腾霞，拾得人间好语向爷誇。"
        ], 
        "title": "南柯子 除夕", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "万缘吹剑首，忍遥吊、楚兰魂。", 
            "正残画芜城，斜阳故宇，何限愁痕。", 
            "乾坤，只供醉眼，奈忧时肝胆自轮囷。", 
            "谁惜千经万纬，换来泪雨哀云。", 
            "前尘，去水粼粼，情漫苦，梦难温。", 
            "记乱雪榆关，惊涛汉渚，恨墨空存。", 
            "孤坟，甚时酹酒，唤灵旗、赤豹出荒榛。", 
            "为语沧江淡日，故人垂老酸辛。"
        ], 
        "title": "木兰花慢  癸未（1943年）五十六岁 挽豢龙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "残劫关河赚泪多，医愁无处觅消摩。", 
            "红箫宫羽新商定，付与谁家小玉歌。", 
            "人倦困，柳婆娑，闲堂睡起雨初过。", 
            "乱蝉得意声如沸，可奈西风薄幸何。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "银箭流空雨势豪，阵云如马过江皋。", 
            "浮生暂得清凉睡，那管明朝米价高。", 
            "尘满甑，酒辞瓢，隔墙鹅雁正嗷嘈。", 
            "高情未办驱穷赋，懒惰无心作解嘲。"
        ], 
        "title": "鹧鸪天 骤雨生凉，诵天闵惠示新词，快答一阕", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "老去填词韵最娇，嘉陵如画且消摇。", 
            "垆边可有人如月，酒里何妨句满瓢。", 
            "春逝水，世翻涛，自扶筇杖入蓬蒿。", 
            "衰灯暗雨巴山道，冰雪关河恨未销。"
        ], 
        "title": "鹧鸪天 寄怀孤桐重庆二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "电光火中海又桑，纷纷蚁穴换侯王。", 
            "物情看到头成雪，剩取芳怀贮锦囊。", 
            "伤却曲，赋迷阳，秦弓何日射天狼。", 
            "人间棋局终难了，眼底鸥波万里长。"
        ], 
        "title": "鹧鸪天 寄怀孤桐重庆二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "花边谁唤娉婷出，柔肠别有丁香结。", 
            "未办缕金衣，清歌只自奇。", 
            "还君青玉佩，宛转千重意。", 
            "眉样画难工，何关心不同。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "天风袅袅吹琼佩，缠鬓海山云雾气。", 
            "胸中块垒不宜人，腕底河山惟赚泪。", 
            "荒城野水飘蓬地，自有芳怀相妩媚。", 
            "树高藤古写双栖，消领含毫珍重意。"
        ], 
        "title": "木兰花 岭海画人关君山月，以所作古木栖禽题曰《双栖》见贶，奉此为谢", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "瑶京换色，卐字旗常骄蔽日。", 
            "铁骑喧腾，网户深中粉泪零。", 
            "舞场歌席，不见故人空故国。", 
            "酒酽茶香，怕听骁雄话寨当。"
        ], 
        "title": "减字木兰花  观德军入巴黎照片", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "一片骚情万古愁，故人词笔共绸缪。", 
            "云山入望同青眼，烽火相思并白头。", 
            "惊露气，下汀洲，断行离雁又逢秋。", 
            "自怜士季新成论，剩向嵇公户外投。"
        ], 
        "title": "鹧鸪天 孤桐寄示齐天乐词，惠题拙著屈六讹，兼及豢龙永逝之哀，赋此答谢", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "伏枕巴山雨正狂，雨余秋思满虚堂。", 
            "那知辞客悲何事，自爱高槐送浅凉。", 
            "空慷慨，总荒唐，拌教双耳万蛩螀。", 
            "平生惯识萧疏味，未必西风定我妨。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "千里秋江野涨平，年年相望抵双星。", 
            "人世事多情易幻，不见，鸾钗钿盒也难凭。", 
            "莫倚韩娥歌曲妙，年少，花前传得几新声。", 
            "今夜银屏红烛背，微睡，可曾飞佩入江城？"
        ], 
        "title": "定风波 两年以来，屡约藏云来武汉大学讲学，辄因故不果，拈此调之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "寸肠万绪，共雨外、际空云乱。", 
            "正岸阔波肥，林髡山老，秋味疏襟自道。", 
            "暗数平生欢游地，竟半化、狐町狸疃。", 
            "知奏表寝陵，清尘原庙，甚时才见？", 
            "凄断。", 
            "青衫旧影，年来都换。", 
            "尚倦客文园，穷途兵尉，污面尘埃未浣。", 
            "梦里华胥，眼前桑海，长是系情无限。", 
            "还又怕，百种思量，化作画帘烟篆。"
        ], 
        "title": "二郎神", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "江山不减唐时秀，城郭都非旧。", 
            "君来何用更伤今，好写秋声秋色上瑶琴。", 
            "五年楚客听猿意，说与应憔悴。", 
            "相逢谁道鬓成霜，谈笑纵横，犹似少年狂。"
        ], 
        "title": "虞美人 乐山送客", 
        "type": "词", 
        "yun": null
    }, 
    {
        "author": "刘毓盘", 
        "era": "清", 
        "subtype": null, 
        "text": [
            "梦回闻鹊欢，咄咄曦当昼。", 
            "缸爿云扫开，积气塞天漏。", 
            "譬诸久病痊，燥湿理相纠。", 
            "无田不为灾，我独得天厚。", 
            "此邦最低下，粉饰风俗厚。", 
            "游民一胡多，弃土每八九。", 
            "所恐黄淮冲，流离遍衰幼。", 
            "蠲赈事两难，外肪中已朽。", 
            "救荒于既荒，铤险絷鹿走。", 
            "安能饥不食，祸率起于口。", 
            "惟俭能支贫，转移一反手。", 
            "使天而雨珠，我得食诸否。"
        ], 
        "title": "喜晴", 
        "type": "古风", 
        "yun": null
    }, 
    {
        "author": "刘毓盘", 
        "era": "清", 
        "subtype": "五言绝句", 
        "text": [
            "寒雁不成字，远山将化烟。", 
            "大圜生脚底，摇梦入秋天。"
        ], 
        "title": "太湖", 
        "type": "绝句", 
        "yun": "先"
    }, 
    {
        "author": "刘毓盘", 
        "era": "清", 
        "subtype": "七言绝句", 
        "text": [
            "安能郁郁久居此，抖擞缁尘白纻衫。", 
            "转捩中流多涉险，东风虽好不张帆。"
        ], 
        "title": "别友", 
        "type": "绝句", 
        "yun": "咸"
    }, 
    {
        "author": "刘履芬", 
        "era": "清", 
        "subtype": "七言绝句", 
        "text": [
            "拙政山𣘻怨老梅，百年池榭几遗栽。", 
            "碧桃临水才三足，犹背东风滴泪开。"
        ], 
        "title": "吴园", 
        "type": "绝句", 
        "yun": "灰"
    }, 
    {
        "author": "刘履芬", 
        "era": "清", 
        "subtype": "五言律诗", 
        "text": [
            "停船看明月，夜永一镫虚。", 
            "独往青山后，论心白首初。", 
            "浣衣今一笑，食肉尔何如。", 
            "后约应期我，秋风江上书。"
        ], 
        "title": "舟中赠杨见山", 
        "type": "律诗", 
        "yun": "鱼"
    }, 
    {
        "author": "刘履芬", 
        "era": "清", 
        "subtype": "七言律诗", 
        "text": [
            "短榻移镫客梦疑，萧萧残竹月明时。", 
            "未愁僻地锄茅始，颇悔携樽就鞠迟。", 
            "人外孤鸿无静境，酒边双燕有春痴。", 
            "近来祇合关门住，卧诵江湖听雨诗。"
        ], 
        "title": "寄陈曼寿", 
        "type": "律诗", 
        "yun": "支"
    }, 
    {
        "author": "刘履芬", 
        "era": "清", 
        "subtype": "七言律诗", 
        "text": [
            "浩想烟波采白蘋，开帘静对月如银。", 
            "模糊云树三千里，抖擞衣裳十丈尘。", 
            "处世正非贫可了，还家只盼梦能真。", 
            "曹司事简朋俦隔，自起烹茶析涧薪。"
        ], 
        "title": "都门客思", 
        "type": "律诗", 
        "yun": "真"
    }, 
    {
        "author": "刘履芬", 
        "era": "清", 
        "subtype": "七言律诗", 
        "text": [
            "阑风苦雨积莓苔，兼喜湖山绿酒杯。", 
            "握手花丛人渐老，论心水会我重来。", 
            "频年离绪桓三弄，遍地征尘杜《八哀》。", 
            "短后儖儳落ヰ马，公言龛乱正须材。"
        ], 
        "title": "答潘麟生", 
        "type": "律诗", 
        "yun": "灰"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "问湘筠，带来多少啼斑。", 
            "织就万缕冰丝，浅浅漾情澜。", 
            "里面看人了了，甚外边窥玉，如月笼烟。", 
            "与月中花影，风中粉絮，终日缠绵。", 
            "梳头未竟，石榴一点，红透侬边。", 
            "燕子猜详，谁扶起、洞庭春水，低挂南檐。", 
            "深深窣地，放玉钩、银蒜长闲。", 
            "算好物、宜诗宜画，阑干和汝，无限流连。"
        ], 
        "title": "湘春夜月 其一 湘帘，和《兰当词》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "可红床，一方软碧琉璃。", 
            "付与玉貌湘娥，纤手弄明漪。", 
            "五月清凉无汗，称水晶双枕，杏子单衣。", 
            "傍画屏猩色，龙须锦褥，天未寒时。", 
            "疏帘掩映，舒云卷雨，来共枰棋。", 
            "细浪龙鳞，还带得、斑斑红泪，凉沁冰肌。", 
            "银缸照梦，梦君山、浅画秋眉。", 
            "算绿玉、筼筜最好，莫铺蕉叶，休织桃枝。"
        ], 
        "title": "湘春夜月 其二 湘簟，和《兰当词》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小辟东园学种瓜。", 
            "粉墙遥带竹篱笆。", 
            "雨肥碧玉蛾眉豆，风折黄金凤爪花。", 
            "香径转，绿阴斜。", 
            "堆庭苔石长须牙。", 
            "外间不识汾阳宅，道是襄阳米老家。"
        ], 
        "title": "鹧鸪天 东园", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小巷梨花风色暝。", 
            "别院金筝，弹得春愁醒。", 
            "病酒恹恹冠不整。", 
            "银缸扶上斜簪影。", 
            "几帙残书堆作枕。", 
            "强起窥帘，缺月娟娟静。", 
            "墙外柝声如雨迸。", 
            "天涯剩个愁人听。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "京洛少年花比俊。", 
            "三十三年，多少看花恨。", 
            "人物风流淘洗尽。", 
            "愁人一个今还剩。", 
            "兄弟天涯烦问讯。", 
            "南海西江，共指吴霜鬓。", 
            "往事凄凉谁几省。", 
            "风前飞过杨花影。"
        ], 
        "title": "蝶恋花 前词浸既成，怆悢无已。再赋一阕，寄仲彝昆季 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "未立秋前秋已到。", 
            "到立秋时，秋比春寒峭。", 
            "天若多情天亦老。", 
            "一年祇觉晴天少。", 
            "雨滴梧桐枝上鸟。", 
            "一叶一声，叶落无人扫。", 
            "池上红莲如笔小。", 
            "鸳鸯惯打相思稿。"
        ], 
        "title": "蝶恋花 立秋日雨", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "钿毂轻雷听未讹。", 
            "雪衣初报玉人过。", 
            "深愁浅笑认梨涡。", 
            "暂解修眉今夜锁，慢回娇眼去时波。", 
            "新词分付管儿歌。"
        ], 
        "title": "浣溪纱 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雨浴新蟾茉莉香。", 
            "轻衫小扇墨君堂。", 
            "九枝灯发绿荷光。", 
            "笑指星河初七近，惯禁风露五更凉。", 
            "归时分与薄罗裳。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "出浴仙娥画不成。", 
            "断红双脸黛眉青。", 
            "烧香拜月到中庭。", 
            "方锦褥边三日麝，轻罗扇底一星萤。", 
            "夜窗还课藕花经。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一段不平山色，几株本分桃花。", 
            "小桥红板逐溪斜。", 
            "锦带一条虹跨。", 
            "梦里江乡鱼稻，眼前杜曲桑麻。", 
            "清明无客不思家。", 
            "闲看草堂图画。"
        ], 
        "title": "西江月 题《东溪草堂图》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "书窗睡美，有诗魂一缕，摇曳云屏最深处。", 
            "莫从风飘荡，任意东西，倩黄奶，试把轻狂约住。", 
            "小如花叶样，欲寄朝云，其奈芳期牡丹过。", 
            "叠作一封书，付与嫏嬛，浑不怕、乌龙惊汝。", 
            "任游遍百城似穿花，待蝴蝶、归来漆园方寤。"
        ], 
        "title": "洞仙歌 赋得“摺叠魂儿夹书中”，闻戟传作此题，匿稿不出，戏作四首 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "诗魂何似，似银云一片，白藕花边倚风飐。", 
            "算青灯照我，五十三年，书丛里，栩栩蘧蘧见惯。", 
            "卷舒罗袖底，又似桃根，新买苏杭聚头扇。", 
            "关锁玉台中，新咏钞成，徐郎在、梦中偷看。", 
            "便雪案埋头过今生，料脉望、和卿也都情愿。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "诗魂何似，似香罗绣帕，叠雪含风置书架。", 
            "总萤囊蠹简，夜夜相依，从不放，虚昴星期短假。", 
            "先生春睡美，镇压犀株，百八钟声要轻打。", 
            "比似蛹中蚕，熟到三眠，神仙字、三番食罢。", 
            "倘倩女相逢砚屏边，也消得、书中玉颜如画。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "诗魂何似，似玉垆香穗，妙得非烟似烟意。", 
            "任拈花女手，叠作鲛绡，也当汝，贝叶莲华一类。", 
            "青编应恋汝，汝恋青编，似在鸳鸯锦衾里。", 
            "玳瑁箧中眠，遍体文章，应不减、凤皇都丽。", 
            "把张果白驴借卿骑，看跃出、巾箱回想天际。"
        ], 
        "title": "洞仙歌 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "倦绣重烧七宝炉。", 
            "玉钗拨火散金麸。", 
            "𣯈㲪偎暖小狸奴。", 
            "半两隃麋藏镜屉，一枝仙兔枕灯趺。", 
            "调铅闲补十眉图。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "卧闻楼鼓已三敲。", 
            "夜迢迢。", 
            "雨潇潇。", 
            "恰似真珠红酒滴春槽。", 
            "竹屋矮窗人一个，卧还起，拥薰炉，似那宵。", 
            "那宵那宵。", 
            "太无聊。", 
            "墨初调。", 
            "香半焦。", 
            "睡也睡也，睡不稳、自煮松涛。", 
            "多分野梅红绽小溪桥。", 
            "欲踏霜桥寻梦去，怕飞雨，溅寒香，湿袖貂。"
        ], 
        "title": "江城梅花引 雨夜宿故市闷书", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "蜡面深钤印，香心半作灰。", 
            "刺桐花下绣帘垂。", 
            "总把闲愁付我，欢喜恰归谁。", 
            "日晏才梳髻，春深懒画眉。", 
            "从花开日到花飞。", 
            "道是无情，不合寄当归。", 
            "道是仲春归也，因甚负蔷薇。"
        ], 
        "title": "喝火令 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "麝炷薰宜爱，檀槽拨小怜。", 
            "前身应是月中仙。", 
            "记得红笺八字，属兔是生年。", 
            "爱画成痴绝，耽诗亦墨缘。", 
            "同船曾记五年前。", 
            "那日春帆，细雨煮茶天。", 
            "那日蘋花香里，携手看鞋山。"
        ], 
        "title": "喝火令 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "争及穿帘燕，还输在抱猧。", 
            "匆匆走马向天涯。", 
            "无数灞桥垂柳，青眼不如他。", 
            "别路三逢雪，春山几摘茶。", 
            "马婆巷口那人家。", 
            "记得清明，记得小窗纱。", 
            "记得小桃人面，低映小桃花。"
        ], 
        "title": "喝火令 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "珠是吴船雨，香为楚岫云。", 
            "廿年前事一销魂。", 
            "小阁建兰开也，同试碧螺春。", 
            "镜屉藏诗札，铃绦晾绣巾。", 
            "羊车共载出吴闉。", 
            "看煞萧郎，看煞画中人。", 
            "看煞银泥衫子，衫底藕花裙。"
        ], 
        "title": "喝火令 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "归看凤雏索乳。银鹿牙牙学语。", 
            "不似白家蛮。似香山。", 
            "东阁幽香已动。官马几时才鞚。", 
            "不问老苏卿。问朝云。"
        ], 
        "title": "昭君怨 戏讯西屏", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雀桁闲花，雉场秋草，渠侬不解伤春。", 
            "堕策闲坊，一株红桕遮门。", 
            "十三楼下秦淮碧，侧乌纱、亲访桃根。", 
            "谩销魂、三十年来，此度才真。", 
            "萧郎四九头先白，要蓝罗小袖，早暮看承。", 
            "天女维摩，相逢总是禅人。", 
            "短辕长柄知何用，料春风、不煮仓庚。", 
            "问香茗、不唤朝华，定唤朝云。"
        ], 
        "title": "高阳台 爽翁卜妾秦淮，赋此调之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "明眸剪水，仙肌胜雪，相遇莫愁湖畔。", 
            "山房蒲褐冷于冰，怎禁得、摩登低唤。", 
            "仙风道骨，餐芝服散，百年才过一半。", 
            "再过三十五春秋，更买取、莺莺燕燕。"
        ], 
        "title": "鹊桥仙 再寄爽翁二解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "油碧窗扉纱似雾。", 
            "刚觑见、远山颦处。", 
            "晓来饶舌憎鹦鹉。", 
            "道夫人薄怒。", 
            "晚岁萧郎依佛火。", 
            "早打点、心经一卷，授伊蛮素。", 
            "桃花生子，可小名法护。"
        ], 
        "title": "红窗睡", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桃花扇底虫沙劫。南都乔木伤心色。", 
            "残照下西岑。难为瑶草心。", 
            "天边百雁过。金粉江山破。", 
            "莫污女郎名。江南冯玉瑛。"
        ], 
        "title": "菩萨蛮 题马士英《千峰夕照图》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "客过吾庐，骨董盈车。", 
            "比淮南、米价何如。", 
            "珍逾白璧，贵甚明珠。", 
            "是汉时碑，元时画，宋时书。", 
            "披帷示客，插架充厨。", 
            "视云林、清閟无殊。", 
            "包罗一部，铁网珊瑚。", 
            "更藕心钱，蕉叶砚，粟纹壶。"
        ], 
        "title": "行香子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "五十平头矣。", 
            "傍青灯、摩挲病眼，废书而起。", 
            "就使刘郎窥宓枕，也似看花雾里。", 
            "是谁把、轻冰琢洗。", 
            "醉缬狂花收拾净，剪双瞳、还我秋江水。", 
            "犹自有，少年意。", 
            "抄书试写桃花纸。", 
            "笑依然、丹黄满目，短檠身世。", 
            "加上一重殊不恶，包老灯笼逊此。", 
            "便从此、目虾相倚。", 
            "牙仗须梳同检点，更美人、赠我荷囊紫。", 
            "同系在，吴襟底。"
        ], 
        "title": "金缕曲 始用眼镜 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绮障生银海。", 
            "是何人、江心巧铸，镂冰圈玳。", 
            "上跨彩虹桥一道，秋水两泓无碍。", 
            "凭推入、琉璃世界。", 
            "老去瞳人私自语，料今生、难出圈儿外。", 
            "吾眊矣，有卿在。", 
            "从今莫把连环解。", 
            "任耳鬓、厮磨到老，青矑不改。", 
            "黑白太分终是病，对客还须愦愦。", 
            "且系著、吴钩锦带。", 
            "读曲看花俱可可，祇仪形、不入龙眠画。", 
            "还抵得，汉皋佩。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "轻雨绿如烟。", 
            "满地苔钱。", 
            "唤人鹦鹉不胜寒。", 
            "金凤花开还又落，闲凭东栏。", 
            "来去画屏边。", 
            "暗触筝弦。", 
            "西楼旧梦远于天。", 
            "壁上蟏蛸心上事，各自缠绵。"
        ], 
        "title": "浪淘沙 雨中闷书", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "诃梨领。", 
            "茱萸锦。", 
            "轻裾窄袖娉娗影。", 
            "昨宵忆。", 
            "今宵忆。", 
            "桃花笺纸，青鸾消息。", 
            "密。", 
            "密。", 
            "密。", 
            "深深院。", 
            "双飞燕。", 
            "菖蒲花发才相见。", 
            "君休惜。", 
            "侬休惜。", 
            "眼中红泪，真珠千粒。", 
            "滴。", 
            "滴。", 
            "滴。"
        ], 
        "title": "钗头凤 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桐花乳。", 
            "梨花雨。", 
            "桃花扇上乘鸾女。", 
            "杨枝弱。", 
            "宫腰约。", 
            "丁娘十咏。", 
            "教郎斟酌。", 
            "索。", 
            "索。", 
            "索。", 
            "红窗暮。", 
            "沈烟炷。", 
            "是侬擘竹分茶处。", 
            "东风恶。", 
            "吹罗幕。", 
            "连环椎破，锦书烧却。", 
            "莫。", 
            "莫。", 
            "莫。"
        ], 
        "title": "钗头凤 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绣幕水沈烟。", 
            "檀槽独茧弦。", 
            "又西风、疏柳残蝉。", 
            "一纸平安难得到，容易到，早秋天。", 
            "掐遍玉连环。", 
            "藁砧山上山。", 
            "好姻缘、暗卜金钱。", 
            "万水千山容易到，难得到，谢郎边。"
        ], 
        "title": "唐多令 代人寄外", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "一自华胥好梦惊，听风听水每愁生，烟尘无处问瑶京。", 
            "玉树歌中应有泪，云波空外漫传声，有谁凝碧独伤情。"
        ], 
        "title": "浣溪沙 客谈北平广播荀慧生歌曲", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "愁外淩云欲画难，带烟和雨有无间。", 
            "临江独塔风仪古，簇寺青林结构圆。", 
            "山谷酒，放翁船，旧来曾赏此山川。", 
            "而今寂寞寒空里，犹为羁人一破颜。"
        ], 
        "title": "鹧鸪天  烟雨中望淩云山", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "白蘋风起凉初峭，万里故人书始到。", 
            "分襟岁月未为多，侧帽情怀何故少。", 
            "人言何所无芳草，莫倚阆风悲远眺。", 
            "君从楚客赋中行，我向巴猿啼处老。"
        ], 
        "title": "玉楼春  寄怀枣园辰溪", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "怯冷吟怀，禁秋倦眼，持杯佳兴随年浅。", 
            "今宵风露浩然清，山堂寂寞无人管。", 
            "旧舞华清，新声香远，一般零落琼箫怨。", 
            "嫦娥老去不知愁，年年循例开瑶殿。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "霓节行空，映万顷玉烟，伫寒凝白。", 
            "素辉多处，知在谁家瑶席。", 
            "有人正、伤别伤秋，剩趁歌伴酒，翠鬟偷泣。", 
            "甚时说与，雁断鱼沉消息。", 
            "寻思十年梦影，够教人瘦损，教人凄恻。", 
            "那堪羽裳曲改，银桥尘隔。", 
            "莽天涯、冷蓬乱荻，都不是、瀛壶旧色。", 
            "悲调漫擪，残枝外、何限惊翮。"
        ], 
        "title": "三部乐  癸未中秋", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "停云待雨，漠漠春无主。", 
            "昨日思量今日误，鱼浪赚人良苦。", 
            "愁来无绪无端，有谁妙解连环。", 
            "些子东风残梦，如何尔许萦牵。"
        ], 
        "title": "清平乐  甲申（1944年）五十七岁", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "拌花猛雨，檐溜春江注。", 
            "会有蛟龙移洞府，声势欲摇山去。", 
            "朝来岩壑依前，风光倍觉新妍。", 
            "读罢南华秋水，翛然一枕清眠。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "酒迷天，尘换劫，情在奈何许。", 
            "些蕙骚兰，都是梦中语。", 
            "那堪残夜幽蛩，遥空悲角，总搀入客窗风雨。", 
            "向谁诉，便教翻倒天池，相期恐终误。", 
            "疑雨疑云，心事乱于絮。", 
            "可怜舞恣歌酣，绝无青鸟，敢飞近春人尊俎。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "风雨卧天涯，凄断金笳。", 
            "故山从此战云遮。", 
            "莫向蒿藜寻败壁，雁也无家。", 
            "残垒跕饥鸦，白骨叉牙。", 
            "苌弘怨血晕秋花。", 
            "新鬼烦冤旧鬼哭，无尽虫沙。"
        ], 
        "title": "浪淘沙 衡阳之役，闻方军苦战四十七昼夜，将士伤亡殆尽，而援军不至，词以哀之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "蠛蠓鲲鹏各有天，成名何必定英贤，颇疑狂阮未超玄。", 
            "儿女敬深知老去，山妻情倦话东还，政须随意与清欢。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "荒鸡催曙窗容转，又一夜、山屏空展。", 
            "缄愁欲寄故园人，奈万里、云罗无雁。", 
            "回肠久为狂尘断，钓游地、看看惊变。", 
            "风残黄叶更何心，犹自向、鸰原回旋。"
        ], 
        "title": "步蟾宫 寇氛逼新宁，怀故园兄弟", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "久阙高情作胜游，尘埃长负旧盟鸥，荒城一上抵登楼。", 
            "晴野大云含雨度，平江浊浪拍山流，又收残暑入新秋。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "短鬓逢秋意向阑，情知客久亦当还，每寻閒事遣心安。", 
            "北碣眩人欧褚上，南书置我宋齐间，未能忘义且忘年。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "绵雨生凉断又连，并刀如水剪愁难，不知后土几时乾。", 
            "润壁蜗留银篆古，衰灯蛩诉络丝寒，此时人意正凄然。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "风散残云乍放晴，添衣嫌重减嫌轻，寒蝉时曳两三声。", 
            "偶遇各谈瀛海沸，微闻嫠哭莒城崩，壮怀消尽不成惊。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "雨过溪堂野涨昏，烟涵初日作秋雰，袭人凉思酒难温。", 
            "湘水怨啼惟染竹，楚宫浓梦只行云，从来哀乐各天垠。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "雾隐林峦，酿秋光未稳，禽声先喜。", 
            "中酒倦酲，纷纷乱愁难理。", 
            "当前万景阑珊，奈苦作韶华妍媚。", 
            "山阿晚，幽篁翠冷，伊谁凝睇。", 
            "歌哭竟无地。", 
            "蜃蛟腥顿满，旧游邻里。", 
            "噩梦断新恨褪，定知何世！", 
            "雷车电翼纷纭，问甚日、许成归计。", 
            "憔悴，闭重门、夜寒霜坠。"
        ], 
        "title": "惜秋华", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "村墟日上人声集，几砚床书喧外寂。", 
            "阶莓云润绿偏浓，廊叶风多旋不息。", 
            "慵来应物如顽石，静处观生真退鹢。", 
            "林峦入晚合苍烟，倦羽寒灯同此夕。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "旧家燕老，剩水鸥闲，秋思悽楚。", 
            "杖屐幽寻，偏惹梦华哀绪。", 
            "凤阙平驰胡地马，龙文惊折梁宫柱。", 
            "更何心，问牙签玉轴，石渠天府。", 
            "况别有忧端千缕，羁枕无眠，魂乱窗雨。", 
            "幻入溟濛，猿鹤故山何处？", 
            "凄绝幽兰山鬼佩，冷然悲瑟湘灵鼓。", 
            "负清游，但空吟庚郎新赋。"
        ], 
        "title": "倦寻芳", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "朦胧月映冥冥雾，雾重还成雨。", 
            "下方晴暗亦何常，我欲乘鸾空外赏清光。", 
            "醉中佳趣君应领，切莫推辞饮。", 
            "飞觞聊且问嫦娥，明岁今宵何处更高歌。"
        ], 
        "title": "虞美人 甲申中秋无月，歌此为云巢酒客劝", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "马山雨脚常如线，难得今宵云幕卷。", 
            "莫嫌秋馆太寒清，紫贝翠珠空际满。", 
            "高人取适随宜便，涉趣时能生妙观。", 
            "谪仙吟屋耀龙鸾，人道松明烧岁晏。"
        ], 
        "title": "玉楼春  星夜露坐示惠君", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "正猿岩照雨，雁水生寒，秋近重阳。", 
            "病叶辞柯去，露遥岑秀骨，堕影幽窗。", 
            "胜情暗惜非故，尘帽怯风狂。", 
            "漫万里荒台，百年浊酒，恼乱诗肠。", 
            "名王，觅无处，记戏马登临，曾慨兴亡。", 
            "底事长淮上，又迷人葵麦，摇漾秋光。", 
            "断魂事影何限，渔唱没苍茫。", 
            "便古峤新晴，飘零赋笔愁佩囊。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "障眼狼烟销百虑。", 
            "撒手人天，难觅巫阳予。", 
            "礼器凋残犹抱取，可怜头白吟梁父。", 
            "坠月关山成独寤。", 
            "清切琴尊，空记联襟处。", 
            "何日重寻芳草路，沅江长恁呜咽语。"
        ], 
        "title": "蝶恋花 乙酉（1945年）五十八岁 挽枣园", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "瑶台昨夜传银电，芳事依稀知近远。", 
            "擘开紫菂苦深含，抽尽红蕉心未展。", 
            "嬉春绣毂轻雷转，尽载笙歌归别院。", 
            "馀音闲袅落花风，迤逗新愁人不见。"
        ], 
        "title": "玉楼春四首 新历八月十日感事有作。日本投降，战事结束 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "银屏一曲天涯似，谁遣青鸾通锦字。", 
            "零红断粉总愁根，忍作东风行乐地。", 
            "十年冉冉无穷事，似影如尘浑不记。", 
            "劝君一盏碧蒲萄，中有红绡千点泪。"
        ], 
        "title": "玉楼春四首 新历八月十日感事有作。日本投降，战事结束 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "西园雨过风犹劲，细算无多春色剩。", 
            "花心睡蝶漫魂酣，叶背流莺休舌佞。", 
            "双情缱绻凭谁證，锦段貂褕珍重赠。", 
            "须知鸳枕有沧桑，好梦浓时偏易醒。"
        ], 
        "title": "玉楼春四首 新历八月十日感事有作。日本投降，战事结束 其三", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "青山缺处平芜远，不见江南芳草岸。", 
            "待凭春水送归舟，还恐归期同电幻。", 
            "愁情久似春云乱，谁信言愁情已倦。", 
            "风池水皱底干卿，枉费龙琶金凤管。"
        ], 
        "title": "玉楼春四首 新历八月十日感事有作。日本投降，战事结束 其四", 
        "type": "词", 
        "yun": null
    }, 
    {
        "author": "刘献池", 
        "era": "清", 
        "subtype": "七言绝句", 
        "text": [
            "孤峰突屹旧城东，坐镇西南海岛雄。", 
            "绝似佳人遮半面，晓烟苍翠夕阳红。"
        ], 
        "title": "半屏山", 
        "type": "绝句", 
        "yun": "东"
    }, 
    {
        "author": "刘献", 
        "era": "清", 
        "subtype": "七言律诗", 
        "text": [
            "五老峰巅匹练裁，飞腾百丈自天来。", 
            "波翻潭底千岩动，影落松头万仞开。", 
            "异彩挟风同掣电，潮音喷雪似轰雷。", 
            "归时欲仿大痴笔，图向萧斋作溯洄。"
        ], 
        "title": "文殊台观瀑布", 
        "type": "律诗", 
        "yun": "灰"
    }, 
    {
        "author": "刘溱", 
        "era": "清", 
        "subtype": "七言绝句", 
        "text": [
            "东风吹柳绿毵毵，一路烟痕障远岚。", 
            "莫倚高楼望天末，断肠春色是江南。"
        ], 
        "title": "乱后和黄子鹿苹春望", 
        "type": "绝句", 
        "yun": "覃"
    }, 
    {
        "author": "刘源渌", 
        "era": "清", 
        "subtype": "七言绝句", 
        "text": [
            "小驻人间七十秋，沧桑几度不关愁。", 
            "到来咫尺蓬瀛路，万里沧波一叶舟。"
        ], 
        "title": "登劳山绝顶望海", 
        "type": "绝句", 
        "yun": "尤"
    }, 
    {
        "author": "刘溎年", 
        "era": "清", 
        "subtype": "七言律诗", 
        "text": [
            "年来吓鼠得虚名，零落青衫误此生。", 
            "入世几能开口笑，辞家偏觉一身轻。", 
            "诗从奇险归平澹，人到穷愁见性情。", 
            "为报春华须爱惜，春残无复管弦声。"
        ], 
        "title": "都门道中偶得诗从奇险归平澹人到穷愁见性情二语杨镜知茂才嘱为书之楹帖因足成长句奉赠", 
        "type": "律诗", 
        "yun": "庚"
    }, 
    {
        "author": "刘楚英", 
        "era": "清", 
        "subtype": "七言律诗", 
        "text": [
            "频年乌帽抗黄尘，风雨兰泉抱采薪。", 
            "手版居然抛俗吏，头衔端合署诗人。", 
            "药炉经卷清凉散，匣剑囊琴自在身。", 
            "枯菀静观名利客，何如舍筏度迷津。"
        ], 
        "title": "谢病", 
        "type": "律诗", 
        "yun": "真"
    }, 
    {
        "author": "刘慎荣", 
        "era": "清", 
        "subtype": null, 
        "text": [
            "芃芃黍苗，蕴崇孔劳。", 
            "其考力穑，其子安食。", 
            "芃芃黍稷，收之自郊。", 
            "既廪既庾，其子轻抛。", 
            "卓彼亢宗，泌擢繁伤。", 
            "岂无微怨，厚德难忘。"
        ], 
        "title": "拟古三章", 
        "type": "四言诗", 
        "yun": null
    }, 
    {
        "author": "刘塑", 
        "era": "清", 
        "subtype": null, 
        "text": [
            "天际仰流云，崩腾如坏山。", 
            "郁郁纷纷绕襟袖，方知身在层霄间。", 
            "扶桑一任天鸡叫，石洞希夷眠清峭。", 
            "我乘奇气御天风，如蒸如沸号万窍。", 
            "夭矫不测群拿空，昂头露角盘苍龙。", 
            "足傍谽谺逸深谷，森然鼓荡摧长松。", 
            "忽然神光纷来下，眼明金缕开西东。", 
            "欲行不行俨相属，欲断不断联高踪。", 
            "须臾变化浩无际，惊涛涨海当吾胸，回望平野净尘土，参差城郭晞微红。", 
            "欲寻秦碑并汉碣，苍凉尽被青苔封。", 
            "欻吸朝阳我独领，瑰秘更向山灵请。", 
            "以手开笼取置归，放之学堂掣烟景。", 
            "交飞乱涌俄归山，拂槛萦窗无留影。", 
            "即应泼墨数斗挥淋漓，高悬生绡十丈满题诗。"
        ], 
        "title": "晚登云门山", 
        "type": "古风", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "翡翠双双鸣不断，湘天剪取吟窝。", 
            "此君潇洒定如何。", 
            "春情三月雨，残梦一重波。", 
            "依约玉人亭院冷，如今只长烟莎。", 
            "夜明空说卷秋河，旧时风骨减，著处泪丝多。"
        ], 
        "title": "临江仙 竹帘", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "一枝烟橹雁迢迢。", 
            "是风一声摇，雨一声摇。", 
            "直到门前，不断小红桥。", 
            "条条。", 
            "那回一别最魂销。", 
            "便山一重遥，水一重遥。", 
            "安得郎身，来往似春潮。", 
            "朝朝。"
        ], 
        "title": "风马儿", 
        "type": "词", 
        "yun": "萧"
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "横断明河天未曙。", 
            "金井露、银塘雨。", 
            "向蟋蟀、声中闲听取。", 
            "秋来也、愁如许。", 
            "愁来也、秋如许。", 
            "苦忆穿针楼上侣。", 
            "却笑痴牛女。", 
            "便瓜果、筵开空觅句。", 
            "人尽也、灯无语。", 
            "灯尽也，人无语。"
        ], 
        "title": "酷相思", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "银烛烧春春睡醒。", 
            "风雨空阶冷。", 
            "和泪种情根，满地愁红，生到燕支井。", 
            "翠袖凭栏斜复整。", 
            "蛩语无人省。", 
            "肠断又昏黄，一剪秋纱，绿透西窗影。"
        ], 
        "title": "醉花阴 秋海棠", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "广寒吹下霓裳，曲中再识春风面。", 
            "马嵬坡下，香消人去，袜尘犹恋。", 
            "白发梨园，红牙菊部，一般哀艳。", 
            "倩雪衣学舞，金衣学语，重翻出，长生殿。", 
            "当日清平应制，问宫中、几回欢宴。", 
            "海棠睡足，荔支笑后，梨花泣遍。", 
            "雨歇零铃，风高羯鼓，旧愁成片。", 
            "向旗亭唤取，银尊檀板，夜深相见。"
        ], 
        "title": "水龙吟 题亦斋丈《环影祠》乐府", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "红豆。红豆。", 
            "知否别来人瘦。月明何处秦声。", 
            "肠断墙头雁筝。筝雁。", 
            "筝雁。记得那回相见。", 
            "无语。无语。", 
            "门掩一庭春雨。峭寒帘幕沉沉。", 
            "银烛烧时夜深。深夜。", 
            "深夜。又是海棠花谢。"
        ], 
        "title": "三台令", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "筝船酒幔斗娇憨。", 
            "柳毵毵。", 
            "燕喃喃。", 
            "好是绿窗如梦、倚清酣。", 
            "多少倦游心绪在，眠又起，似吴蚕。", 
            "尊前唯有旧何戡。", 
            "味谁谙。", 
            "恨谁堪。", 
            "教唱杏花春雨、望江南。", 
            "回首画屏山六曲，一半是，旧云岚。"
        ], 
        "title": "江城子", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "谢家人杳，讶壁上、香名谁扫。", 
            "记细语、一星星絮，小立夕阳魂悄。", 
            "恁因缘、剩粉零烟，年年留伴花风袅。", 
            "早千叠柔肠，十分痴梦，锁断画廊春晓。", 
            "重唤起杨枝恨，想白傅、清歌多少。", 
            "怅红情绿意，闲悰无分，鬓丝几日吹残了。", 
            "湖山缥缈。", 
            "便同心、结就西陵，何处逢苏小。", 
            "愁他归路，一碧芳塘萍绕。"
        ], 
        "title": "薄倖 韩景图话女郎絮絮题壁事，为填此词", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "江馆。", 
            "天远。", 
            "月如烟。", 
            "隔院听歌未眠。", 
            "雁行零落晚风前。", 
            "缠绵。", 
            "十三筝柱弦。", 
            "知否冬郎容易瘦。", 
            "相思透。", 
            "一曲双红豆。", 
            "恨迢迢。", 
            "又归潮。", 
            "魂销。", 
            "夜深长板桥。"
        ], 
        "title": "河传", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "梦尾灯红，情边水绿，断肠又是兰舟。", 
            "消几帆风，离人吹下西洲。", 
            "春波依旧鸳鸯路，甚孤眠、占断闲鸥。", 
            "慢回头、翠被天涯，冷了香篝。", 
            "销魂不是长亭怨，是深盟玉镜，款语银钩。", 
            "小叠吟笺，匆匆著得多愁。", 
            "阑干腻雨还应在，怕朝来、梨苑成秋。", 
            "等闲休、团扇圆时，何处秦楼。"
        ], 
        "title": "高阳台", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "灯凉如画。", 
            "系缆丛祠下。", 
            "水佩风裳魂欲化。", 
            "碧月迢迢残夜。", 
            "晓来零落明珰，镜中生怕思量。", 
            "手把一丝烟柳，不知秋恨多长。"
        ], 
        "title": "清平乐 舟宿水仙墩", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "金荃旧谱，有新声、一卷叠珑玲。", 
            "界出乌丝小字，随意写云屏。", 
            "拟把红牙低唱，向筵前、拍了又重停。", 
            "借名香炷就，碧窗影里，消受客灯青。", 
            "回首吟坛销歇，剩年时、春恨记星星。", 
            "直待千帆过尽，细数旧旗亭。", 
            "残月晓风何处，甚天涯、词客各飘零。", 
            "怕高楼一带，潇湘归雁，有人听。"
        ], 
        "title": "南浦 题吴枚庵《慢香词》", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "睡破梅花，江南好梦重重掩。", 
            "一枝谁剪。", 
            "昨夜春痕浅。", 
            "茅屋空山，旧约何时践。", 
            "愁难遣。", 
            "楚波点点。", 
            "也碍离人眼。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "帘卷夕阳楼上，凝望。", 
            "点点是归舟，分明秋字上心头。", 
            "那许不成愁。", 
            "说甚丹枫乌桕，消瘦。", 
            "不似旧江干，晚鸦声苦雁声酸。", 
            "一派做荒寒。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "无情碧到天涯树。", 
            "都付与、蝉声去。", 
            "小曳孤筇门外拄。", 
            "柳阴天半，丝儿挂著，一寸斜阳住。", 
            "萧疏鬓影看看暮。", 
            "只向人、闲饱清露。", 
            "记得停琴凉共伫。", 
            "画楼倚遍，曲廊立尽，肠断无寻处。"
        ], 
        "title": "青玉案 闻蝉", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "远天如梦，恁荒寒、点出碧芜村。", 
            "依约江南归路，昨夜逗春痕。", 
            "报与枝头消息，问窗前、小立几黄昏。", 
            "料空山孤鹤，月明无主，独自守柴门。", 
            "数遍旗亭长短，向天涯、我亦怅离樽。", 
            "直待东风人日，清怨与同论。", 
            "纸帐朝来依旧，怪石肠、不似旧温存。", 
            "莫图中回首，关山容易笛销魂。"
        ], 
        "title": "南浦 题秦端崖先生《寒梅著花未画幅》", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "花雾盈盈风艳艳。", 
            "满院宜春面。", 
            "春也爱春晖，一寸斜阳，红上春衣线。", 
            "年来同是离巢燕。", 
            "借画图看遍。", 
            "甚日故园归，天上桃花，吹落杯中片。"
        ], 
        "title": "醉花阴 题吴兰雪《新田十忆图》", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "梦香庭院，是谁写出，洗妆风露。", 
            "恰殢云无影，禁烟有约，管得诗魂住。", 
            "寻春不道天涯暮。", 
            "暮春归又误。", 
            "恁阑干一角，冥冥澹月，照断愁来路。"
        ], 
        "title": "探春令", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "拾翠天低，踏青路远。", 
            "横塘日日春人满。", 
            "红泥四面水中亭，绿阴三尺门前缆。", 
            "午梦愁长，花风鬓短。", 
            "春游输与春归晚。", 
            "当时塘上笑行云，如今更比行云懒。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "帘阁春阴如酿。个云烟、有人供养。", 
            "云蓝袖写新诗唱。记得在、绿天天上。", 
            "别来暮寒无恙。听茶声、易成惆怅。", 
            "风前只看薰香像。早瘦到、篆烟模样。"
        ], 
        "title": "茶瓶儿", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "凤城侧。", 
            "茜袖谁家擪笛。", 
            "纹窗静、深掩翠绡，窥户琼蟾堕西北。", 
            "沈烟锁屈戌，香息，郎衣染得。", 
            "东廊畔、纤屧去来，隐约莲𨇯印苔隙。", 
            "相思又今夕。", 
            "谩点逗心犀，拂掠须漆。", 
            "冬花盦里填词客。", 
            "任翠羽双啅，绮琴三弄，玉梅才放二分白。", 
            "早飞上宫额。", 
            "脉脉。", 
            "熨瑶席。", 
            "奈绣被寒深，薄酒无力。", 
            "绿枨细掐连环百。", 
            "待密寄罗帕，玉纤亲擘。", 
            "来朝相见，述昨梦，杏靥赤。"
        ], 
        "title": "兰陵王 其一 寒夜有寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "枕屏侧。", 
            "小玉催人弄笛。", 
            "翻一曲、桃叶艳歌，恰似江南望江北。", 
            "凭栏酉到戌，删却，黄昏也得。", 
            "瑶阶静、梅萼半开，逗引疏香绣帘隙。", 
            "含颦几朝夕。", 
            "且暗掐经珠，轻拭琴漆。", 
            "芳心早许梁园客。", 
            "好佩玉双赠，镜菱双照，鸳鸯成就到头白。", 
            "忍蹙损莲额。", 
            "脉脉。", 
            "展兰席。", 
            "叹刻画朝云，抛尽心力。", 
            "春宵一刻黄金百。", 
            "待烛下重见，凤团亲擘。", 
            "教郎须记，绣枕畔，泪尚赤。"
        ], 
        "title": "兰陵王 其二 次韵代答", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "怪来一夏无佳梦，独睡红房。", 
            "枕簟潇湘。", 
            "不信天涯在卧床。", 
            "刍尼扑落梧桐子，今夜新凉。", 
            "绣被薰香。", 
            "小玉移灯宿外厢。"
        ], 
        "title": "采桑子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "金鸭无烟香饼焦。风也萧萧。", 
            "雨也潇潇。秋盆红煞美人蕉。", 
            "花也无聊。人也无聊。", 
            "昨夜微霜上柳条。眉不禁描。", 
            "魂不禁销。无言红泪湿鲛绡。", 
            "携手今朝。折柳明朝。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "流光如箭。月满西楼闻过雁。", 
            "雁是书邮。月也随伊到陇头。", 
            "月吾问汝。香雾云鬟无恙否。", 
            "雁汝来前。红到花中老少年。"
        ], 
        "title": "减兰 月下闻雁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "彩茸金线交相错。", 
            "斗本色双莲不过。", 
            "天教约住软香钩，这缩本鸳鸯谁做。", 
            "踏青归后香泥涴。", 
            "也不用锦裙遮逻。", 
            "花间把作暖金杯，乞借与萧郎则个。"
        ], 
        "title": "玉楼春 咏鞋", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "两瓣芙蓉。", 
            "长靠屏风。", 
            "费灯前、几许香绒。", 
            "绣帮五色，粉底双弓。", 
            "有柳般绿，藕般白，杏般红。", 
            "响屧房栊。", 
            "惯识莲踪。", 
            "恰为伊、疏了春葱。", 
            "掌中安置，袖底牢笼。", 
            "怕帮儿涴，跟儿挫，口儿松。"
        ], 
        "title": "行香子 前题", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花枝一束妆台镜。晓月纱窗映。", 
            "柳疏萝密曲栏东。屧响玉阶秋晕小棠红。", 
            "烟沈水榭花纱旧。悄悄牵罗袖。", 
            "许卿灯背作家书。字密错看郎缀一帘珠。"
        ], 
        "title": "虞美人 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "珠帘一缀郎看错。密字书家作。", 
            "背灯卿许袖罗牵。悄悄旧纱花榭水沈烟。", 
            "红棠小晕秋阶玉。响屧东栏曲。", 
            "密萝疏柳映窗纱。月晓镜台妆束一枝花。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "盈盈红粉搴帘入，身是惊鸿。", 
            "名是轻红。", 
            "笑问萧郎可见容。", 
            "珊珊玉骨轻能举，走上薰笼。", 
            "立上屏风。", 
            "飞燕今宵在掌中。"
        ], 
        "title": "采桑子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "越罗衫色浅于苔。", 
            "藕心思。", 
            "燕身材。", 
            "不用并桃冠子九鸾钗。", 
            "祇是家常梳共洗，平赛过，雪溪梅。", 
            "昨宵蟢子上妆台。", 
            "为谁来。", 
            "为侬来。", 
            "雨后秋盆几箭玉簪开。", 
            "忙对菱花簪戴了，床上坐，绣弓鞋。"
        ], 
        "title": "江神子 其一 有赠", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉黄蝴蝶上秋阶。", 
            "为郎来。", 
            "为奴来。", 
            "一簇雁来红傍粉墙隈。", 
            "留得晚霞颜色在，长伴取，露棠开。", 
            "暖云甜雨二更才。", 
            "粉妆台。", 
            "绿茶杯。", 
            "贪绣浅帮窄底小鸳鞋。", 
            "花到夜深浑不睡，还待取，藁砧催。"
        ], 
        "title": "江神子 其二 代和", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "孤负花朝矣。", 
            "笑封家、诸姨不管，百花生死。", 
            "刚是海棠春睡后，梦堕梨云窝里。", 
            "怪昨夜、鹅衾如纸。", 
            "晓御碧油檐子出，看琪花、开遍人间世。", 
            "骄马蹴，玉尘起。", 
            "酣歌痛饮长安市。", 
            "甚南来、春阴十日，酽寒如水。", 
            "破屋数间何所有，冷饼生齑而已。", 
            "便细嚼、梅花何味。", 
            "生是苦瓜和尚命，更鸠摩、多了妻和子。", 
            "谁会我，入关意。"
        ], 
        "title": "金缕曲 戊戌花朝，风雪寒甚，晚宿木兰店作", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "锁香房户小帘㰍。", 
            "桂堂东。", 
            "几相逢。", 
            "云际一钩残月挂梧桐。", 
            "闲踏苍苔来又去，频徙倚，玉阶前，白露中。", 
            "月黄星黡晚妆慵。", 
            "口朱融。", 
            "鬓蝉松。", 
            "近也近也，近重九、愁雨愁风。", 
            "半臂吴绵纤手慢裁缝。", 
            "刀尺已收临欲睡，还看取，小灯花，缀玉虫。"
        ], 
        "title": "江城梅花引 秋闺二解 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一枝新菊鹤翎黄。", 
            "玉台旁。", 
            "紫毫双。", 
            "浓笑泼茶不减向时狂。", 
            "赌记唐诗金粉事，凭检取，第几篇，第几行。", 
            "垂帷初进玉莲汤。", 
            "背银釭。", 
            "解明珰。", 
            "换也换也，换新式、窄袖衣裳。", 
            "更把唇朱亲酒试温凉。", 
            "从此祇嫌兰麝俗，微醉后，款谈时，觉口香。"
        ], 
        "title": "江城梅花引 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "暖风吹面。", 
            "半臂轻绵换。", 
            "桃李东园开烂熳。", 
            "消领春光一半。", 
            "去时雨熟黄梅。", 
            "归日酴醾未开。", 
            "伶俐画檐双鹊，花梢等得春来。"
        ], 
        "title": "清平乐 初入县廨，小步东园桃花下，漫赋此词", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小别东园近一年。", 
            "重携不借印苔钱。", 
            "早生新火煮砂泉。", 
            "几曲朱阑调鹤地，满衫凉月试琴天。", 
            "冰蟾五十二回圆。"
        ], 
        "title": "浣溪纱 三月十五夜东园看月，是日清明", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "重九节，缓辔过华清。", 
            "菊径红坛肩酒吏，竹梆粉屉卖糕人。", 
            "风柳不胜情。", 
            "官已解，丝鬓尚风尘。", 
            "泠口乍移茅店月，渭城初上饼家灯。", 
            "皂帽马前迎。"
        ], 
        "title": "双调望江南 九日归自青门", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花幰小窗扉。", 
            "深押犀帷。", 
            "梨花淡酒两三杯。", 
            "又傍梅边寻梦去，梦见伊谁。", 
            "新月逐人来。", 
            "芳绪难裁。", 
            "闷来挑耳借金钗。", 
            "更有鹅茸消息子，轻转圆雷。"
        ], 
        "title": "浪淘沙 途次闷书", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "露似珍珠月似弓。", 
            "无人解与唱玲珑。", 
            "魂销候馆初三夜，身在莲汤第二中。", 
            "灯隐隐，树重重。", 
            "玉波初上鲤鱼风。", 
            "新霜落尽黄榆叶，秋思依依满故宫。"
        ], 
        "title": "鹧鸪天 九月初三夜宿华清，用香山旧句成解 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "九月初三绣岭东。", 
            "秋阶犹发海棠红。", 
            "水如碧玉山如黛，露似珍珠月似弓。", 
            "临曲槛，绕芳丛。", 
            "香山俊句许谁同。", 
            "后来惟有南唐主，解道澄波似玉容。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "自送斑骓镜槛东。", 
            "琐窗无意绣芙蓉。", 
            "玉阶罗袜徘徊夜，铜辇秋衾寂寞中。", 
            "秋后信，杳难逢。", 
            "黄花时候盼归鸿。", 
            "谁知今夜华清馆，露似珍珠月似弓。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "娇云弄暖。", 
            "马上春衫换。", 
            "不似去年正月半。", 
            "人在画乌亭畔。", 
            "垂杨巷陌人家。", 
            "鞦韆红索低斜。", 
            "全是清明风景，粉墙祇欠梨花。"
        ], 
        "title": "清平乐 平遥道中", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "陌头红杏尚娇小。", 
            "三五月明灯事好。", 
            "梅落还开烟九迟，柳黄未绿鞦韆早。", 
            "莫敲画鼓损珠络，欲破黄柑思鸟爪。", 
            "今夜并州似故乡，红莲烛下春愁少。"
        ], 
        "title": "玉楼春 元夜旅中", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "晓拂燕支，晚看唐韵。", 
            "女儿心事莲花净。", 
            "画眉墨写玉台诗，圣湖波染春衫晕。", 
            "素鲤衔书，红蛛缒镜。", 
            "北来消息无凭准。", 
            "黄花时候盼相逢，相逢已是梨花近。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "烟雪晚萋迷。", 
            "山与云齐。", 
            "绿螭骢子背风嘶。", 
            "终日一鞭岚翠里，染透春衣。", 
            "燕九唤金卮。", 
            "戍鼓声迟。", 
            "闲愁休上紫芝眉。", 
            "十六年来春似水，红板桥西。"
        ], 
        "title": "浪淘沙 燕九日宿板桥，用甲申旧韵成解", 
        "type": "词", 
        "yun": null
    }, 
    {
        "author": "刘嗣焕", 
        "era": "清", 
        "subtype": "七言律诗", 
        "text": [
            "大义了然气自充，迄今劲节著辽东。", 
            "捐躯不比轻生辈，报国常存烈士风。", 
            "像肖浣溪崇礼意，名留紫阁慰精忠。", 
            "当年惠政原无价，痛彻崇山昔岭中。"
        ], 
        "title": "崇庆牧常公殉节诗", 
        "type": "律诗", 
        "yun": "东"
    }, 
    {
        "author": "刘鼎", 
        "era": "清", 
        "subtype": "七言律诗", 
        "text": [
            "最是春风大被宽，东山别后始知寒。", 
            "池塘绿草长遥梦，桃李芳园不共看。", 
            "路远裁书逢使少，家贫负米事亲难。", 
            "天涯雾露须珍重，记得丁宁滏水干。"
        ], 
        "title": "怀家兄黄铸及舍弟文振", 
        "type": "律诗", 
        "yun": "寒"
    }, 
    {
        "author": "刘永济", 
        "era": "清", 
        "subtype": null, 
        "text": [
            "半月重阴未放晴，岷蛾长夏气凄清。", 
            "此身也似知秋叶，独向高梧策策鸣。", 
            "濠濮想，武陵情，一灯摇碧辘轳生。", 
            "云荒雨怪犹如此，知道阳台梦是醒。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "金轮度厄，千秋怪事须臾出。", 
            "惊乌归树星摇碧。", 
            "叶底花阴，千万半规日。", 
            "苍茫地下臣虮虱，囊书欲奏梯难觅。", 
            "琼霄惨澹煤炭黑。", 
            "紫府神官，何处恣狂佚。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "西风偷换鸣蝉树，綀襟嫩凉先怯。", 
            "淡霭沉山，稀星堕水，秋阔天容如抹。", 
            "瑶宫片月，映深碧层霄，洞然莹彻。", 
            "万景昏冥，世间惟此最高洁。", 
            "今宵谁共胜赏，露萤低自照，如伴凄切。", 
            "雾冷南楼，波荒北渚，千古风流都歇。", 
            "江山俊杰，算一例成尘，浩歌空发。", 
            "伫久红桥，境清鸥梦接。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "淡日疏林，乱烟蓑草，摇落万感秋蓬。", 
            "荆棘铜驼，废宫仙掌，江山梦断重逢。", 
            "念直北关河壮阔，东海烟涛浩渺，筹边定策，何人啸虎生风。", 
            "际此凭高眺远，无限事，缥缈入孤筇。", 
            "胜朋佳侣，春城夏国，花月英游，歌笑欢丛。", 
            "都付与、流红逝水，粘粉轻泥，那更爰居去后，辽鹤归来，城郭人民历劫空。", 
            "浮世幻多，高情易损，千古贤豪，但有渊明，醉倒东篱，南山照眼葱茏。"
        ], 
        "title": "西平乐慢 乙酉重九", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "人如花瘦，梦与云荒，清尊倦领残秋。", 
            "坠叶风中，啼鹃唤起閒愁。", 
            "河山纵然无恙，莽烟尘、还怕登楼。", 
            "书漫捲，甚白头诗酒，仍滞西州。", 
            "长望韬戈洗甲，奈鲸鲵乍静，萁豆还雠。", 
            "佩委兰衰，谁哀无女高丘。", 
            "便教片帆归去，问故山猿鹤都休。", 
            "情正苦，听创鸿声度蓼洲。"
        ], 
        "title": "声声慢", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "指修门路杳，竟无地、返骚魂。", 
            "但断梦关山，羁游京国，莽莽愁云。", 
            "酸辛，旧时俊侣，抚遗篇犹似见丰神。", 
            "何意亭亭玉树，顿成宿草新坟。", 
            "谁云，天道亲仁，回短折，路长存。", 
            "算古来如此，君宁有恨，我恸斯文。", 
            "乾坤，乍经浩劫，对寒灰加意惜芝焚。", 
            "神理绵绵未尽，灵兮来享清尊。"
        ], 
        "title": "木兰花慢 挽迪生", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "啼鴂春城客自伤，荒葵闾巷怯归装，何时去住两能忘。", 
            "新绿阴中禽鸟乐，乱红香里蝶蜂狂，韶光端的与人妨。"
        ], 
        "title": "浣溪沙  丙戌（1946年）五十九岁，迁居城内凤湾武大招待所", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "修蛾谁染就。", 
            "向青空晴春，倍添妍秀。", 
            "浅幂霏微，似藐姑初醒，倦搴匼绣。", 
            "帝宇河山，还又是、凄凉时候。", 
            "半郭斜阳，一剪明波，替人僝僽。", 
            "烟霭凄迷望久。", 
            "恍涌现金天，化城神鹫。", 
            "咫尺灵场，问几时能向，幻尘挥手。", 
            "暝色阑干，闲倚到，残鸦啼后。", 
            "应有仙云来往，招侬载酒。"
        ], 
        "title": "三姝媚 烟中望娥眉三峰，云气氤氲，黛螺娟好，极惝恍迷离之致，词以写之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "漫斜阳野草唱新词，城荒燕无家。", 
            "便春明朝市，蓬莱宫阙，今化龙沙。", 
            "翠莽黄云万里，废堞隐悲笳。", 
            "白首飘流感，何止天涯。", 
            "闻道长安棋局，又衣冠第宅，争斗妍华。", 
            "只苍山暗泣，流水自长嗟。", 
            "料如今、逃秦人渺，问渔郎何地觅浮花？", 
            "空凄惘，悄无人处，门掩昏鸦。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "海燕初来不下帘，薄晴微雨苦相兼，无端无绪自憎嫌。", 
            "忍见黄台三摘蔓，空怜春箔再眠蚕，灵糈何用问巫咸。"
        ], 
        "title": "浣溪沙二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "风定尘香净扫除，江城七见换青芜，人家深树又鸣鸪。", 
            "生事略同霜后叶，行囊才有火馀书，川途满眼独踟蹰。"
        ], 
        "title": "浣溪沙二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "莫情牵柳梢花底，残春风雨能了。", 
            "朝来颇怪莺簧涩，百啭不成新调。", 
            "堪恨恼。", 
            "是锦绣林园，看即渡轮少。", 
            "妍歌倩笑。", 
            "怎写入瑶笺，声声字字，都化断肠稿。", 
            "蝶魂荡，还恋香心睡好。", 
            "浑忘林艳轻扫。", 
            "愁根最在萋萋处，啼宇几曾知道？", 
            "归便早。", 
            "便挽住韶光，绿鬓人空老。", 
            "孤芳自抱。", 
            "算万感哀时，疏狂借酒，何似梦颠倒。"
        ], 
        "title": "摸鱼子 乐山送春，用沤尹梅州送春韵", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "海摇天，山碍日，愁重渺难度。", 
            "薄幸东风，催换旧林宇。", 
            "可怜燕尾馀香，蜂须轻粉，也还被流莺啼去。", 
            "总无据，年年伤别伤春，痴怀渐非故。", 
            "隔岸云峦，搴裳倦深阻。", 
            "翠阴门馆尘清，一凉天借，且消领霎时闲趣。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "取次穷愁不放饶，年来潘鬓自然凋。", 
            "閒情未愿为明烛，微命从知寄折苕。", 
            "天地外，一蓬飘，楚歌何处木兰桡。", 
            "重来江介悲风地，卧听东南日夜潮。"
        ], 
        "title": "鹧鸪天  随武汉大学复员回武昌。彦威书来问近况，赋此代柬", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "芳讯沉沉，落梅帘户东风消。", 
            "匼波潋滟蘸初阳，湖上人家晓。", 
            "叶底鸣禽变了，惹相思、吟堂梦草。", 
            "白头昆弟，两地青灯，一般愁抱。", 
            "乔木荒凉，故家风味今休道。", 
            "文章何定换浮名，乞米难裁稿。", 
            "花雨纷纷倦扫，佩香零、伤春共老。", 
            "楚天望极，雁外兵尘，阑干红照。"
        ], 
        "title": "烛影摇红  丁亥（1947年）六十岁 寄怀湘弟长沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "潮夕打空墙，城春草木香。", 
            "酒歌尘、那识沧桑。", 
            "惟有旧时王谢燕，向巷陌，说兴亡。", 
            "奋臂笑螳螂，纷华世已荒。", 
            "只赢得北顾仓皇。", 
            "漫倚长江天堑在，料无地，著刘梁。"
        ], 
        "title": "唐多令", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "谁解怜芳到甲根，漫将生翠比罗裙，断肠何止忆王孙。", 
            "莽莽但添新战血，离离犹带旧烧痕，东风无力绾春魂。"
        ], 
        "title": "浣溪沙 春草二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "春草春波惹恨长，平原极望更苍凉，伤心千古一江郎。", 
            "自有莺花萦冶思，那知啼鴂损年芳，教人无奈郁金堂。"
        ], 
        "title": "浣溪沙 春草二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "韶华肯为愁人好，止与玉楼供巧笑。", 
            "但怜芳树换新阴，未惜断红迷野草。", 
            "排空雨阵何时了，倦枕朦胧昏又晓。", 
            "燕帘莺户对啁啾，知占春光多定少。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "古恨未全裁，新恨多于陌上埃。", 
            "重到萧梁亡国地，堪哀，欲赋渐无瘐令才。", 
            "壮气已蒿莱，一任黄鸡白日催。", 
            "满眼迷离魑魅影，奇哉，何处吴儿可买呆。"
        ], 
        "title": "南乡子", 
        "type": "词", 
        "yun": "灰"
    }, 
    {
        "author": "刘永济", 
        "era": "清", 
        "subtype": null, 
        "text": [
            "闻道东湖秋色好，吟筇懒上渔舟。", 
            "旧游零落几沙鸥。", 
            "红衣应有恨，碧水不流愁。", 
            "一自津桥闻语鸟，琴尊犹此淹留。", 
            "人生自断岂天谋。", 
            "不成岸壑卧，终见鹿麋游。"
        ], 
        "title": "临江仙二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "满意故山林壑美，天教佚老吾庐。", 
            "醇风还记我生初。", 
            "鸡豚喧社叟，幡鼓乐灵媭。", 
            "一觉黄粱犹未熟，眼前百鬼千狐。", 
            "漫惊东野隘天衢。", 
            "有山焚介子，无地著潜夫。"
        ], 
        "title": "临江仙二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "旷宇闲云何处著，回头笑指清虚。", 
            "此中楼阁赤霞扶。", 
            "琅玕方日长，冠帔与时殊。", 
            "未识诗书缘底用，何劳贱墨尊儒。", 
            "陶公漉酒葛公呼。", 
            "醉狂忘彼是，乌兔自乘除。"
        ], 
        "title": "临江仙 前词良苦，赋此自解", 
        "type": "词", 
        "yun": null
    }, 
    {
        "author": "刘辉", 
        "era": "清", 
        "subtype": "七言绝句", 
        "text": [
            "海外归来解战袍，南游到处任逍遥。", 
            "临风快读琳琅句，棠荫争传德政高。"
        ], 
        "title": "台阳笔记题词", 
        "type": "绝句", 
        "yun": null
    }, 
    {
        "author": "刘谦吉", 
        "era": "清", 
        "subtype": "五言律诗", 
        "text": [
            "世久弥安拙，时危转仗贫。", 
            "青云何负汝，白眼却看人。", 
            "可叹虞翻骨，应伤宋玉神。", 
            "几番城郭外，岸帻北湖滨。"
        ], 
        "title": "漫兴", 
        "type": "律诗", 
        "yun": "真"
    }, 
    {
        "author": "刘谦吉", 
        "era": "清", 
        "subtype": "五言律诗", 
        "text": [
            "摇落江南客，孤帆此日过。", 
            "星从淮水渡，风带洞庭多。", 
            "各负诗无敌，谁怜醉有歌。", 
            "相逢还欲别，极目渺烟波。"
        ], 
        "title": "晤盛珍示同年舟中辄作别因次原韵", 
        "type": "律诗", 
        "yun": "歌"
    }, 
    {
        "author": "刘谦", 
        "era": "清", 
        "subtype": null, 
        "text": [
            "暮夜四瞻望，烟霏蔽高冈。", 
            "浮云过微月，野草被清光。", 
            "寒气厉凄紧，朔风吹衣裳。", 
            "飞鸟尚有息，我独何徬徨。", 
            "弟兄异乡县，焉得共翱翔。", 
            "引领还复入，沾襟涕淋浪。"
        ], 
        "title": "暮夜有怀", 
        "type": "古风", 
        "yun": "阳"
    }, 
    {
        "author": "刘谦", 
        "era": "清", 
        "subtype": null, 
        "text": [
            "苍苍海气羊城低，寒潮汨没清秋时。", 
            "混茫巨石激潋滟，古寺屹镇飞丹榱。", 
            "我来登此一临眺，满眼浩渺惊琉璃。", 
            "千舸万艇浮鸭鹜，层栏曲槛纷鳞差。", 
            "车马喧填入都市，衣冠炫耀奔星驰。", 
            "鬼方之人言服异，猫睛闪闪争游嬉。", 
            "忆昔刘鋹拥斯土，顾盼左右矜雄姿。", 
            "割据偏安意自足，粉黛环列吹笙篪。", 
            "此时歌舞惜光景，附城百万登熊罴。", 
            "白日西倾伯气歇，花田夜雨狐狸悲。", 
            "杳杳崖门拱崛峍，惨淡万古波涛吹。", 
            "赵氏块肉舟已覆，英魄至今临海陲。", 
            "寸心那共尺土灭，白骨独与苍天支。", 
            "村落儿童不解事，犹能指识三忠祠。", 
            "徘徊宝阁发感叹，疾风飒飒吹星汉。", 
            "沈香浦头荒雾深，古鹅潭上余霞断。", 
            "宸章谓我试作歌，我才衰薄柰若何。", 
            "俯仰万类羁情多，吾侪何为郁郁困兹土，坐令白日空蹉跎。"
        ], 
        "title": "游海珠寺同山阴族弟宸章", 
        "type": "古风", 
        "yun": null
    }, 
    {
        "author": "刘谦", 
        "era": "清", 
        "subtype": null, 
        "text": [
            "迈迈夫何如，岁聿其暮矣。", 
            "终日对寒山，闻此滩流驶。", 
            "荒林乱风叶，繁声悲远耳。", 
            "夜阑霜天高，悄然长途倚。"
        ], 
        "title": "滩下候风 其一", 
        "type": "古风", 
        "yun": "纸"
    }, 
    {
        "author": "刘谦", 
        "era": "清", 
        "subtype": null, 
        "text": [
            "四顾何警肃，山空起长烟。", 
            "群响隐不见，月明声在川。", 
            "崩湍向予怒，悲激毛发寒。", 
            "天地多险途，岂必我独然。"
        ], 
        "title": "滩下候风 其二", 
        "type": "古风", 
        "yun": null
    }, 
    {
        "author": "刘絮窗", 
        "era": "清", 
        "subtype": null, 
        "text": [
            "柳色才匀。", 
            "草色方新。", 
            "怪东风、酿就离情。", 
            "弦鸣玉轸，酒泛金樽。", 
            "奈不销愁，不销恨，只销魂。", 
            "极目行云。", 
            "是处伤神。", 
            "看斜阳、又近黄昏。", 
            "桃花片片，杜宇声声。", 
            "正欲归春，欲归鸟，未归人。"
        ], 
        "title": "行香子（见《常州词录》）", 
        "type": "词", 
        "yun": null
    }, 
    {
        "author": "刘絮窗", 
        "era": "清", 
        "subtype": "七言绝句", 
        "text": [
            "理罢云鬟展转思，池塘正值梦回时。", 
            "近来诗句如春柳，只向东风赠别离。"
        ], 
        "title": "送别感赋", 
        "type": "绝句", 
        "yun": "支"
    }, 
    {
        "author": "刘慎荣", 
        "era": "清", 
        "subtype": null, 
        "text": [
            "冀北之野生骏足，天性奇异风骨殊。", 
            "千里飙然一朝至，不俟着鞭呼的卢。", 
            "自惟空有王济癖，殊愧造父能为驭。", 
            "骐骥何容老枥下，不惜徒行使汝去。", 
            "还宜努力笑天赋，莫为人家栈豆误。", 
            "庶乎得试风飘才，万古歌扬称独步。"
        ], 
        "title": "送马别", 
        "type": "古风", 
        "yun": null
    }, 
    {
        "author": "刘慎荣", 
        "era": "清", 
        "subtype": null, 
        "text": [
            "人识颇牧贤，未知云中守。", 
            "冯公一荐剡，颇牧当前有。", 
            "不借异代才，斯言果然否。"
        ], 
        "title": "读《冯唐传》", 
        "type": "古风", 
        "yun": "有"
    }, 
    {
        "author": "刘慎荣", 
        "era": "清", 
        "subtype": null, 
        "text": [
            "我少亦倜傥，颇慕孙与吴。", 
            "年来营科举，俯首归于儒。", 
            "儒兵今异术，古人未分途。", 
            "途分兵始戾，途分儒亦虚。", 
            "为语兵儒家，慎勿各异趋。"
        ], 
        "title": "读《孙子》", 
        "type": "古风", 
        "yun": null
    }, 
    {
        "author": "刘慎荣", 
        "era": "清", 
        "subtype": null, 
        "text": [
            "院翁有高弟，实惟君与洪。", 
            "洪名尚逊君，君实诗坛雄。", 
            "雄才遭落拓，旅次永安中。", 
            "永安题旅舍，旅舍名应崇。", 
            "何物贾竖人，非愚即曚聋。", 
            "反讶涂抹污，用力苦磨砻。", 
            "磨去旧痕迹，几与韩碑同。", 
            "遂使邑人士，欲闻亦无从。", 
            "无从非士陋，缘君遭际穷。", 
            "穷则文亦晦，岂复论拙工。", 
            "脱如青云上，应有碧纱笼。"
        ], 
        "title": "次青县索吴征君（吴雯）题壁处", 
        "type": "古风", 
        "yun": null
    }, 
    {
        "author": "刘慎荣", 
        "era": "清", 
        "subtype": null, 
        "text": [
            "历朝患宦竖，不患大权偷。", 
            "但患恃威福，忌贤向戈矛。", 
            "惟有冯太监，不与众椓侔。", 
            "江陵结兰臭，国是相绸缪。"
        ], 
        "title": "过冯保故居", 
        "type": "古风", 
        "yun": "尤"
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "高帝帝王冠，羽亦冠群雄。", 
            "挂角读傅者，才略何庸庸？"
        ], 
        "title": "咏史四章 其一", 
        "type": "绝句", 
        "yun": null
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "昔时刀笔吏，今日真宰相。", 
            "宰相真本领，只看来谒上。"
        ], 
        "title": "咏史四章 其二", 
        "type": "绝句", 
        "yun": "漾"
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "才奋博浪椎，旋纳先生履。", 
            "即此未显时，其人可知矣。"
        ], 
        "title": "咏史四章 其三", 
        "type": "绝句", 
        "yun": "纸"
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "贱时一市笑，贵时一军惊。", 
            "石勒忘自许，安能比韩彭。"
        ], 
        "title": "咏史四章 其四", 
        "type": "绝句", 
        "yun": "庚"
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "吴越传利剑，光芒久韬剑。", 
            "佩此数十年，未得一试验。"
        ], 
        "title": "铭剑", 
        "type": "绝句", 
        "yun": "艳"
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "止戈文为武，此戈乃止戈。", 
            "戈止铸农器，敬听击壤歌。"
        ], 
        "title": "铭戈", 
        "type": "绝句", 
        "yun": "歌"
    }, 
    {
        "author": "刘慎荣", 
        "era": "清", 
        "subtype": "五言绝句", 
        "text": [
            "年老自志卑，万事皆云足。", 
            "惟念群儿辈，父书不能读。"
        ], 
        "title": "述怀", 
        "type": "绝句", 
        "yun": null
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "河洛崎崛玉步留，黜周王曾有何休。", 
            "司空相已炎精夺，掾属覃思十数秋。"
        ], 
        "title": "辟何休《公羊传》注", 
        "type": "绝句", 
        "yun": "尤"
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "左氏文章日月光，经天纬地只尊王。", 
            "以天自处何人论，萤火几能蔽太阳。"
        ], 
        "title": "辟胡传", 
        "type": "绝句", 
        "yun": "阳"
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "私恩卵翼曷沾沾，无隐天威咫尺严。", 
            "但恨救时非宰相，不同遗直和梅盐。"
        ], 
        "title": "深州怀古三首 其一", 
        "type": "绝句", 
        "yun": "盐"
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "留得青钱万古名，文章足已致光荣。", 
            "先生何把金针度，好慰同乡爱慕情。"
        ], 
        "title": "深州怀古三首 其二", 
        "type": "绝句", 
        "yun": "庚"
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "故乡何处是飞凫，李氏犹传祖训无。", 
            "五代阴霾曾莫染，皦然万古重吾徒。"
        ], 
        "title": "深州怀古三首 其三", 
        "type": "绝句", 
        "yun": "虞"
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "侯封万卷只空谈，也是禅宗一佛龛。", 
            "定静戒才征慧业，君山更愿细中参。"
        ], 
        "title": "《思深堂书目》题词", 
        "type": "绝句", 
        "yun": "覃"
    }, 
    {
        "author": "刘慎荣", 
        "era": "清", 
        "subtype": "七言绝句", 
        "text": [
            "羲御轮回春复秋，惊心最是岁如流。", 
            "人人欲作邯郸梦，难得仙人借枕头。"
        ], 
        "title": "羲御", 
        "type": "绝句", 
        "yun": "尤"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "万感方难去，临时忽又秋。", 
            "山河充浩气，天地寄孤舟。", 
            "击楫情弥烈，倾杯思更愁。", 
            "如何古乐府，惟彼杜康求。"
        ], 
        "title": "遣兴", 
        "type": "律诗", 
        "yun": "尤"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "列圣巡游地，高宗阅武场。", 
            "风元同率土，波更靖重洋。", 
            "治迈唐虞远，忧随日月长。", 
            "御碑亭崚树，洒泪读宸章。"
        ], 
        "title": "海光寺读御碑恭纪", 
        "type": "律诗", 
        "yun": "阳"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "数日气氤氲，寒风聚密云。", 
            "初犹只片片，久乃益纷纷。", 
            "树上迷鸦色，池边疑鹤群。", 
            "不知今夜半，成否蔡州勋。"
        ], 
        "title": "晨起看雪", 
        "type": "律诗", 
        "yun": "文"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "物仰乾坤茁，情随节候新。", 
            "旅人频问夜，飞鸟爱鸣春。", 
            "树茂烟云合，花明雨露匀。", 
            "太平应有象，岱岳望时巡。"
        ], 
        "title": "望春", 
        "type": "律诗", 
        "yun": "真"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "寒塞云为画，边庭雪作花。", 
            "山川封草木，杨柳幂烟霞。", 
            "台上鸣悲角，军中听夜笳。", 
            "健儿三十万，一样泣思家。"
        ], 
        "title": "从军行二首 其一", 
        "type": "律诗", 
        "yun": "麻"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "冰雪南庭早，风霜北地寒。", 
            "宵深弓影动，曙后剑花看。", 
            "举火连山灼，量沙带月餐。", 
            "兵家贵神速，将士正桓桓。"
        ], 
        "title": "从军行二首 其二", 
        "type": "律诗", 
        "yun": "寒"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "松老风偏静，川寒水不波。", 
            "世情贫里淡，书味病中多。", 
            "到处飞雕鹗，何人置网罗。", 
            "淮西已作雅，待为晋公歌。"
        ], 
        "title": "冬景即事", 
        "type": "律诗", 
        "yun": "歌"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "毓绩才非旷，居然异牧童。", 
            "精神颇内蕴，识解足旁通。", 
            "废学犹怜小，明求惜未融。", 
            "不知何岁月，名籍泮林中。"
        ], 
        "title": "观第四孙毓绩入学", 
        "type": "律诗", 
        "yun": "东"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "不知自年老，曾孙已六龄。", 
            "有时来问字，每乐与谈经。", 
            "未必聪明质，颇欣壮健形。", 
            "儒风称累世，瑞气足盈庭。"
        ], 
        "title": "喜曾孙春来问字", 
        "type": "律诗", 
        "yun": "青"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "高下财由定，贤愚以位成。", 
            "不标君子格，更没小人名。", 
            "议论惟知逊，嫌疑幸弗生。", 
            "东林何所为，界限若分明。"
        ], 
        "title": "读赵忠毅公制艺文漫成一律", 
        "type": "律诗", 
        "yun": "庚"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "帝蜀为公论，当时讵敢然。", 
            "文终录杨戏，卷首冠刘焉。", 
            "既已微情得，能将妙意宣。", 
            "何须空啧啧，只说紫阳编。"
        ], 
        "title": "题何屺瞻评《三国志》", 
        "type": "律诗", 
        "yun": "先"
    }, 
    {
        "author": "刘慎荣", 
        "era": "清", 
        "subtype": "五言律诗", 
        "text": [
            "灭项须迟日，惟有质太公。", 
            "此情谁识得，着论最明通。", 
            "然欲强邻并，先将昧者攻。", 
            "措施原有序，自可后重瞳。"
        ], 
        "title": "题王介山《史记》读法", 
        "type": "律诗", 
        "yun": "东"
    }, 
    {
        "author": "刘慎荣", 
        "era": "清", 
        "subtype": "七言律诗", 
        "text": [
            "天下茫茫无清风，及及皇皇兴兵戎。", 
            "秦师东出山东尽，蒙恬北征漠北空。", 
            "虽知扫尽熊与虎，尚有所忽虿及蜂。", 
            "楚人一炬阿房烬，徒令后人笑祖龙。"
        ], 
        "title": "读史", 
        "type": "律诗", 
        "yun": null
    }, 
    {
        "author": "刘慎荣", 
        "era": "清", 
        "subtype": "七言律诗", 
        "text": [
            "时珍真不愧名医，医国能推即在斯。", 
            "赋美凌云扬得意，人传冠玉魏无知。", 
            "柴胡桔梗何求也，玉札丹砂并蓄之。", 
            "只恐药良多瞑眩，沉疴欲起莫猜疑。"
        ], 
        "title": "读《本草》", 
        "type": "律诗", 
        "yun": "支"
    }, 
    {
        "author": "刘慎荣", 
        "era": "清", 
        "subtype": "七言律诗", 
        "text": [
            "行路难今难又殊，难哉举一可知隅。", 
            "孤身未必担囊得，空手犹将结伴须。", 
            "吕母旧交攻郡邑，李波小妹遍江湖。", 
            "何年更见风尘静，也策高车周道驱。"
        ], 
        "title": "行路难", 
        "type": "律诗", 
        "yun": "虞"
    }, 
    {
        "author": "刘慎荣", 
        "era": "清", 
        "subtype": "七言律诗", 
        "text": [
            "一别曾经十数年，相逢醉态尚依然。", 
            "谈心频把眉翻上，论世还抛杖在前。", 
            "不料诗能每入细，最欣草亦可如烟。", 
            "蒹葭秋水何人赋，恐到回中又陟巅。"
        ], 
        "title": "赠隐者", 
        "type": "律诗", 
        "yun": "先"
    }, 
    {
        "author": "刘慎荣", 
        "era": "清", 
        "subtype": "七言律诗", 
        "text": [
            "骐骥难教走故迟，烟楼冲破复奚疑。", 
            "灵椿未老枝先茁，棠阴犹垂叶更滋。", 
            "国计欲烦清白吏，臣心敢负圣明知。", 
            "千秋事业无他异，只念前人茹药时。"
        ], 
        "title": "朱静斋副使之任杭州赠言兼以贺其尊人", 
        "type": "律诗", 
        "yun": "支"
    }, 
    {
        "author": "刘溱", 
        "era": "清", 
        "subtype": "五言律诗", 
        "text": [
            "百战淮南道，烽烟尚渺漫。", 
            "民劳知祸稔，世乱觉贫安。", 
            "野贼援戈起，羸军袖手看。", 
            "穷途无限泪，凄绝尚谁弹。"
        ], 
        "title": "苦兵", 
        "type": "律诗", 
        "yun": "寒"
    }, 
    {
        "author": "刘溱", 
        "era": "清", 
        "subtype": "五言律诗", 
        "text": [
            "乍见各无语，相看泪满巾。", 
            "须眉经岁改，骨肉异乡亲。", 
            "老大仍为客，艰难累此身。", 
            "高堂有衰白，长日忆归人。"
        ], 
        "title": "武昌江上送季父半青北归", 
        "type": "律诗", 
        "yun": "真"
    }, 
    {
        "author": "刘溱", 
        "era": "清", 
        "subtype": "五言律诗", 
        "text": [
            "北风横蓟北，大雪渡滹沱。", 
            "野旷云俱阔，天寒水不波。", 
            "关河燕赵险，忧患帝王多。", 
            "惆怅南宫道，渔舟入浦歌。"
        ], 
        "title": "渡滹沱", 
        "type": "律诗", 
        "yun": "歌"
    }, 
    {
        "author": "刘溱", 
        "era": "清", 
        "subtype": "五言律诗", 
        "text": [
            "瘦马踏残月，模糊认驿程。", 
            "路长愁日短，风重觉裘轻。", 
            "旅况寒尤苦，名心老渐平。", 
            "疏帘横树杪，知有酒人行。"
        ], 
        "title": "早发", 
        "type": "律诗", 
        "yun": "庚"
    }, 
    {
        "author": "刘溱", 
        "era": "清", 
        "subtype": "五言律诗", 
        "text": [
            "木落江声急，天高雁影寒。", 
            "何人此遥夜，吹笛起危栏。", 
            "屈指秋将老，回头泪暗弹。", 
            "频年好风月，强半客中看。"
        ], 
        "title": "汉皋中秋", 
        "type": "律诗", 
        "yun": "寒"
    }, 
    {
        "author": "刘溱", 
        "era": "清", 
        "subtype": "七言律诗", 
        "text": [
            "朔雪寒风裂战袍，一军桴鼓手亲操。", 
            "澶渊办贼成孤注，都督横江拥万艘。", 
            "堕水子颜空据马，濒危光弼竟抽刀。", 
            "伤心十丈陈陶水，终古精魂咽怒涛。"
        ], 
        "title": "平安山吊吴制军", 
        "type": "律诗", 
        "yun": "豪"
    }, 
    {
        "author": "刘献池", 
        "era": "清", 
        "subtype": "七言律诗", 
        "text": [
            "卧蚕细扫浅深分，堪笑中书陋不文。", 
            "新月鼠须描更巧，远山螺黛饰成纹。", 
            "毛锥一管蛾添色，柳叶双弯麝有芬。", 
            "最爱十眉图画肖，挥毫落纸墨缤纷。"
        ], 
        "title": "画眉笔", 
        "type": "律诗", 
        "yun": "文"
    }, 
    {
        "author": "刘献池", 
        "era": "清", 
        "subtype": "七言律诗", 
        "text": [
            "黯淡观音峰上景，恍疑瀑布涌山巅。", 
            "雨丝似缕纷纷坠，风片如梭密密穿。", 
            "万丈碧缣和尚渚，一篙新涨稻江船。", 
            "遥瞻顷刻云罗散，几处红霞极浦连。"
        ], 
        "title": "观音织雨", 
        "type": "律诗", 
        "yun": "先"
    }, 
    {
        "author": "刘献池", 
        "era": "清", 
        "subtype": "七言律诗", 
        "text": [
            "驱车直上半山巅，石级崎岖路蜿蜒。", 
            "三宝塔前俱碧草，八音洞口起苍烟。", 
            "仰观绝壁双峰耸，俯瞰平畴百里连。", 
            "欲学长生探妙蕴，龙湖庵里好参禅。"
        ], 
        "title": "游冈山寺", 
        "type": "律诗", 
        "yun": "先"
    }, 
    {
        "author": "刘献池", 
        "era": "清", 
        "subtype": "七言律诗", 
        "text": [
            "破楚沙场夜枕戈，英雄岁月叹蹉跎。", 
            "登坛拜将声名赫，背水行军画策多。", 
            "屠狗羞同扶社稷，斩蛇堪与定山河。", 
            "功成勇退能归隐，蹑足何须受诋诃。"
        ], 
        "title": "韩信", 
        "type": "律诗", 
        "yun": "歌"
    }, 
    {
        "author": "刘献池", 
        "era": "清", 
        "subtype": "七言律诗", 
        "text": [
            "韵事瀛东三百秋，南金北箭此齐搜。", 
            "斐亭词调钟虽歇，鲲海珊瑚网尽收。", 
            "绝岛新诗经月旦，神州显宦纪风流。", 
            "洛阳纸贵称斯集，璀璨珠玑万古留。"
        ], 
        "title": "题台湾诗醇", 
        "type": "律诗", 
        "yun": "尤"
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "甃云轻，檐雨细。", 
            "一碧洗桐天气。", 
            "摊竹几，坐茶坪。", 
            "嫩凉衣上生。", 
            "蛩吟院，乌啼馆。", 
            "秋梦比秋更远。", 
            "听漏点，和砧声。", 
            "背灯愁到明。"
        ], 
        "title": "更漏子", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "小小香苏，占得几分红旭。", 
            "便秋林、也如新沐。", 
            "苏台山麓。", 
            "苏堤湖曲。", 
            "更苏门、啸声堪续。", 
            "旧盟还在，指点数间茅屋。", 
            "到而今、倦游应足。", 
            "苏仙清福。", 
            "苏卿高躅。", 
            "倩苏娘、织成图幅。"
        ], 
        "title": "风中柳", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "天外鹭丝凉到顶。", 
            "碧玻璃色成千顷。", 
            "仙侣不来湖梦醒。", 
            "摇秋影。", 
            "斜阳红破莲衣暝。", 
            "二十四鸥烟水迥。", 
            "一湾旧雨堆笭箵。", 
            "明日落潮归定准。", 
            "西风紧。", 
            "芦中人上渔家艇。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "烟袅袅，雨丝丝。", 
            "欹笠晚，挂鞭迟。", 
            "笛家风韵让吴儿。", 
            "君听取，牛背上，两三枝。", 
            "垂杨陌，芳草侧。", 
            "著点牡丹深黑。", 
            "凭入画，更寻诗。", 
            "孤村远，斜日暮，立多时。"
        ], 
        "title": "芳草渡", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "一重春水一重扉。思依依。", 
            "好在东风庭院、见梅妃。绿苔生卧衣。", 
            "陇头人去是耶非。梦稀微。", 
            "梦到和烟和月、小疏篱。翠禽三两飞。"
        ], 
        "title": "鬲溪梅令", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "万绿平畦堆罢亚，门前看饮吴牛。", 
            "烟横雨直不曾休。", 
            "水田凉处，人影澹于鸥。", 
            "泉韵泠泠高枕好，当时我记清游。", 
            "思量多半恨扁舟。", 
            "五湖归梦，飞破稻香秋。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "倚楼窗。", 
            "甚迢迢波影，绿到旧湖乡。", 
            "界白成烟，飘青作雨，抵他半幅潇湘。", 
            "知耐了、多番吟眺，只留双、冷眼付鸳鸯。", 
            "十二真珠，捲来天际，应怕思量。", 
            "我亦梦魂飞去，便山腰水尾，都是回肠。", 
            "鹭顶千丝，鸥心一点，等闲逗起凄凉。", 
            "拟准备、风前蓑笠，问故人、几个在渔庄。", 
            "空对桃花潭色，忆著汪郎。"
        ], 
        "title": "一萼红 蔡浣霞《湖楼烟雨图卷》", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "雁外云浓，鸦边墨淡，秋光横抹林表。", 
            "长淮来短艇，消受得、白蘋风饱。", 
            "共谁吟眺。", 
            "只一两三家，水回烟绕。", 
            "柴门悄。", 
            "打鱼人去，钓丝空袅。", 
            "谁料。", 
            "画里相寻，有荒汀断岸，写侬行藁。", 
            "旧游浑不是，早放鸭、船都归了。", 
            "夕阳多少。", 
            "便红煞离亭，不成霜晓。", 
            "伤怀抱。", 
            "凭君细看，鬓先君老。"
        ], 
        "title": "翠楼吟 胡城东六安舟次得绝句四章，风格清绝，友人为写其意，余赋此词", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "旗亭烛短，向清尊照破、离愁千叠。", 
            "泥样心肠收拾尽，苦为闲云相忆。", 
            "柳絮谁家，桃花无主，不似春时节。", 
            "篆灰易冷，玉钗一夜敲折。", 
            "当日扇角题名，图中写艳，抵死禁离别。", 
            "应有东风知我恨，吹得鬓丝成雪。", 
            "堤月寻歌，桥霜约梦，沟水空消息。", 
            "钿筝何许，雁行三两难觅。"
        ], 
        "title": "百字令", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "桥霜断白，沟水馀红，分明影到秋边。", 
            "脉脉阑干，碧城十二遥连。", 
            "湘蛾倚残清晓，问人间、昨梦何年。", 
            "从头认，说黄絁，人道翠帔游仙。", 
            "记得宫莺啼处，尽垂杨、世界抱月飘烟。", 
            "山绿如眉，等闲吹堕楼前。", 
            "三生纵寻箫谱，怕东风、不暖瑶天。", 
            "重唤起，白门乌、飞上四弦。"
        ], 
        "title": "声声慢", 
        "type": "词", 
        "yun": "先"
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "门外易斜阳。", 
            "一片清商。", 
            "残声还向别枝长。", 
            "任是行云留不住，系了秋光。", 
            "倚树罢思量。", 
            "扇底新凉。", 
            "高槐古柳忆江乡。", 
            "薄鬓萧萧无定处，风为谁忙。"
        ], 
        "title": "浪淘沙 秋蝉", 
        "type": "词", 
        "yun": null
    }, 
    {
        "author": "刘嗣绾", 
        "era": "清", 
        "subtype": null, 
        "text": [
            "楚天如梦，冷清清、飞入半湾斜照。", 
            "枉渚回汀，三十六、一曲一波肠绕。", 
            "水约裙拖，风催簟卷，遣尽闲怀抱。", 
            "骚魂何许，愁根种满香草。", 
            "听说江上楼台，湘娥倚处，泪雨无昏晓。", 
            "一点君山青碍眼，几叶征帆归了。", 
            "斑竹飘烟，绿华乘雾，坐掩孤屏悄。", 
            "鹧鸪啼过，为君谱出吟稿。"
        ], 
        "title": "湘月 为黄花云题《三十六湾草堂图卷》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "圆荷小叶青如镜。游鱼吹絮波光定。", 
            "轻雨绿濛濛。亭栏黯淡红。", 
            "景山残照夕。罗袖当窗立。", 
            "纤手上银钩。眼波无限秋。"
        ], 
        "title": "菩萨蛮 后院小屋三楹，窗临玉河，偶拈小令写之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "暖风梅豆熟。", 
            "城南路、一片清阴乔木。", 
            "斜街数间屋。", 
            "称朱衣双引，雪珂鸣玉。", 
            "盐官旧筑。", 
            "记新桥、文桑尚绿。", 
            "老来三懒，怕香径踏花，雨榭烧烛。", 
            "前辈风流谁继，学士仙才，不殊玉局。", 
            "雅邻任卜。", 
            "前花市，后修竹。", 
            "更藤阴残照，奇书千本，金风亭长自曝。", 
            "胜吾庐、茧纸图成，卷葹小幅。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "罗衿麝袭。", 
            "更海样华灯，良宵初七。", 
            "筝柱十三金雁，宝鬟盈尺。", 
            "南风五月清无价，况红樨、暗吹香息。", 
            "晚花犹俊，秋娘未老，靓妆明逸。", 
            "正荡妇、高楼倚笛。", 
            "便迎归甲帐，锁春严密。", 
            "一霎金戈铁马，翠钿狼籍。", 
            "山眉水眼盈盈处，泪燕支、秀靥红湿。", 
            "浅颦深笑，消魂无限，为伊倾国。"
        ], 
        "title": "桂枝香 己亥五月初七夜，寿平招同古微、逊庵观名伶桂凤演《宛城》一剧，赋此赏之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "飐桐花、么鸾最小，谁抛十斛明珠。", 
            "郑樱桃再世，艳歌回雪，更腻手搓酥。", 
            "舞台花乱落，效鸳鸯、模样无殊。", 
            "是照水惊鸿，较他洛浦何如。", 
            "扶疏。", 
            "小巢芳树，惯曾留住金耳华车。", 
            "紫茸茵并坐，玉莲杯共饮，花底相于。", 
            "宋家红杏死，甚青衣、不负尚书。", 
            "剩此夕、缠头百万，重上氍毹。"
        ], 
        "title": "凤箫吟", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "唤起庄生蝶。", 
            "且料量、陶公酒券，老坡琴帖。", 
            "书记陈留非我意，老作将军揖客，便乞与、淮阳也得。", 
            "潦倒刘郎骑户限，叹人生、不入还当出。", 
            "休更待，鬓成雪。", 
            "红榴火迫端阳节。", 
            "看群儿、学鲜卑语，剪圆鹦舌。", 
            "文字轻圈兼细点，换尽虫波鸟磔。", 
            "算径比、终南更捷。", 
            "迟锦淹花何所用，是五通、气鞠黄门妾。", 
            "端祇为，我曹设。"
        ], 
        "title": "金缕曲 感怀示寿平、古微", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "娇云含靓雨。", 
            "正金明池边，润回芳础。", 
            "十里风荷，绕苑墙西望，翠深银浦。", 
            "绰约红衣，频问讯、韶年三五。", 
            "半晌阴岑，又绮日笼金，尽收绡雾。", 
            "休更怜侬心苦。", 
            "看品字花开，绿幡低护。", 
            "润脸融酥，照玉波如镜，晚霞娟楚。", 
            "笑倚三妃，浑不似、湘天风露。", 
            "愿借红房十丈，双栖翠羽。"
        ], 
        "title": "三姝媚 盛夏小雨骤晴，北池荷花遽开三朵，翠婉红娇，倚风如笑，为赋此词", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "来去韩潭，香径系马，当时芳树犹小。", 
            "竹里听琴，桐阴阁盏，不信蓬山缥缈。", 
            "珠字青笺，有谜语、云郎心照。", 
            "十六年来，花枝历乱，看花人老。", 
            "渐觉尊前芳绪少。", 
            "画梁畔、歌珠萦绕。", 
            "绛树三生，青宁几世，感楚人怀抱。", 
            "算樱桃、花上月，曾窥见、云屏歌笑。", 
            "倦不成眠，乳鸦啼、纱窗又晓。"
        ], 
        "title": "氐州第一 感旧，用清真韵酬古微", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "家世严州胜峡州。", 
            "新词巧夺玉钩钩。", 
            "句将贾岛黄金铸，情比桐江碧玉流。", 
            "么凤小，锦绷柔。", 
            "试啼早许冠军侯。", 
            "与公俱是餐枫客，抱得曾孙尚黑头。"
        ], 
        "title": "思佳客 曾孙百朝，爽翁以词见贶，次韵奉酬", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "珠帘不散小春寒。", 
            "傍梅花、暂卸雕鞍。", 
            "金橘香几盏和醅酒，银烛下、换了朱颜。", 
            "忆城东、绮裘茸帽，拥薰垆小眠。", 
            "可羡北台三老，鹤氅如仙。", 
            "堪怜。", 
            "江州司马，七香车、载到婵娟。", 
            "胜常道罢，颓玉无力，侧倚床栏。", 
            "荡湘波、明眸似剪，旧恨都聚眉山。", 
            "琴床畔，卿是文君，谁是文园。"
        ], 
        "title": "彩云归", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "柳条待腊，甚卷帘、西风未损寒葩。", 
            "晴爱冬暄，艳含秋色，分明栗里人家。", 
            "晚香愈佳。", 
            "掩画屏、深贮明霞。", 
            "笑髯仙、四海知名，满头霜雪一枝斜。", 
            "分与意园诗老，想南窗抱膝，小侧乌纱。", 
            "潭水延年，瓶花多寿，欣逢扫雪煎茶。", 
            "暗添岁华。", 
            "谱喜神、何独梅花。", 
            "算东篱、日日重阳，酒须千斛赊。"
        ], 
        "title": "霜花腴 冬至盆菊犹盛，以数枝赠伯义，媵以此词", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "生长绿杨城，萧槭白杨树。", 
            "枉学朝云忏六如，不伴端明住。", 
            "鸾背六铢衣，亸袖禁风露。", 
            "禅智山光一段云，是妾还家路。"
        ], 
        "title": "卜算子 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "狼籍玉台诗，悽断珠帘秀。", 
            "鹦鹉愁将小字呼，替诵心经咒。", 
            "响屧百弓廊，灯影书窗透。", 
            "缟袂归来月下魂，苦念萧郎瘦。"
        ], 
        "title": "卜算子 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "月榭闲风亭，尽是伤心地。", 
            "旧绣鸳鸯不忍看，宛转相回避。", 
            "卧病易涞间，山学秋蛾翠。", 
            "白日萧萧易水寒，都化胭脂泪。"
        ], 
        "title": "卜算子 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "妾貌雨中花，妾命霜前草。", 
            "雨打霜欺是玉成，不使红颜老。", 
            "枕角觅金钿，琴尾寻银爪。", 
            "买断檀奴一世心，祇为怜娇小。"
        ], 
        "title": "卜算子 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "解脱有情天，即是忘忧国。", 
            "生是红蚕缚茧丝，化去成仙蝶。", 
            "碧玉小家娘，来侍王孙栉。", 
            "月姊天孙尽妒伊，一世无亏缺。"
        ], 
        "title": "卜算子 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "松柏有凋时，何况章台柳。", 
            "兜率天边白尚书，翻落杨枝后。", 
            "两世抱衾来，此事韦郎有。", 
            "再掷黄金买玉箫，郎比青山寿。"
        ], 
        "title": "卜算子 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "老去对花枝，奈此星星发。", 
            "云样衣裳玉样人，总是明经蜡。", 
            "两屦一蒲团，久作茅庵衲。", 
            "扫尽人天挂碍心，秋水生明月。"
        ], 
        "title": "卜算子 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "夜校百行书，早卜百钱卦。", 
            "尽道悬壶市里人，莫是神仙也。", 
            "且枕石头眠，休忆梅庵话。", 
            "红豆穿丝作念珠，提起还抛下。"
        ], 
        "title": "卜算子 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绛鹤晨严，红麟朝爇，玉楼高不胜寒。", 
            "荔香欲动，梨花方酽，凤城约略春还。", 
            "北台双马耳，隔银海、凭高试看。", 
            "汉宫卅六，飞琼弄玉，犹是在人间。", 
            "浑不似、唐家平蔡日，又雾沈蛮峤，冰合鲸川。", 
            "洛阳城里，蓬门如水，何人唤起袁安。", 
            "且斟千日酒，为桥北、梅花破颜。", 
            "夜来须记，瑶台月在群玉山。"
        ], 
        "title": "飞雪满群山 至日早起，登北台看雪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "人寿花红冬月半，寒香岁晚长留。", 
            "相邀陶令过罗浮。", 
            "水边篱下，彼此识荆州。", 
            "高士累朝应合传，海宁新句重搜。", 
            "一年佳日并春秋。", 
            "野王二老，瓶拂足风流。"
        ], 
        "title": "临江仙 伯熙答诗有“盆梅已落菊花来”之句，再拈此词", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "未密先疏，才眠又起，汉宫垂柳如人。", 
            "慕陵九字，长共岁华新。", 
            "写向黄罗扇底，南唐主、逊此风神。", 
            "灵和殿、千丝万绪，犹是道光春。", 
            "永丰坊里树，翻劳太史，夜奏星文。", 
            "便长依玉座，徐引琴薰。", 
            "太液东风似剪，拈虫叶、细数春痕。", 
            "斜阳里，无肠可断，终感寿皇恩。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红帘匼匝春无缝。水仙十箭翘青凤。", 
            "朝暮水沈烟。紫磨金博山。", 
            "隔帘鹦鹉架。掩映春风画。", 
            "一幅岁朝图。南沙红鼠姑。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "月明鹤背吹笙，玉貌如天远。", 
            "甚小凤、碧桐深处，重斗弦管。", 
            "白杨堪作柱，尚留得、燕子楼中盼盼。", 
            "杜郎老、看他定子，两世红霞，情不尽，金樽浅。", 
            "越缦堂深，久当州门看。", 
            "怪近日、听香读画，芳意都懒。", 
            "歌楼红烛影，怎禁得、十七年来再见。", 
            "试呼起、铜弦铁凤，强作花朝，花底泪，青衫满。"
        ], 
        "title": "情久长", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "笑脱朝衣，谢金耳车，戴笋箨冠。", 
            "看焚余谏草，门生偷写，醉中笛谱，妙伎争传。", 
            "轼愿为滂，贾犹悼屈，此意苍茫莫问天。", 
            "春风里，有茶条七尺，拄上西山。", 
            "归来收拾青编。", 
            "便拟上江东范蠡船。", 
            "试千回铸就，赵家如意，数言解却，方社连环。", 
            "一访钟陵，再游玄墓，意在铜官离墨间。", 
            "觚棱远，向吴中回首，秋柳如烟。"
        ], 
        "title": "沁园春 其一 送次山之江南", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "何日东归，芰荷裁衣，竹皮制冠。", 
            "向凤皇城里，聊充吏隐，麒麟阁上，别以诗传。", 
            "银浦仙槎，蓝花使馆，懒到玻瓈海外天。", 
            "春来梦，梦蘧蘧庄蝶，到富春山。", 
            "闲时检校丛编。", 
            "似虹月江头书画船。", 
            "命蓝田爱子，替陪朝贵，杨枝纤手，勾管嫏环。", 
            "药地花红，樱天酒碧，著我迂心短李间。", 
            "新来事，问草窗眼底，多少云烟。"
        ], 
        "title": "沁园春 其二 用前韵简爽翁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "涩莺吭，黏蝶翅。", 
            "雨滴梧桐雕砌。", 
            "挑菜女，踏青人。", 
            "闭门愁一春。", 
            "金丝柳。", 
            "柔荑手。", 
            "玉色凤州新酒。", 
            "凭一酌，散千忧。", 
            "当垆眉萼秋。"
        ], 
        "title": "更漏子 效温飞卿 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绣帘低，香径湿。", 
            "双燕似曾相识。", 
            "堂下睇，社前来。", 
            "雕梁画早梅。", 
            "楼上女。", 
            "黄昏雨。", 
            "暗卜金钱无语。", 
            "同燕去，不同归。", 
            "小桃花乱飞。"
        ], 
        "title": "更漏子 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小梅疏，新柳短。", 
            "试较頞黄深浅。", 
            "薰笃蓐，掩流苏。", 
            "海棠春睡图。", 
            "桐花凤。", 
            "梨花梦。", 
            "绣被一春寒重。", 
            "红烛泪，绿蕉心。", 
            "不如侬恨深。"
        ], 
        "title": "更漏子 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "不相逢，如相见。", 
            "为有妆楼新雁。", 
            "空有雁，更无书。", 
            "近来和雁无。", 
            "蘼芜路。", 
            "香如雾。", 
            "曾印凤头鞋处。", 
            "春雨后，翠苔深。", 
            "玉钿何处寻。"
        ], 
        "title": "更漏子 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绮钱窗，棋子褥。", 
            "天气乍凉还燠。", 
            "焚甲馢，熨单衣。", 
            "秋盆茉莉稀。", 
            "香奁句，相思泪。", 
            "桐叶上头题字。", 
            "持画扇，扑流萤。", 
            "愁看织女星。"
        ], 
        "title": "更漏子 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绮兰心，春笋手。", 
            "闺阁也因诗瘦。", 
            "珠帔掩，玉钗斜。", 
            "画裙春草纱。", 
            "鸳鸯枕。", 
            "茱萸锦。", 
            "梦压犀株未稳。", 
            "新睡觉，故情深。", 
            "重调绿绮琴。"
        ], 
        "title": "更漏子 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雪衣迎，黄耳吠。", 
            "月照枇杷门内。", 
            "骑马去，少人行。", 
            "金鱼巷口灯。", 
            "杯在手。", 
            "香在口。", 
            "金雁一行催酒。", 
            "霜滑马，月窥人。", 
            "今宵翠被温。"
        ], 
        "title": "更漏子 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "北池花，西苑柳。", 
            "东府桐阴玉甃。", 
            "昆池水，汉时功。", 
            "莲房坠粉红。", 
            "红粉女。", 
            "莲心苦。", 
            "留得残荷疏雨。", 
            "孤枕上，小楼头。", 
            "从春听到秋。"
        ], 
        "title": "更漏子 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桂花香里，料常仪、愁度璇宫佳节。", 
            "三十九年，秋再闰、狼角射人心怯。", 
            "铜马东来，青骡西去，惨与宫花别。", 
            "玉真前世，白头宫女能说。", 
            "闻道扇子湖边，疏疏霜柳，犹挂黄昏月。", 
            "铜辇秋衾，宣府梦、梦绕燕山重叠。", 
            "太液芙蓉，上林橘树，一任人攀折。", 
            "青天愁望，知添多少华发。"
        ], 
        "title": "念奴娇 用稼轩韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春早。春早。", 
            "一笠红罗亭小。姗姗缟袂谁扶。", 
            "手折梅花玉如。如玉。", 
            "如玉。雪后园半树。"
        ], 
        "title": "转应曲 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春晓。春晓。", 
            "梦被啼莺惊觉。海红步障微寒。", 
            "淡画文君远山。山远。", 
            "山远。无奈颦深笑浅。"
        ], 
        "title": "转应曲 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春睡。春睡。", 
            "昨夜东风沈醉。起寻碧玉搔头。", 
            "笑问萧郎见不。不见。", 
            "不见。祇在珊瑚枕畔。"
        ], 
        "title": "转应曲 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "芳草。芳草。", 
            "瓜字韶年最小。窄衣初试鞦韆。", 
            "笑堕春风鬓蝉。蝉鬓。", 
            "蝉鬓。归对镜鸾重抿。"
        ], 
        "title": "转应曲 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "新月。新月。", 
            "来照瑶房锦瑟。杏红罗帔嫌单。", 
            "门掩梨花峭寒。寒峭。", 
            "寒峭。著得郎衣偷笑。"
        ], 
        "title": "转应曲 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红杏。红杏。", 
            "暖雨曲江春嫩。旧罗裙系枝头。", 
            "欲趁东风嫁休。休嫁。", 
            "休嫁。留待尚书归马。"
        ], 
        "title": "转应曲 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "团扇。团扇。", 
            "持许谢娥遮面。绿罗裙带低垂。", 
            "微雨珠帘燕飞。飞燕。", 
            "飞燕。银烛海棠庭院。"
        ], 
        "title": "转应曲 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桃叶。桃叶。", 
            "记折缃梅赠别。归期已过蔷薇。", 
            "更待明月絮飞。飞絮。", 
            "飞絮。因甚不教春住。"
        ], 
        "title": "转应曲 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "香径。香径。", 
            "百草千花相映。裙腰软绿如烟。", 
            "拾得春人翠钿。钿翠。", 
            "钿翠。上有秋兰并蒂。"
        ], 
        "title": "转应曲 其九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "消渴。消渴。", 
            "不奈黄藤酒恶。松风蟹眼初翻。", 
            "新瀹花瓷月团。团月。", 
            "团月。刚似绯桃小靥。"
        ], 
        "title": "转应曲 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双井。双井。", 
            "也抵建溪新饼。嫩银莲叶茶舟。", 
            "白耳团花小瓯。瓯小。", 
            "瓯小。莫等竹垆汤老。"
        ], 
        "title": "转应曲 其十一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "荷粉。荷粉。", 
            "池面一张秋锦。凤州新柳毵毵。", 
            "不及柔奴手纤。纤手。", 
            "纤手。笑折荷花劝酒。"
        ], 
        "title": "转应曲 其十二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "檀炷。檀炷。", 
            "掩苒半庭香雾。看星独倚西楼。", 
            "雁带两三点秋。秋点。", 
            "秋点。夜雨残更泪眼。"
        ], 
        "title": "转应曲 其十三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋柳。秋柳。", 
            "白下蛾眉怨否。吴霜欲下还迟。", 
            "不点潘郎鬓丝。丝鬓。", 
            "丝鬓。独自倚楼看镜。"
        ], 
        "title": "转应曲 其十四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋雁。秋雁。", 
            "飞过玉河南畔。天孙书问黄姑。", 
            "识得愁滋味无。无味。", 
            "无味。拥髻灯前低睡。"
        ], 
        "title": "转应曲 其十五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋雨。秋雨。", 
            "钗剔银缸无语。黄昏独掩虚帷。", 
            "月转西楼未归。归未。", 
            "归未。门外猧儿惊吠。"
        ], 
        "title": "转应曲 其十六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "今夕。今夕。", 
            "记得仲秋十七。扇头有女乘鸾。", 
            "天上常仪镜圆。圆镜。", 
            "圆镜。钗燕角巾厮并。"
        ], 
        "title": "转应曲 其十七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花下。花下。", 
            "闲听红娘抛打。一秋逤逻慵弹。", 
            "百蝶罗衿佩兰。兰佩。", 
            "兰佩。可似扇头香坠。"
        ], 
        "title": "转应曲 其十八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "蛩语。蛩语。", 
            "梧叶堕阶如雨。西风昨夜新寒。", 
            "不卷绯罗绣帘。帘绣。", 
            "帘绣。珍重兰猗菊秀。"
        ], 
        "title": "转应曲 其十九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "来暮。来暮。", 
            "日上高楼凝伫。楼前烟雨萋迷。", 
            "杨柳千条向西。西向。", 
            "西向。长记渭城低唱。"
        ], 
        "title": "转应曲 其二十", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "小隐隐林薮，大隐隐金门。", 
            "先生非仕非隐，何处置琴尊？", 
            "莫是壶公壶里，更向巢父巢内，分得一窝云。", 
            "不用凿坯遁，长足葆吾真。", 
            "素王书，黄石策，锦囊文。", 
            "等是尘封蠹纸，今已不能神。", 
            "看到红桑生海，又见高陵为谷，我亦倦埃氛。", 
            "何日践佳约，千万买芳邻。"
        ], 
        "title": "水调歌头 绍周惺园新筑成，歌此贺之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "心迹两无累，随处有衡门。", 
            "未闻买山巢许，此语最清真。", 
            "尝笑四门博士，送人盘谷归隐，圭角苦嶙峋。", 
            "我爱陶彭泽，离世不离群。", 
            "飞云履，灵寿杖，华阳巾。", 
            "偶出徜徉荒肆，太息劫灰新。", 
            "坐对真人白水，闲数王朝霸代，年历漫纷陈。", 
            "兰玉看争秀，云构喜长春。"
        ], 
        "title": "水调歌头  贺无咎新居", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "枕上吟魂不受招，溪山佳处去迢迢，人间烦热暂能消。", 
            "万叠翠云如幄密，一湾柔绿殢人娇，梦魂刚到小红桥。"
        ], 
        "title": "浣溪沙 戊子（1948年）六十一岁", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "绝倒驴鞍那可期，拂簪盥眼定何时。", 
            "重衾夜夜江山梦，老去龟堂未断痴。", 
            "红烛泪，替谁垂，更长吟坐独成悲。", 
            "残梅乱雪纷纷里，巴觉春光冉冉非。"
        ], 
        "title": "鹧鸪天  读寅恪丁亥除夕诗感赋", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "剩水残山思不禁，小屏欹枕费沉吟。", 
            "才秾合作云裳想，粉褪难温梦蝶心。", 
            "白地锦，紫光金，何缘寥落到如今。", 
            "遥知淅淅巴山雨，未抵泠泠楚客琴。"
        ], 
        "title": "鹧鸪天 题绮尘云想山庄诗词集", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "两鬓繁忧渐不禁，镆铘无复作龙吟。", 
            "比邻鸡黍知何日，晚岁冰霜共此心。", 
            "缣一帧，意千金，中年多感况如今。", 
            "悬门弧矢成衰朽，惭负钟期解听琴。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "山中昨夜寒光彻，费尽天工珠万箧。", 
            "萼华素被梦初回，临镜妆新娇欲绝。", 
            "妖娆颊粉香疑热，璀璨唇饴红可齧。", 
            "天教风韵故无双，争奈看花心眼别。"
        ], 
        "title": "玉楼春 山梅初绽，适值大雪，赋此索湘弟和二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "当年际此狂难遏，喜醉夜晴花映雪。", 
            "而今畏冷闭门多，荒却一天香共月。", 
            "故园亦有梅花窟，玉照精神光四彻。", 
            "与君俱是此中人，试吮霜毫为我说。"
        ], 
        "title": "玉楼春 山梅初绽，适值大雪，赋此索湘弟和二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "二十年来尘影，而今回忆都难。", 
            "天崩地坼海涛翻。", 
            "与君俱过却，何遇不心安。", 
            "我愧山公豪纵，君如陶令贞艰。", 
            "差池无处寄修椽。", 
            "蓬蒿三亩宅，难似得江山。"
        ], 
        "title": "临江仙 惠君携两儿归长沙，寄泊无所，书此慰之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "宝钿琼珠一霎空。", 
            "仙娥同度劫，苦匆匆。", 
            "横斜疏影已无踪。", 
            "寒宵月，犹自照房栊。", 
            "高致本难容。", 
            "漫将零落恨，诉东风。", 
            "无情斤斧到芳丛。", 
            "鲛绡碎，香血未销红。"
        ], 
        "title": "小重山 窗外梅方盛开，为后仓伤残，词以吊之", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "此酒君须领。", 
            "莫情牵、赢颠项蹶，败人佳兴。", 
            "如梦江山如云事，扰扰何分醉醒。", 
            "笑屈子、徒怀孤夐。", 
            "老去著书多岁月，把名山嘉业从容定。", 
            "扛健笔，重周鼎。", 
            "忆从梅澨兰盟订。", 
            "卅年来、云龙离合，沦桑纷更。", 
            "各抱苍茫兴亡感，重向江潭照影。", 
            "奈还又、衔芦相警。", 
            "且喜遐龄同寿鹤，尚羽仪、修洁临风劲。", 
            "斟大斗，再三请。"
        ], 
        "title": "金缕曲  巳丑（1949年）六十二岁 寿剑农七十", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "老去何心惜岁华，花阴红日任西斜，微生安问有无涯。", 
            "竟体轻扬风阁絮，无端狂急水田蛙，可怜何益底纷拿。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "飒飒惊飙摇绣户。", 
            "楚雨巫云，吹散无凭据。", 
            "梦重不知春色暮，起看花片零如雨。", 
            "雾阁云窗深几许。", 
            "一晌贪欢，忘却愁来路。", 
            "不道佳期期已误，嫌人青鸟纷纷鹜。"
        ], 
        "title": "蝶恋花 南京解放五日武昌解放。四月二十四日效冯正中体四首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "一曲伊州真错舞。", 
            "旧日萧郎，无分通眉语。", 
            "别苑红英浓似雾，纷纷蜂蝶寻香去。", 
            "漫恨恩情同草露。", 
            "绮席欢场，一散何由诉。", 
            "凤尾檀槽金雁柱，砑罗裙上低鬟诉。"
        ], 
        "title": "蝶恋花 南京解放五日武昌解放。四月二十四日效冯正中体四首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "可惜良缘天不与。", 
            "卷上珠帘，翠羽单飞去。", 
            "脉断银滍风浪阻，神仙叵奈相思苦。", 
            "镜里暗伤颜色故。", 
            "强把螺丸，加意添眉妩。", 
            "费尽灵波千万语，奈何覆手云成雨。"
        ], 
        "title": "蝶恋花 南京解放五日武昌解放。四月二十四日效冯正中体四首 其三", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "玉树歌停鸾罢舞。", 
            "黼帐华扃，尽化销魂土。", 
            "满眼城狐兼野鼠，分明画出芜城赋。", 
            "草草年光真迅羽。", 
            "莽莽河山，冤结无重数。", 
            "阵阵悲风和泪雨，纷纷如助江潮怒。"
        ], 
        "title": "蝶恋花 南京解放五日武昌解放。四月二十四日效冯正中体四首 其四", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "几日西风咽晚蝉，风前初觉夹衣单。", 
            "无端一阵临明雨，落尽桐花倍惘然。", 
            "捐细故，慕高贤，杜陵诗骨老弥坚。", 
            "赤霄玄圃归何日，翠尾金花语自妍。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "雪藕调冰事可删，山中五月有馀寒。", 
            "齐纨岂待凉飙弃，楚佩曾闻梦雨残。", 
            "尘虑遣，老怀宽，此心无著不须安。", 
            "青林漫道芳华尽，试看新霜著意丹。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "十年辛苦阅兴亡，陈迹渐微茫。", 
            "剩有萦帘香篆，回环画取愁肠。", 
            "文难乞巧，书难乞米，旧业秕糠。", 
            "漫诩曹瞒老学，何殊湣度过江。"
        ], 
        "title": "朝中措", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "玉斧新修宝镜成，嫦娥临夜敞云屏。", 
            "初翻桂殿无双曲，共舞瑶台第一层。", 
            "光满抱，酒盈觥，当头几见月华清。", 
            "莫将老去悲秋意，减却儿曹乐赏情。"
        ], 
        "title": "鹧鸪天 中秋同家人山斋玩月", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "六十年中百变俱，可怜倦眼眩龙鱼。", 
            "难抛身外无穷事，补读人间未见书。", 
            "悲往日，感今吾，镜中白发渐盈梳。", 
            "残年饱饭良多愧，敢道乾坤一腐儒。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "前梦君休说。", 
            "喜元龙、而今老去，豪情犹昔。", 
            "忧患如山昂头过，何足伤君毛发。", 
            "论成败、原无标的。", 
            "诗句惊人谁解听，恨杜陵、不共生今日。", 
            "且看射，南山石。", 
            "嗟予阅世留残息。", 
            "记当年、元方健在，相从朝夕。", 
            "玉雪襟怀悬河口，说剑谈兵无敌。", 
            "乍回首、云飞烟隔。", 
            "廿载苍茫桑海换，忽横斜、雁字淩空得。", 
            "愁望断，天南北。"
        ], 
        "title": "金缕曲  寄怀邵襄京师", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "敢道蛾眉不入时，难随鼙鼓弄腰支，春来叠损画罗衣。", 
            "乍近芳丛疑更怯，细思前梦是还非，此时情味费低徊。"
        ], 
        "title": "浣溪沙 宴池屡寄诗存问，余方戒吟，未有答也。比复来索拙作且惠佳篇，为破戒作两阕酬其美意 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "犹惜当年不嫁身，缘何蕉萃减丰神，隔帘著眼傥能真。", 
            "凤蜡心枯空剩泪，龙琶弦涩强成声，感君珠玉远相亲。"
        ], 
        "title": "浣溪沙 宴池屡寄诗存问，余方戒吟，未有答也。比复来索拙作且惠佳篇，为破戒作两阕酬其美意 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "鸥乡千顷翠颇黎，祓除凭仗伊。", 
            "春光难得与佳期，清游休教迟。", 
            "招俊侣，载新诗，扁舟画里移。", 
            "病怀争奈等春泥，桃花空满溪。"
        ], 
        "title": "阮郎归  辛卯（1951年）六十四岁 病树索题东湖修褉图，余习翁笔也。是日予病未赴", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "消遣闲愁百卉中。", 
            "金铃小宕语丁冬。", 
            "海棠红暖一帘风。", 
            "漫学唐宫传鼓促，未烦隋院剪刀工。", 
            "轻衫薄袖倚栏东。"
        ], 
        "title": "浣溪沙 看花", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "坐对银釭细细挑。", 
            "停针忽听响萧萧。", 
            "几声风骤打窗寮。", 
            "多事檐前悬铁马，无端庭畔种红蕉。", 
            "总拼不寐到明朝。"
        ], 
        "title": "浣溪沙 听雨", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "□□□□，□□□□，□□□□。", 
            "□□□□□，□□□□，林端隐隐，远逗晴岚。", 
            "鸟语清幽，人踪阒寂，冷逼名园整日关。", 
            "缘溪转，老梅一树，已破橘颜。", 
            "二泉胜景全探。", 
            "更何必、奇峰高处攀。", 
            "看九龙塔耸，铃声摇荡，六朝松古，黛色斑斓。", 
            "淮海祠边，香花桥畔，记否年前三月三。", 
            "红裙遍，讶如云缭绕，如蚁回环。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "大树园林，半茧分开，丝牵寸肠。", 
            "剩平泉花木，未曾摧折，辋川书画，依旧收藏。", 
            "竹圃荷亭，药栏松牖，不改吟窝聚集场。", 
            "春秋日，溪边垂钓，阁上飞觞。", 
            "追思往事茫茫。", 
            "记卅载、烟峦绿堂。", 
            "有求羊往返，扫除曲径，周张相接，环堵银墙。", 
            "鹤迹盘旋，禽言互答，顿觉人间俗虑忘。", 
            "它年里、待完全璧返，丛桂添香。"
        ], 
        "title": "沁园春", 
        "type": "词", 
        "yun": "阳"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "不著烟蓑，小坐溪边，持竿自由。", 
            "破青萍万点，锦鳞作对，翠蘅几片，银沫喷沤。", 
            "立上蜻蜓，掠过燕子，镜面波平漾直钩。", 
            "须相待、翣时连贯，绕涧深游。", 
            "濠梁乐意成愁。", 
            "听唼唼、无声动碧流。", 
            "笑富贵鸂畔，千秋避迹，淮阴台下，一旦封侯。", 
            "香饵频添，垂丝稳宕，浪影圆时双尾投。", 
            "居然得、胜临渊暗羡，缘木长求。"
        ], 
        "title": "沁园春 池上钓鱼同人分作", 
        "type": "词", 
        "yun": "尤"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "净几明窗，吊谱频翻，南唐韵长。", 
            "每秋宵庭畔，悄闻叶落，春风座上，围试茶香。", 
            "蝴蝶双飞，麒麟独获，顷散仙花佛顶光。", 
            "无言处、沉吟计算，次第移庄。", 
            "岂同庐雉清狂。", 
            "更不比、弹棋生杀忙。", 
            "爱珠帘倒卷，天然趣美，龙门乍跃，夺锦飞扬。", 
            "拖逗间情，展舒逸兴，多谢湘兰曾细商。", 
            "循环久，将牙签检点，且作收场。"
        ], 
        "title": "沁园春 同诸嫂斗马吊戏作", 
        "type": "词", 
        "yun": "阳"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "质润光溶骨秀，剪成小样玲珑。", 
            "九华六角总输工。", 
            "遥侵鬟影绿，暗洒汗斑红。", 
            "记得梦中覆鹿，炎凉悟彻空空。", 
            "伴人闲倚曲栏东。", 
            "挥开杨柳月，摇散藕丝风。"
        ], 
        "title": "临江仙 咏蕉扇", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "犹忆西窗听雨，绿阴乍展如云。", 
            "生憎修竹上弹文。", 
            "移来消暑气，扑处净尘氛。", 
            "别擅清幽风致，行行侧理成纹。", 
            "蒲葵一任斗纷纷。", 
            "斜偎蝴蝶袖，低宕石榴裙。"
        ], 
        "title": "临江仙", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "何处清音唤暮春。", 
            "莺啼燕啭与争新。", 
            "绿阴如水听来真。", 
            "惊梦画帘刚寂寂，催妆小院莫频频。", 
            "天涯犹有未归人。"
        ], 
        "title": "浣溪沙 闻画眉作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "闲谈坐尽梧桐影。微觉吟肩冷。", 
            "谁家玉笛忽飞声。顷见云开月色、倍分明。", 
            "咿哑几阵宾鸿语。报道秋如许。", 
            "怪它青女太无情。惯逼一天霜气、转三更。"
        ], 
        "title": "虞美人 秋夜同舜音姊作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "船窗不掩云波冷。面面秋山影。", 
            "鸂头几处卖鱼虾。半幅轻帆低落、夕阳斜。", 
            "绿阴隐隐茅檐结。邻舍家家接。", 
            "门前开遍水荭花。瞥见一行女伴、浣溪沙。"
        ], 
        "title": "虞美人 舟行即目", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "帘捲秋光里。", 
            "正黄花、亭亭冉冉，移来眼底。", 
            "超出红尘如此淡，始信陶潜归矣。", 
            "为料理、明窗净几。", 
            "醉后几回难采摘，费参详、幻迹知谁寄。", 
            "倩窄袖，欲扶起。", 
            "萧疏骨格烟云气。", 
            "尽抛辞、蜂忙蝶闹，香清色腻。", 
            "彷佛骚人成落魄，瘦到十分难比。", 
            "剩一片、凄凉滋味。", 
            "要向西风留小像，傍阑干、月冷霜华细。", 
            "写不尽，个中意。"
        ], 
        "title": "金缕曲 菊影", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "曲径停云黑。", 
            "绕栏前、几竿依约，助人凄切。", 
            "裁得鹅溪三尺绢，难仿此中孤洁。", 
            "又移上、半庭明月。", 
            "只合天寒来薄袖，倚西风、弄翠摇晴碧。", 
            "比清瘦，夜深立。", 
            "凌虚自写凌霜节。", 
            "展潇湘、画图一幅，参差圆活。", 
            "中有闲愁题不尽，点滴英皇啼血。", 
            "都分付、萧萧瑟瑟。", 
            "莫道梅花枝干好，总输它、怀抱亭亭直。", 
            "尘不染，独幽绝。"
        ], 
        "title": "金缕曲 竹影", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "也占楼居福。", 
            "借清幽、卢家堂畔，香巢小筑。", 
            "翠剪红襟多点染，毛羽不堪谐俗。", 
            "总一例、东风拘束。", 
            "九陌尘高春渐老，蹴飞花、惯向琼筵落。", 
            "妨新睡，避银烛。", 
            "喃喃若个知心曲。", 
            "最思量、旧时烟雨，几番栖宿。", 
            "莫入乌衣门巷里，回首易添枨触。", 
            "终输与、疏篱茅屋。", 
            "结伴差池随上下，傍春城、消受阴阴绿。", 
            "帘捲未，一钩玉。"
        ], 
        "title": "金缕曲 见新燕作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "画里添呜咽。", 
            "记茫茫、几番欢聚，几番离别。", 
            "十数年来浑似梦，愁绪那堪细说。", 
            "剩幼女、情怀难割。", 
            "何事天公耽播弄，起寒灰、滚滚都成劫。", 
            "盈串泪，向空滴。", 
            "孤坟母子遥相接。", 
            "最凄凉、荒烟细雨，白杨萧瑟。", 
            "料得泉台长夜里，不省伤心欲绝。", 
            "早悟彻、红尘完缺。", 
            "一笑拈花芳草地，算今生、疑案先归结。", 
            "回首处，暮云合。"
        ], 
        "title": "金缕曲 题嫂汪玉英拈花倚鹿小照并挽之", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "梦影双丸逐。", 
            "渐消磨、辋川烟水，平泉花木。", 
            "龙脑一炉茶七碗，悔不襟期偏俗。", 
            "分领略、人间清福。", 
            "漫问禁烟明日事，且瞢腾、闲展离骚读。", 
            "山鬼笑，湘君哭。", 
            "也知生世原空谷。", 
            "太匆匆、隙尘过马，隍阴覆鹿。", 
            "我是个中参透惯，冷眼花前银烛。", 
            "独倚遍、碧栏干曲。", 
            "满径云停门自掩，种琅玕、几树森森玉。", 
            "听春雨，长新绿。"
        ], 
        "title": "金缕曲 春日感作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "结屋东头老。", 
            "问今生、闲愁种种，几时能扫。", 
            "赢得吟魂犹淡荡，只绕谢池新草。", 
            "又阵阵、东风吹早。", 
            "残梦却随流水断，听莺声、但逐桃花杳。", 
            "剩杨柳，试试袅。", 
            "空亭容膝休嫌小。", 
            "独徘徊、疏帘一桁，半留晴照。", 
            "收拾春衣从笑取，紫凤天吴颠倒。", 
            "莫更说、旧针神稿。", 
            "辛苦工蚕原自分，奈成都、桑树年来少。", 
            "丝欲吐，食难饱。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "一棹才停，双扉乍启，邹阳旧日池馆。", 
            "三径盘纡，几层湿翠，泉语涔涔成串。", 
            "亭台曲折，正一带、疏帘尽卷。", 
            "桂树浓香阁下，飞来恍行天半。", 
            "最好斜阳红澹。", 
            "倒遥山、高低影转。", 
            "仿佛米家图画，座中补满。", 
            "如此园林偏是，客应约、明春重来玩。", 
            "输与幽禽，烟峦长伴。"
        ], 
        "title": "天香 秋日憩邹氏园", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "寥落晴光，阵阵西风，吹归暮鸦。", 
            "正小楼晚色，夕阳黯淡，平原远景，老树杈桠。", 
            "秋燕辞南，宾鸿恋北，毕竟云山何处家。", 
            "都同调，萧萧索索，如此生涯。", 
            "天然图画堪夸。", 
            "宛一幅、倪迂墨笔斜。", 
            "补柴门流水，半弯新月，孤蓬断岸，几点芦花。", 
            "漫说凄凉，休悲寂寞，终古垂杨意未赊。", 
            "苍茫里，看相依翼翼，互语哑哑。"
        ], 
        "title": "沁园春 鸦", 
        "type": "词", 
        "yun": "麻"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "才过中秋，几处砧敲，冰轮倍明。", 
            "忆桂花香满，浓侵庭院，梧桐阴碧，低覆轩楹。", 
            "无伴飞觞，何人击钵，总有新诗勉强成。", 
            "空阶畔，暗蛩相答，亦诉难平。", 
            "嫦娥苦爱长生。", 
            "也耐尽、琼楼冷淡情。", 
            "望迢迢银汉，初更已报，茫茫玉宇，万籁无声。", 
            "枚乘观涛，谢庄赋月，各抱幽怀天地清。", 
            "沉吟久，正露华如水，斗转参横。"
        ], 
        "title": "沁园春 中秋后一日夜坐感作", 
        "type": "词", 
        "yun": "庚"
    }, 
    {
        "author": "刘棨", 
        "era": "清", 
        "subtype": "七言律诗", 
        "text": [
            "休怪年来白发新，添丁汤饼会频频。", 
            "掌纹差喜堪绳祖，食指添繁渐累人。", 
            "我以江山经岁月，儿从襁褓走风尘。", 
            "何时共聚枌榆社，绕膝含饴乐是真。"
        ], 
        "title": "生孙", 
        "type": "律诗", 
        "yun": "真"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "缺月窥帘黄甚酒。", 
            "帘外花香帘内有。", 
            "隐囊纱帽坐填词，䟃𧽼秦七兼黄九。", 
            "不眠宵亦昼。", 
            "无多疏雨无多柳。", 
            "倚银屏、秋灯一菽，又是雁来候。", 
            "书题远费姜芽手。", 
            "小字红蚕笼绮袖。", 
            "燕山滏水几时归，吴襟楚带今年瘦。", 
            "东阁诗数首。", 
            "流苏委地还依旧。", 
            "最萦心、嫏嬛小劫，可有乌龙守。"
        ], 
        "title": "归朝欢 用马庄父韵，简砚荪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "谢家院落，甚青女来时，玳梁霜冷。", 
            "秋蛾敛绿，约略远山相并。", 
            "莫睇琴床砚井。", 
            "听颤掣、花铃不定。", 
            "朱门昼锁斜阳，满院参差帘影。", 
            "秋径。", 
            "相逢楚润。", 
            "叹人与花枝，不如前俊。", 
            "铜驼巷陌，一霎鲤风吹暝。", 
            "归去沙平水稳。", 
            "可捎得、莫愁家信。", 
            "玉雁飞回，无那画楼闲凭。"
        ], 
        "title": "双双燕 其一 秋燕，用梅溪韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "宝帘窣地，正宫柳微黄，晓霜凄冷。", 
            "妫姜旧事，细马轻车相并。", 
            "早是桐飘绿井。", 
            "问隔岁、香巢可定。", 
            "风前一幅红襟，闪得夕阳无影。", 
            "山径。", 
            "烟莎绿润。", 
            "叹弱羽无依，海青独俊。", 
            "宫槐谁守，画角城头催暝。", 
            "任是雕梁睡稳。", 
            "也难忘、台城鸢信。", 
            "亭北栏干，冷玉了无人凭。"
        ], 
        "title": "双双燕 其二 再和砚荪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "数椽老屋，认秋柳垂门，夕阳闲冷。", 
            "寻常百姓，那与乌衣邻并。", 
            "双羽交窥墨井。", 
            "甚柳怯、花惊未定。", 
            "玉堂历历巢痕，旧事思量如影。", 
            "荒径。", 
            "烟惺露润。", 
            "且等到冰天，玉梅花俊。", 
            "宫莲红断，不照绿纱窗暝。", 
            "杏子花期已稳。", 
            "也休管、关河秋信。", 
            "如客光阴，日日玉栏长凭。"
        ], 
        "title": "双双燕 其三 三和前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桂华夕敛，凉月半玦，低映闲馆。", 
            "银烛烧短，欲眠又起，蛜蝛堕风幔。", 
            "玉蜍注满。", 
            "闲试库纸，诗意清远。", 
            "双髻娇婉。", 
            "玉钗欲挂，墙东角巾岸。", 
            "满目换秋色，露柳萧疏牵翠线。", 
            "佳语月团，斜行留扇面。", 
            "且静听鞋弓，细数壶箭。", 
            "小屏相见。", 
            "只靥杏销红，鬟翠微乱。", 
            "夜如何，绣衾双展。"
        ], 
        "title": "绕佛阁 用美成韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "莫回头东望望春门，啼乌满延秋。", 
            "怪风情筋力，都如病柳，怯上高楼。", 
            "凝碧池台何在，歌舞一时休。", 
            "满眼新亭泪，未肯轻流。", 
            "见说衣冠文武，似虬髯弈负，此局谁收。", 
            "叹白头杜甫，还为浣花留。", 
            "认朱书箜篌背面，是几时天际识归舟。", 
            "西来雁、可能邀取，玉女回眸。"
        ], 
        "title": "甘州 和耆卿韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋林无新粉，夜芸生古香。", 
            "玉露下雕砌，芙蓉怨横塘。", 
            "雨无一珠洒叶，月有半镜衔窗。", 
            "镜里窥见残妆，无语对寒簧。", 
            "昔者金马客，约我玉河乡。", 
            "乌衣巷冷，如今燕去雕梁。", 
            "更应刘俱逝，邺园倦客，共谁一饮三百觞。"
        ], 
        "title": "红林檎近 和美成韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "君卿老去，掩蓬蒿、不谒五侯门。", 
            "道是今年秋闰，箫鼓满花村。", 
            "才说平阳脂餤，又天香、桂子落纷纷。", 
            "叹凤城佳丽，玉蛾金兔，都化战场云。", 
            "月姊那如倩女，望青天、碧海也离魂。", 
            "夜夜冰绡承泪，滴损淡黄裙。", 
            "荡得山河如影，问琼楼、可有洗妆痕。", 
            "算舞休歌罢，汉宫卅六，玉扉寂寞锁黄昏。"
        ], 
        "title": "南浦 和鲁逸仲韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "此局全输矣。", 
            "对残枰、虬髯缩手，道兄夺气。", 
            "黑白两奁交搏击，自坏长城万里。", 
            "恨下手、惟差一子。", 
            "鼠斗穴中虫人腹，好家山、错被痴儿毁。", 
            "真冷煞，雪猧齿。", 
            "向来依倚神头势。", 
            "到而今、星飞雨散，有谁料理。", 
            "三策都无中上下，不战不降不死。", 
            "叹秋水、人间何世。", 
            "芥孔藕丝无避处，且安排、商橘秦桃里。", 
            "休更说，妇姑事。"
        ], 
        "title": "金缕曲 观弈", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小颦翠敛。", 
            "慵对晚镜，深闭秋馆。", 
            "黄菊篱短，与花比瘦，西风动罗幔。", 
            "杏笺写满。", 
            "香茗俊句，都似明远。", 
            "羁思悽婉。", 
            "记曾叠骑，桑乾水平岸。", 
            "古锦袭诗本，强为萧郎拈绣线。", 
            "不似向时朝霞生酒面。", 
            "待蕙草中庭，尽茁花箭。", 
            "曲房重见。", 
            "又酌酒弹棋，玉局猧乱。", 
            "对明窗、青编重展。"
        ], 
        "title": "绕佛阁 慰研荪妇病", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "三间草屋，傍桃花西塞，一叶扁舟荡云海。", 
            "便绿蓑青笠，也胜朝衣，刚成就、范蠡严光一派。", 
            "得鱼闲换酒，状似松鲈，莫被江城达官买。", 
            "貌取鹭鸶容，月下收筒，凭歌舞、芦花世界。", 
            "更著个、樵青与煎茶，扫淡墨轻烟，水边竹外。"
        ], 
        "title": "洞仙歌 石谷画《渔乐图》，书张子同《渔父词》五首于上，辄题二阕 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "三高笠泽，不同时堪恨。", 
            "休道风标后来俊。", 
            "看橛头艇子，长系桃柯，可也有、魏晋间人风韵。", 
            "斜风吹细雨，了不须归，何况月明晚波定。", 
            "一世住鲈乡，饱饭莼菰，浑不识、洛城秋信。", 
            "便天子、传宣不呼名，把生谥玄真，玉雕私印。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "垂杨恁萧疏，凭点逗、纱窗晚雨。", 
            "短短画烛，独凝昨泪，温温芳褥，已销前暑。", 
            "西楼雁来时，兼月里、秋砧几杵。", 
            "青桂暗减香风，露棠又湿凉红，总无情绪。", 
            "去年赁庑，依玉水、芙蓉双鹭。", 
            "旧京何处。", 
            "嗟丝鬓如许。", 
            "薄病文园，秋风客、忍换秦筝雁柱。", 
            "凝伫。", 
            "渺万重燕树。"
        ], 
        "title": "卓牌儿", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "闲伫门中月，愁添心上秋。", 
            "一行新雁过秦邮。", 
            "可有锦书拴系到并州。", 
            "按曲霓裳改，论功玉斧羞。", 
            "不胜寒处是琼楼。", 
            "多分月宫门外要重修。"
        ], 
        "title": "南歌子 月下", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "江上山。湖上山。", 
            "安得从郎骑马看。愿奴为绣鞍。", 
            "早秋寒。袖罗单。", 
            "桐叶霜黄落井栏。奴心金橘酸。"
        ], 
        "title": "长相思 闺怨 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "莫悲秋。莫登楼。", 
            "楼上黄昏月似钩。珠帘无限愁。", 
            "茜牙筹。白瓷瓯。", 
            "花椠嫩银双酒舟。无花不并头。"
        ], 
        "title": "长相思 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "槛外榴巾蹙。", 
            "绕珠丛、嫣红一点，动人春目。", 
            "二十六年重台梦，绛树双声再续。", 
            "约略似、霞川花木。", 
            "血色罗裙真珠字，是三郎、亲为端端录。", 
            "团扇句，倩谁读。", 
            "桃根莫唱当时曲。", 
            "镜台边、无心插戴，鬊云凋绿。", 
            "白石仙人归何处，为马塍花一哭。", 
            "剩燕子、楼中人独。", 
            "狼籍一庭红醋醋，问藤阴、今是谁家屋。", 
            "知己泪，溅庭竹。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "老马心从战后催。", 
            "宰官身自梦中回。", 
            "朝衫换了芰荷衣。", 
            "试捉客来参曲米，悔携家去住蓬莱。", 
            "二年孤负小园梅。"
        ], 
        "title": "浣溪纱 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "八月南垞黍酒香。", 
            "胡桃破壳栗初黄。", 
            "闰秋天气似重阳。", 
            "新绿茶茸斟夜雨，半红梨叶点秋霜。", 
            "山妻检点旧衣裳。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "逝矣高阳旧酒徒。", 
            "今生无意过黄垆。", 
            "九门多是岛人居。", 
            "乱后鱼羹思宋嫂，秋来蟹市罢丁沽。", 
            "旧京风味一时无。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "西狩宫车下玉坡。", 
            "君王挥泪对宫娥。", 
            "荒村无草饲青骡。", 
            "圣寿早停南府戏，别离犹唱本家歌。", 
            "并州行在近如何。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "仙霞叠帔，宝月重轮，寸寸芳心展。", 
            "泪巾红敛。", 
            "纹窗静、十二珠帘深掩。", 
            "仙裙妒艳。", 
            "不胜酒、倚风微颤。", 
            "把紫鸾阿阁三层，移向花中见。", 
            "百子画图婉娈，愿红房孕玉，亲祷禖燕。", 
            "绮楼寒浅。", 
            "薰风里、才识红儿真面。", 
            "唇脂重点。", 
            "似百八虬珠圆转。", 
            "看凤楼、弹指修成，莫写蛮笺怨。"
        ], 
        "title": "解语花 追步㤅伯师重台榴花原韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "猩屏画了。", 
            "掩绯帔两重，薰风开早。", 
            "比似洛花，叠叠楼台，仙云绕。", 
            "一层更上香光饱。", 
            "引彩蝶、房房都到。", 
            "绛桃百叶，芳兰并蒂，未如卿好。", 
            "娇巧。", 
            "石家姊妹，向燕市另起，金台小稿。", 
            "六幅锦裙，百琲明珠，盈怀抱。", 
            "窗扉十扇开朱鸟。", 
            "替七尺、珊瑚写照。", 
            "凭将绛蜡融珠，凤衔到晓。"
        ], 
        "title": "绛都春 余曩以此调赋重台榴花，刊稿时乙去，今补写之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "楝花风细。", 
            "帘卷湘波翠。", 
            "过午双柑人不至。", 
            "柳外黄莺独自。", 
            "墙头纤草垂垂。", 
            "画廊密雨如丝。", 
            "净洗芭蕉两本，待侬叶上题诗。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "画帘清昼。", 
            "粉槛苔花绣。", 
            "未觉轻躯同鹤瘦。", 
            "筋力风情依旧。", 
            "树头过尽茶烟。", 
            "燕泥轻打琴弦。", 
            "墙外来禽一树，小花知为谁妍。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "笔床琴案。", 
            "窗眼冰纱换。", 
            "万历宫中天字罐。", 
            "水浸蔷薇开泛。", 
            "金黄杏子如拳。", 
            "捣炼糖霜几番。", 
            "比似江南梅酱，秀才风味微酸。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "银瓶素绠。", 
            "午渴窥茶井。", 
            "琴意成痟谁记省。", 
            "花簇春风鬓影。", 
            "凌云赋罢无聊。", 
            "茂陵烟草萧萧。", 
            "又是寝园春荐，隔墙唤卖樱桃。"
        ], 
        "title": "清平乐 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "越岫烟眉蹙。", 
            "问山灵、公归底处，武夷天目。", 
            "瑶瑟朱弦三叹后，乐府遗音待续。", 
            "早凋尽、故家乔木。", 
            "百本异书落谁手，剩日知、十卷亭林录。", 
            "还拟付，阿新读。", 
            "贺公家在柯山曲。", 
            "二十年、京尘满鬓，未亲湖渌。", 
            "不预日斜庚子事，差免西台恸哭。", 
            "谁与荐、春山黄独。", 
            "白雪楼中青裙妇，卖珠回、自补牵萝屋。", 
            "歌再阕，裂横竹。"
        ], 
        "title": "金缕曲 其一 笏卿有词悼㤅伯师，叠前韵答之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "细柳黄金蹙。", 
            "荔墙阴、薰风暗度，小窗纱目。", 
            "砚匣凝尘湘管燥，春蚓斜行断续。", 
            "问谁解、养鸡如木。", 
            "学道懒将除目看，鹤头书、忘了词科录。", 
            "秋水注，再三读。", 
            "如人意是屏风曲。", 
            "好园林、青梅结子，满庭新绿。", 
            "狮子糖兼菱角粽，办与娇儿止哭。", 
            "更双燕、伴人幽独。", 
            "住亦欣然归亦好，万荷花、香满东溪屋。", 
            "还留看，辋川竹。"
        ], 
        "title": "金缕曲 其二 初夏，再叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "匣剑鳞文蹙。", 
            "笑人间、黄獐白鼠，宛然头目。", 
            "衮衮三台无坐处，貂尾何心强续。", 
            "漆园有、不材之木。", 
            "鼓子花中韶与靓，几曾登、南部烟花录。", 
            "麟阁画，不堪读。", 
            "月儿高是江南曲。", 
            "羡东溟、灵鳗脱网，海波空绿。", 
            "不解澧州香草意，底事名盦曰哭。", 
            "便行乐、何妨吾独。", 
            "得志两牙喧鼓吹，不逢时、归卧梅花屋。", 
            "休仰面，乞符竹。"
        ], 
        "title": "金缕曲 其三 三叠韵戏柬笏卿石甫", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "莫遣芝麋蹙。", 
            "伴萧闲、张家画史，鲍家书目。", 
            "蓦地金衣墙北坐，花底吹笙相续。", 
            "即此是、春山乔木。", 
            "疗得世人无妒忌，便舍身、甘入桐君绿。", 
            "吾当汝，异书读。", 
            "小秦王调唐宫曲。", 
            "绕建章、歌珠一串，柳烟霏绿。", 
            "解释东风无限恨，不学红鹃夜哭。", 
            "画廊畔、柑双人独。", 
            "天与诗家颁鼓吹，傍绿阴、结构三间屋。", 
            "鸣睍睆，胜吹竹。"
        ], 
        "title": "金缕曲 其四 闻莺，四叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "熨遍弹棋局。", 
            "掩重门、宫香慢炷，贡茶先熟。", 
            "几日蔷薇开作雪，风定落红簌簌。", 
            "更粉蝶、杨花相逐。", 
            "团扇裌衣都换了，渐西墙、猫笋看成竹。", 
            "闲徙倚，画栏曲。", 
            "一生消受聪明福。", 
            "话家常、三条衲袄，两餐斋粥。", 
            "偶仿张颠春草意，漫写羊裙几幅。", 
            "早将近、薰风梅溽。", 
            "教换小红蛮格子，剪纹纱、一段潇湘绿。", 
            "庄与老，任研读。"
        ], 
        "title": "金缕曲 其五 变前韵遣闲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "冷眼观棋局。", 
            "酌使君、英雄一盏，酒香梅熟。", 
            "屈指同年三百辈，大半霜颠秃簌。", 
            "剩尔我、云龙追逐。", 
            "此去湖南骚雅地，有君山、眉黛瑶妃竹。", 
            "还忆否，羽衣曲。", 
            "才高折尽花间福。", 
            "入关来、老僧藜杖，秀才齑粥。", 
            "两制文章拚弃了，换取潇湘画幅。", 
            "且莫厌、长沙卑溽。", 
            "冰雪聪明诗一卷，九嶷烟、染就波笺绿。", 
            "须寄与，故人读。"
        ], 
        "title": "金缕曲 其六 叠前韵送继莲溪同年观察常宝", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小舫携箫局。", 
            "计水程、湘帆拢岸，楚亭瓜熟。", 
            "一水丹江通碧汉，樯燕溪花扑簌。", 
            "漫回首、春明角逐。", 
            "羼入湘灵瑶瑟怨，怕洞庭、吹裂龙君竹。", 
            "聊一唱，采蘋曲。", 
            "西巡犹是苍生福。", 
            "莫思量、芜蒌夜雨，断薪残粥。", 
            "间道麻鞋西度陇，画出杜陵小幅。", 
            "恐未惯、南中炎溽。", 
            "行部桃花迎马首，访秦人、一饮溪光绿。", 
            "陶令记，试重读。"
        ], 
        "title": "金缕曲 其七 再叠前韵赠莲溪", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "闲冷如坊局。", 
            "此一官、思量百遍，烂如书熟。", 
            "起看紫藤花一架，珠络垂檐簏簌。", 
            "今老矣、何心徵逐。", 
            "春雨闭门聊种菜，莫肩舆、轻看人家竹。", 
            "闲俯仰，画屏曲。", 
            "眼明身健今生福。", 
            "小斋头、官书道藏，儒衣僧粥。", 
            "秋水一泓何世界，那更修边饰幅。", 
            "麦秋至、乍清还溽。", 
            "长乐门边芳草路，绕天涯、不似江南绿。", 
            "还枕手，听儿读。"
        ], 
        "title": "金缕曲 其八 三叠前韵遣兴", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "鸡黍谁家局。", 
            "楝花时、青蚕豆嫩，紫樱桃熟。", 
            "留客南窗闲煮饼，祇办溪鱼野蔌。", 
            "任金耳、天街驰逐。", 
            "看画吃茶吾本分，有苏髯、怪石文同竹。", 
            "帘不卷，玉钩曲。", 
            "倚书为命闲为福。", 
            "且随缘、如凫泛泛，似鸡粥粥。", 
            "衫笏要存儒者气，醋淬头巾一幅。", 
            "又衣桁、南风吹溽。", 
            "倘到清淮俯明镜，笑长官、衫色春波绿。", 
            "书与律，且兼读。"
        ], 
        "title": "金缕曲 其九 即事，四叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "重认斜阳迹。", 
            "绕东风、如人意处，倩红曲折。", 
            "半露玉钗衫袖影，半隐双鸳小屧。", 
            "天生就、扶持花月。", 
            "双髻吹笙风露下，拭香尘、汝代红牙拍。", 
            "纤纤玉，最亲切。", 
            "垂杨低扫花如雪。", 
            "算年年、销魂成例，沈香亭北。", 
            "宛转情肠全似我，一任黏萤坐蝶。", 
            "莫孤负、春阴时节。", 
            "金粉楼台谁界画，与罗衣、卐字无分别。", 
            "携彩伴，并肩立。"
        ], 
        "title": "金缕曲 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "朝暮留香久。", 
            "掩重门、湘云窣地，玉垆烟瘦。", 
            "细剖君山斑竹子，也抵珍珠织就。", 
            "是清簟、围棋时候。", 
            "杨柳风来花动影，看斜阳、无语娇波皱。", 
            "新月上，见来否。", 
            "玉钩上下劳纤手。", 
            "怕搴帷、云鬟侧挂，珀钗微溜。", 
            "双燕归来似相识，软绿蔫红依旧。", 
            "任鹦鹉、隔花低咒。", 
            "当户明明丁字永，正梳头、莫放春风透。", 
            "垂永夕，卷清昼。"
        ], 
        "title": "金缕曲 秦秋伊尝云：“眼前景物宜吟宜画者，独帘与阑干耳。”余赋既阑干词，更制《湘帘》一阕，惜秦君不及见矣 其十一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "流莺声歇。", 
            "又小麦送秋，脆圆迎节。", 
            "彩剪罗睺，绫黏猛虎，都与钗符差列。", 
            "笑唤谢家儿女，绣带香囊亲结。", 
            "动翠袖，看白团扇底，清风徐发。", 
            "佳绝。", 
            "雕槛外，一树安榴，红神嵰山雪。", 
            "最忆昆池，龙舟夺锦，画鼓如雷敲彻。", 
            "此日未央行殿，墨拓钟葵高揭。", 
            "玉窗晚，剩珠帘半卷，纤纤娥月。"
        ], 
        "title": "喜迁莺 端午，用吴子和韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "枇杷欲熟问园官。", 
            "来佐酒杯宽。", 
            "松下棋奁，柳边锻灶，宜称竹皮冠。", 
            "白发同年江海隔，书字报平安。", 
            "想见高楼，青娥送酒，半臂不胜寒。"
        ], 
        "title": "少年游 得王子常同年凤阳书，并示《春感》四阕，即次来韵，并怀逸珊夫人 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "昆明无复汉时功。", 
            "多难杜陵同。", 
            "太史周南，庾郎关内，文字老来工。", 
            "南望凤阳歌舞地，寂寞老王通。", 
            "绛守园池，朱家陵墓，芳草夕阳中。"
        ], 
        "title": "少年游 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春明好景梦中过。", 
            "将寿补蹉跎。", 
            "天宝宫人，贞元朝士，一例邈山河。", 
            "谁唱当时供奉曲，老矣敬新磨。", 
            "卌载名场，使君与我，天下恐无多。"
        ], 
        "title": "少年游 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一麾江皖十年留。", 
            "未办五湖舟。", 
            "葑豆阴中，蘋花香里，还梦少年游。", 
            "到处鸥波迎管赵，花月锦囊收。", 
            "不栉词人，同根香草，桂叶两眉秋。"
        ], 
        "title": "少年游 其四", 
        "type": "词", 
        "yun": null
    }, 
    {
        "author": "刘曾騄", 
        "era": "清", 
        "subtype": "五言律诗", 
        "text": [
            "辛苦买山钱，山居亦自怜。", 
            "《大招》曾此夕，小别动经年。", 
            "翠被生寒夜，麻衣扫雪天。", 
            "芦帘兼纸阁，镫烬不成眠。"
        ], 
        "title": "十一月二十八日移入任城梦园是日为王宜人忌日感而有作", 
        "type": "律诗", 
        "yun": "先"
    }, 
    {
        "author": "刘曾騄", 
        "era": "清", 
        "subtype": "七言律诗", 
        "text": [
            "离家一别十年余，噩耗传来泪袭裾。", 
            "谢女空留残雪咏，鲍兄偏少大雷书。", 
            "真成踽踽孤行客，尚想亭亭问字初。", 
            "孰使才人悲远嫁，秦关西望雁行疏。"
        ], 
        "title": "七月二十九日得秦中赵岳生司马书知女弟于去岁四月朔日殂谢诗以哭之", 
        "type": "律诗", 
        "yun": "鱼"
    }, 
    {
        "author": "刘曾璇", 
        "era": "清", 
        "subtype": null, 
        "text": [
            "鱼思故池水，鸟恋旧林枝。", 
            "眷怀桑梓地，舍此欲何之。", 
            "廿载老寒毡，况味已深知。", 
            "风尘日鞅掌，夙愿非所期。", 
            "邈矣陶靖节，长吟归来辞。"
        ], 
        "title": "归田 其一", 
        "type": "古风", 
        "yun": "支"
    }, 
    {
        "author": "刘曾璇", 
        "era": "清", 
        "subtype": null, 
        "text": [
            "十年不还乡，莓苔封门户。", 
            "今我复归来，旧地幸有主。", 
            "先人敝庐在，犹可庇风雨。", 
            "徙倚步厅前，槐荫满庭宇。", 
            "俯仰增感慨，风月无今古。"
        ], 
        "title": "归田 其二", 
        "type": "古风", 
        "yun": "麌"
    }, 
    {
        "author": "刘曾璇", 
        "era": "清", 
        "subtype": null, 
        "text": [
            "一从归竹社，外事不相关。", 
            "早起觉日长，宽然有余闲。", 
            "兀坐南窗下，恍游云水间。", 
            "取我旧时业，一字严增删。", 
            "聊以遣岁月，敢说藏名山。"
        ], 
        "title": "归田 其三", 
        "type": "古风", 
        "yun": "删"
    }, 
    {
        "author": "刘曾璇", 
        "era": "清", 
        "subtype": null, 
        "text": [
            "嵇康懒寄书，澹台不由径。", 
            "岂曰夸孤高，迂疏本成性。", 
            "得闲且课孙，自觉心神定。", 
            "囊橐留一钱，图书余半乘。", 
            "依然是故吾，犹有松菊兴。"
        ], 
        "title": "归田 其四", 
        "type": "古风", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "四座且安坐，听我唱新诩。", 
            "中华古称神胄，文物久衰微。", 
            "溯自蛮烟东犯，四境重关都启，欧美竞淩欺。", 
            "魑魅与饕餮，相率吸人脂。", 
            "到而今，已百载，更谁悲。", 
            "识时赖有英杰，奋起树红旗。", 
            "万里长征伟绩，八路雄师苦战，粲烂建弘基。", 
            "天地顿清朗，民物共雍熙。"
        ], 
        "title": "水调歌头  壬辰（1952年）六十五岁 国庆颂", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "几见人间百岁翁，云何刻意恼匆匆，好看秋月醉春风。", 
            "密意向人丝宛转，小词寄我玉丁东，未妨深浅话仙蓬。"
        ], 
        "title": "浣溪沙 答和啸苏见怀词韵", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "旧事如尘复似烟，何须重话海为田。", 
            "久荒蓬矢桑弧志，远愧阳春白雪篇。", 
            "生有限，乐无边，相期同度太平年。", 
            "耽吟绮丽花间句，合暑消摇地上仙。"
        ], 
        "title": "鹧鸪天 贱辰承啸苏惠词，赋谢", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "魂兮归来，招具该备，胡为不归？", 
            "底去君恒干，旋入雷室，舍君乐处，投彼雄虺。", 
            "纵目长身，封狐大蝮，日夜悬人戏以娱。", 
            "君何乐，尚彷徉旷野，徒自遗菑。", 
            "须知砥室琼篱，有兰膏明烛耀罗帏。", 
            "更瑶浆蜜勺，甘辛味合，吴歈郑舞，二八容齐。", 
            "江水湛湛，丹枫岁岁，千里江南应暗悲。", 
            "君何往，趁修门未钥，归去来兮。"
        ], 
        "title": "沁园春 丁酉（1957年）七十岁 戏效苏辛隐括体，隐括楚辞招魂篇，用招台湾游魂。为和平解放台湾作", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "遥空幻出虹霓，共惊万手争天巧。", 
            "飞梁稳驾，飙轮平辗，祥烟缥缈。", 
            "上下晴雷，东西骇浪，声和欢笑。", 
            "问词人墨客，吟江赋海，这奇景，可曾道？", 
            "最是中苏友好，两同心，铸兹瑰宝。", 
            "方金更贵，比玉尤坚，人间应少。", 
            "丽矣弘观，伟哉吾党，从容领导。", 
            "喜倾城出看，千秋盛典，庆成功早。"
        ], 
        "title": "水龙吟 戊戌（1958年）七十一岁 参加长江大桥落成通车典礼后，赋此志喜", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "小幅烟峦引梦长，当时客座有辉光，转头五十九年强。", 
            "燕寝清香犹宛若，鲤庭韶景久苍凉，孤儿今已满头霜。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "欢欣鼓舞，喜事从头难细数。", 
            "十载陶甄，已奠宏基万亿年。", 
            "一人有庆，福履如川绥兆性。", 
            "高举红旗，皈向人民大导师。"
        ], 
        "title": "减字木兰花 己亥（1959年）七十二岁 建国十周年国庆恭献俚词二首 其一", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "嗟予不造，壮岁苦辛如食蓼。", 
            "幸此馀生，重沐阳光乐太平。", 
            "煌煌弘业，小技雕虫惭润色。", 
            "惟有葵心，夙夜长怀向日忱。"
        ], 
        "title": "减字木兰花 己亥（1959年）七十二岁 建国十周年国庆恭献俚词二首 其二", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "庞眉书客，自以文章为润泽。", 
            "执手言欢，狂态依稀十载前。", 
            "山川寥廓，万里秋旻飞老鹤。", 
            "何用伤离，同在长江水一涯。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "刘永济", 
        "era": "清", 
        "subtype": null, 
        "text": [
            "长恨此身无著处，而今识得真源。", 
            "一条大道直如弦。", 
            "云开天广阔，风定海平安。", 
            "谁道人生难再少，此言我爱苏仙。", 
            "清时万景共鲜妍。", 
            "生香花不断，乐意鸟相关。"
        ], 
        "title": "临江仙 参加市政协会议后感赋", 
        "type": "词", 
        "yun": null
    }, 
    {
        "author": "刘景熙", 
        "era": "清", 
        "subtype": "五言律诗", 
        "text": [
            "城市亦山林，林阴一径深。", 
            "长堤春草碧，古堞暮烟沈。", 
            "窗北羲皇卧，瀼西子美吟。", 
            "敢云居室善，且寄寂寥心。"
        ], 
        "title": "黄花巷新居 其一", 
        "type": "律诗", 
        "yun": "侵"
    }, 
    {
        "author": "刘景熙", 
        "era": "清", 
        "subtype": "五言律诗", 
        "text": [
            "树外有青山，当门百雉环。", 
            "短墙扶竹出，虚牖纳云閒。", 
            "瓜长藤为壁，萍浮镜有斑。", 
            "邻家寻老圃，小话夕阳殷。"
        ], 
        "title": "黄花巷新居 其二", 
        "type": "律诗", 
        "yun": "删"
    }, 
    {
        "author": "刘敦元", 
        "era": "清", 
        "subtype": null, 
        "text": [
            "豪狂走马入京洛，怀中名纸空台阁。", 
            "四海人谁知骏良，冀群长啸天风落。", 
            "潦倒浮生四十年，乘槎远破珠江烟。", 
            "冯驩老矣不营窟，覆耳白发徒皤然。", 
            "中山君，管城子，平生托此为终始。", 
            "五岭屹屹珊格高，大海一滴蟾蜍水。", 
            "万言陈策阻侯门，怒冠上溯星光紫。", 
            "我今有美酒，新漉蒲桃浆。", 
            "高挹北斗向空碧，与君斟酌凌苍茫。", 
            "蓬壶咫尺不可去，手把芙蓉自延伫。"
        ], 
        "title": "赠符际堂", 
        "type": "古风", 
        "yun": null
    }, 
    {
        "author": "刘敦元", 
        "era": "清", 
        "subtype": null, 
        "text": [
            "楚人一炬秦灰冷，汉室金汤迁洛鼎。", 
            "九枝赤日丽中天，人间爝火齐销泯。", 
            "何物小尉龙川陀，称王已足帝为何。", 
            "黄屋左纛不数世，楼船横浦来伏波。", 
            "鋹祖孙亦狡悍，手取潮韶桂容管。", 
            "刺史谁呼属洛州，风流天子春光满。", 
            "珍珠沟水火山香，璇房银殿相煇煌。", 
            "那知身作降王长，茂陵玉碗难终藏。", 
            "粤中自昔成战垒，负贩侯王今已矣。", 
            "朝汉高台落日寒，呼銮古道悲风起。", 
            "我登粤秀俯众山，海天如镜无波澜。", 
            "圣人当阳百灵顺，中原瑞气涵诸蛮。", 
            "分茅铜柱不可攀，长与罗浮四百三十二峰同孱颜。"
        ], 
        "title": "登粤秀山", 
        "type": "古风", 
        "yun": null
    }, 
    {
        "author": "刘敦元", 
        "era": "清", 
        "subtype": null, 
        "text": [
            "高阁星河近，登临万峰屯。", 
            "云光连岸失，海势挟山奔。", 
            "终古此潮汐，双丸自吐吞。", 
            "茫茫抚身世，鸥鸟起沙村。"
        ], 
        "title": "镇海楼远眺", 
        "type": "古风", 
        "yun": "元"
    }, 
    {
        "author": "刘敦元", 
        "era": "清", 
        "subtype": null, 
        "text": [
            "承明殿上歌声靡，东林社中悲声起。", 
            "谣传委鬼唱茄花，儿孙鹰犬纷爪牙。", 
            "毅气觥觥清君侧，铁骨嶙峋三代直。", 
            "夜飞缇骑响寒风，咫尺吴云黯无色。", 
            "闭户非无卿大夫，挺身奋激来屠沽。", 
            "满腔热血泼江水，阴霾天翳闻喧呼。", 
            "杜鹃啼处山竹裂，星光惨澹凄残月。", 
            "市门一击博浪椎，草痕尽染苌弘血。", 
            "吁嗟乎！", 
            "九枝日出冰山消，生祠瓦砾埋蓬蒿。", 
            "行人终古伤前朝，摩挲四字丰碑高。"
        ], 
        "title": "五人墓", 
        "type": "古风", 
        "yun": null
    }, 
    {
        "author": "刘敦元", 
        "era": "清", 
        "subtype": null, 
        "text": [
            "昆吾之锋经百鍊，手掣寒光飞急电。", 
            "空庭大木风飕飕，萧然一夕天地秋，老魅惊走野狐愁。", 
            "雄心上凌层霄紫，伈伈睍睍吾曹耻。", 
            "世间不平事有几，且挂床头遇知己。"
        ], 
        "title": "咏宝刀同一飞作", 
        "type": "古风", 
        "yun": null
    }, 
    {
        "author": "刘惠恒", 
        "era": "清", 
        "subtype": "五言律诗", 
        "text": [
            "偶然乘一叶，云水有深缘。", 
            "山翠高低入，钟声早晚传。", 
            "鸟喧疏柳岸，人卧半塘烟。", 
            "为问千秋事，多称梅尉贤。"
        ], 
        "title": "阊门泛舟", 
        "type": "律诗", 
        "yun": "先"
    }, 
    {
        "author": "刘富槐", 
        "era": "清", 
        "subtype": null, 
        "text": [
            "枯根郁律盘蛟蛇，之而怒茁森槎枒。", 
            "老僧题作假山看，地肺雕镂人惊嗟。", 
            "城南古寺久未到，双楸入梦攒黄花。", 
            "朅来重憩楸阴下，鼠姑烂熳团朝霞。", 
            "烟峦突兀起庭侧，藤萝罥挂如龙拿。", 
            "云是楸根初出地，閟郁厚土千年遐。", 
            "或是刘总手植树，阅世三十如风沙。", 
            "何年老干化神物，残橛留镇梵王家。", 
            "虫穿蚁齧蚀不尽，夜放光气惊麇麚。", 
            "巉岩剔透岂人力，幼舆丘壑无等差。", 
            "庐山真面豁云霭，仇池一路通褒斜。", 
            "名流对此发啸咏，目想云门存若邪。", 
            "雨零忽讶落悬瀑，昼静时复闻频伽。", 
            "帝京两遭兵火劫，古物毁夺馀瘢痂。", 
            "旃檀一炬佛灭度，金源土塑填碨䃁。", 
            "兹根晚出有天幸，壁经却免秦人煅。", 
            "富媪蕴珍不使朽，乘时启蛰烦锹把。", 
            "精气绝特宁久晦，枯蘖岂必输英华。", 
            "当今贾胡市瑰异，臭腐往往神奇夸。", 
            "负趋有力我却虑，破壁或恐飞衙衙。", 
            "敕告应真杖锡慎守卫，毋使罗浮一夕流向东海涯。"
        ], 
        "title": "崇效寺木假山歌", 
        "type": "古风", 
        "yun": null
    }, 
    {
        "author": "刘堮", 
        "era": "清", 
        "subtype": null, 
        "text": [
            "海于天地为巨物，横目见此惊无边。", 
            "或云众水所蓄积，坐令陆地为深渊。", 
            "我闻尊者此示象，一航稳似香台莲。", 
            "飓风不作鲛鳄静，知有神物为之先。", 
            "舟行不徐亦不疾，到彼海外当何年。", 
            "大鹏不徙爰居避，海若自小河伯旋。", 
            "惟有日月争出没，腾晖照耀波光鲜。", 
            "送者几辈自厓返，回顾但见帆微翩。", 
            "此时秘怪千万万，争欲顶礼焚香烟。", 
            "仁者愿大无分别，孰为灵蠢孰凡仙。", 
            "当时各各契微妙，回视海水川渠然。", 
            "了知此说是真实，挥毫更以丹青传。", 
            "纷纷大小都滞相，拘墟邹衍方谈天。"
        ], 
        "title": "罗汉过海图次韵", 
        "type": "古风", 
        "yun": "先"
    }, 
    {
        "author": "刘堮", 
        "era": "清", 
        "subtype": null, 
        "text": [
            "寻常刻石非不伟，门外屹立如郁垒。", 
            "年深不免有缺坏，一笑摩挲凭蓟子。", 
            "似此顽铁多岁年，似以无用终其天。", 
            "彫刻云根纵云巧，牙爪摧残绝可怜。", 
            "理本如斯漫惆怅，一事一物有衰旺。", 
            "君不见《伶官赞》里说庄宗，晚节何衰始何壮。", 
            "忆昔歇马乘午凉，知有铁铸百兽王。", 
            "古堞颓垣半禾黍，平沙细草眠牛羊。", 
            "有物不动如被掳，又似天生在兹土。", 
            "较量其寿定千年，亲见此城盈万户。", 
            "休嫌黯淡无辉光，若为干镆真不祥。", 
            "至刚必折本至理，丰城岂得终埋藏。", 
            "受成不变岂非数，坐阅沧桑等朝暮。", 
            "时有过客揽形状，讵逞雄威吓狐兔。", 
            "昔常询诸博物家，此兽产处逾流沙。", 
            "吼声一发震山谷，遍体火生如紫霞。", 
            "画成见者皆惊叹，虽未即真思过半。", 
            "以铁为之世更希，铸处光应上霄汉。", 
            "遂令顽质发光彩，亦以难毁享遐算。", 
            "问渠岁久何所为，春长藓花寒雪片。"
        ], 
        "title": "沧州铁狮子歌用韵", 
        "type": "古风", 
        "yun": null
    }, 
    {
        "author": "刘喜海", 
        "era": "清", 
        "subtype": "七言律诗", 
        "text": [
            "九龙蟠屈卧秋山，松径云深掩竹关。", 
            "双塔夕阳烟树渺，一桥波影鹭鸥间。", 
            "多君樽酒牵离绪，迟我梅花索笑颜。", 
            "结构初成供远眺，记游回溯绍兴间。"
        ], 
        "title": "云骧阁落成", 
        "type": "律诗", 
        "yun": "删"
    }, 
    {
        "author": "刘鸿翱", 
        "era": "清", 
        "subtype": "七言律诗", 
        "text": [
            "万仞青山围画城，一湖波浪放船行。", 
            "地真山水争奇处，人是羲皇向上情。", 
            "大半渔樵为世业，无多雀鼠任乡平。", 
            "武陵何用官经理，不必桃源问政声。"
        ], 
        "title": "周敬修同年令怀远致书问太湖政绩赋以答之", 
        "type": "律诗", 
        "yun": "庚"
    }, 
    {
        "author": "刘鸿翱", 
        "era": "清", 
        "subtype": "七言律诗", 
        "text": [
            "鲛室龙宫葬玉凫，汉家王气日西徂。", 
            "峡云直去犹通蜀，江水横流不向吴。", 
            "精卫何年填巨壑，湘灵终古怨苍梧。", 
            "永安宫在蚕丛外，万里关山得到无。"
        ], 
        "title": "差次芜湖谒灵泽孙夫人祠", 
        "type": "律诗", 
        "yun": "虞"
    }, 
    {
        "author": "刘鸿儒", 
        "era": "清", 
        "subtype": null, 
        "text": [
            "溽暑郁我怀，携朋寻高爽。", 
            "出城见南山，幽况夙所赏。", 
            "龙泉久神异，风雨灵泽广。", 
            "别来二十年，老健喜重往。", 
            "密树结层阴，峭壁当沆漭。", 
            "㟏岈䆗窱入，薜萝分披上。", 
            "蹑翠陟其巅，大千指诸掌。", 
            "法王宝地尊，霞光罗万象。", 
            "景趣犹如昔，理会顿殊曩。", 
            "探无悟无极，阅有谢有攘。", 
            "临兹诸缘空，耳目余清响。", 
            "留连恣遐瞩，浩浩神气朗。", 
            "桃源勿劳思，舍此将焉访。"
        ], 
        "title": "重游龙泉寺", 
        "type": "古风", 
        "yun": null
    }, 
    {
        "author": "刘鸿庚", 
        "era": "清", 
        "subtype": "五言律诗", 
        "text": [
            "帆力健于马，长沙顷刻过。", 
            "云遮衡岳影，雪压洞庭波。", 
            "奋友分荣辱，穷途受折磨。", 
            "未知东阁畔，梅萼放如何。"
        ], 
        "title": "由长沙赴衡州访高螺舟太守舟中感赋", 
        "type": "律诗", 
        "yun": "歌"
    }, 
    {
        "author": "刘鸿庚", 
        "era": "清", 
        "subtype": "七言律诗", 
        "text": [
            "十二年前暂典州，曾无暇日快登楼。", 
            "此来春水生江汉，试倚危栏瞰斗牛。", 
            "波起洞庭皆北泛，雪消巴蜀尽东流。", 
            "尚书砥柱功勋在，祇要修防处处周。"
        ], 
        "title": "登沔阳新堤澄澜楼", 
        "type": "律诗", 
        "yun": "尤"
    }, 
    {
        "author": "刘铭传", 
        "era": "清", 
        "subtype": null, 
        "text": [
            "郊行二三里，四望皆村庄。", 
            "秋收禾黍尽，露冷林叶黄。", 
            "马前一老叟，独在田间忙。", 
            "举头见行骑，走避殊仓皇。", 
            "我行少仆从，我佩无刀枪。", 
            "何以农父避，呼前问其详。", 
            "农父荷锄语，战慄立道旁。", 
            "今夏贼去后，大兵过此乡。", 
            "贼至俱先备，兵来未及防。", 
            "村内掳衣物，村外牵牛羊。", 
            "人多不敢阻，势凶如虎狼。", 
            "老妻受惊死，一子复斫伤。", 
            "骨断不能起，至今犹在床。", 
            "暮年寡生计，空室无斗粮。", 
            "所幸此身健，勉力事农桑。", 
            "近凡见兵马，畏怯故走藏。", 
            "我闻殊太息，揽辔思徬徨。", 
            "问彼统兵者，曾否有肝肠。", 
            "灭贼自为贼，何颜答上苍。"
        ], 
        "title": "郊行", 
        "type": "古风", 
        "yun": "阳"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "玉骨冰肌，独步冲寒，风光几何。", 
            "忆西湖十里，留连清咏，南窗五夜，啸傲当歌。", 
            "我本多愁，君偏不语，几度巡檐索笑过。", 
            "仙踪返，红尘岁月，未肯蹉跎。", 
            "幽情如隔云波。", 
            "乍万片、纷纷堕碧莎。", 
            "怪苍穹无恨，依然明月，阳春有兴，不改吟窝。", 
            "疏影横斜，馀香飘泊，翠羽深宵梦亦讹。", 
            "凄凉甚，看巢居阁畔，鹤迹空多。"
        ], 
        "title": "沁园春 悼梅", 
        "type": "词", 
        "yun": "歌"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "异卉奇葩，携取瓷盆，清泉灌培。", 
            "认根原盘结，蒜山因在，叶分戌削，葱岭经来。", 
            "云护前身，水流今日，金玉镶成一种才。", 
            "炉烟畔、琴床砚匣，尽可相陪。", 
            "芳姿已出尘埃。", 
            "故不向、春风暖处开。", 
            "近阑干晓日，晴香乍吐，纱窗夜月，素影低徊。", 
            "洛浦情遥，湘江意隔，解佩幽怀莫浪猜。", 
            "端详久，想珊珊风骨，才下蓬莱。"
        ], 
        "title": "沁园春 咏水仙花", 
        "type": "词", 
        "yun": "灰"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "碧浪滔滔，极目处、鏖兵遗迹。", 
            "都销尽、曹瞒雄壮，周郎俊杰。", 
            "乌鹊千秋依树宿，东风一夜飞灰灭。", 
            "剩江山、洒落到坡仙，才难绝。", 
            "倚桂棹，心幽切。", 
            "携斗酒，神怡悦。", 
            "缀画图片幅，古今披阅。", 
            "羽扇无人谈笑望，洞箫有客声音咽。", 
            "正清宵、唳鹤过翩翩，空明彻。"
        ], 
        "title": "满江红 题赤壁图", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "长至才过，正九九、消寒时节。", 
            "纱窗掩、壶冰不化，炉烟易灭。", 
            "印雪试看鸿爪聚，补巢应叹鸠身拙。", 
            "忆乡园、开遍腊梅花，金丸裂。", 
            "思往事，成幽咽。", 
            "寻远梦，徒清切。", 
            "展南华一卷，从头参彻。", 
            "水上鱼龙原幻态，云中鸡犬都仙骨。", 
            "论人生、须学虎头痴，传三绝。"
        ], 
        "title": "满江红 冬窗感作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "片纸传来，怆绝惊魂，沉疴弗疗。", 
            "计春江握别，才逾半载，暮云企望，竟诀千秋。", 
            "忆女情遥，训儿念切，凡事萦怀只独忧。", 
            "匆匆渺、何年华表，化鹤来游。", 
            "余生花甲同周。", 
            "更交接、兰言意最投。", 
            "记曩时共绣，拈针画阁，深宵分韵，刻烛重楼。", 
            "棠棣花残，埙篪雨散，卅载人琴痛未休。", 
            "今相聚、想一家骨肉，地下无愁。"
        ], 
        "title": "沁园春 闻玉如大姑扬州讣挽作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "南北暌违，每捧瑶篇，离怀万般。", 
            "慕一生纯孝，白华怡色，廿年随宦，紫诰荣颁。", 
            "不惮勤劳，偏多疾厄，家计支持亦是艰。", 
            "回头想、向平事毕，正可投闲。", 
            "顿教籍注仙班。", 
            "惟诗卷、犹留天地间。", 
            "别扬州明月，二分有恨，金沙碧水，一棹无还。", 
            "感逝黄门，含悲鲍妹，各向风前涕泗潜。", 
            "酸心甚、数雁行寥落，馀我衰颜。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "满汲新泉分碧荈。", 
            "一径松声，杂得旗枪战。", 
            "几缕轻烟吹不断。", 
            "游丝共袅闲庭院。", 
            "日正长时消午倦。", 
            "清入诗肠，好句都成串。", 
            "水厄何须遭客怨。", 
            "春风小试亭台畔。"
        ], 
        "title": "蝶恋花 烹茶", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "携取鸦锄庭畔凿。", 
            "细草芟除，根节先盘错。", 
            "漫访橐驼人姓郭。", 
            "栽培性理须深度。", 
            "滋露流云良不恶。", 
            "几度春秋，枝叶欣欣托。", 
            "它日著书青覆阁。", 
            "龙鳞岂独苍松作。"
        ], 
        "title": "蝶恋花 种树", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "检点瑶签抽甲乙。", 
            "邺架频翻，携尘先挥拂。", 
            "几处断纹仙字失。", 
            "蠹鱼竟尔飘然逸。", 
            "不共曝衣交月七。", 
            "添上芸香，辟恶宜除湿。", 
            "三味何年尝到溢。", 
            "只须扪腹当晴日。"
        ], 
        "title": "蝶恋花 晒书", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "燕蹴莺捎春事废。", 
            "鸾尾亲持，小学蓬莱使。", 
            "曲径几曾缘客至。", 
            "落红如雨添愁思。", 
            "低徊珍惜东皇意。", 
            "踏踏歌成，莲步无须避。", 
            "收拾残香归净地。", 
            "忍看逐絮浮踪寄。"
        ], 
        "title": "蝶恋花 扫花", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "沿溪结网。", 
            "风定轻浮桨。", 
            "遥看鹭鸥来两两。", 
            "蓬顶柳阴摇荡。", 
            "武陵路隔前途。", 
            "朝餐夕宿菰蒲。", 
            "划破一天晓雾，低头欲拂珊瑚。"
        ], 
        "title": "清平乐 打鱼图", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "无声喘月。", 
            "村景连天阔。", 
            "树底牧童衣短褐。", 
            "长笛横吹乍歇。", 
            "西畴南亩犁过。", 
            "饱瞑两岸晴莎。", 
            "白石年年不烂，休愁扣角来歌。"
        ], 
        "title": "清平乐 饭牛图", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "饱尝世味。", 
            "都付酸心泪。", 
            "弱草轻尘原是寄。", 
            "命凑天公薄意。", 
            "偏同伯道无儿。", 
            "箕裘先业难支。", 
            "长夜漫漫不晓，隐忧耿耿谁知。"
        ], 
        "title": "清平乐 述怀", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "已过花甲。", 
            "前路惟成狭。", 
            "种树徒薪空有法。", 
            "心事泰山暗压。", 
            "蓬莱不少神仙。", 
            "茫茫薄隔云烟。", 
            "古调怕弹别鹤，青琴只合无弦。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "阶前寸草。", 
            "碧色因谁好。", 
            "难答春晖春更老。", 
            "云断乔阴望杳。", 
            "儿时针线珍藏。", 
            "嫁衣犹叠空箱。", 
            "中有万千慈意，裁量教诲无忘。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "忝称班妹。", 
            "续史焉能代。", 
            "藜阁家声清望在。", 
            "接踵未知何辈。", 
            "京华滚滚红尘。", 
            "眼前冠盖翻新。", 
            "回首昔年踪迹，肠中日转车轮。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "春光遍地。", 
            "草草无滋味。", 
            "冷眼看花花失意。", 
            "底事独醒未醉。", 
            "池塘草色青齐。", 
            "惠连好句新题。", 
            "远梦关山不阻，夜来合到梁溪。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "暗风侧侧。", 
            "帘外云如墨。", 
            "一树垂杨无气力。", 
            "中著啼鹃怆恻。", 
            "乍寒乍暖清明。", 
            "飞过蛱蝶灰轻。", 
            "例合禁烟戒酒，芳樽难道先茔。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南天远。", 
            "往事回肠转。", 
            "去日苦长来日短。", 
            "一缕离情不断。", 
            "最思小阮英才。", 
            "宾鸿曾寄书回。", 
            "良马岂堪伏枥，壮游须上燕台。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "陌头杨柳。", 
            "故把韶光剖。", 
            "楼上几家凝望久。", 
            "悔到不堪回首。", 
            "一帘晚色晴莎。", 
            "夕阳红影无多。", 
            "自分生涯寂寞，笑人邓禹休过。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘铭传", 
        "era": "清", 
        "subtype": "五言绝句", 
        "text": [
            "琵琶音最好，解说别离难。", 
            "多少伤情事，曲中和泪弹。"
        ], 
        "title": "闻曲", 
        "type": "绝句", 
        "yun": "寒"
    }, 
    {
        "author": "刘逴后", 
        "era": "清", 
        "subtype": "七言律诗", 
        "text": [
            "短栅疏篱罥绿萝，蒹葭深护水云阿。", 
            "槎丫社树霜中秀，上下风帆屋后多。", 
            "驱犊几家来牧笛，采莲十里发清歌。", 
            "元龙豪气全销尽，匣里青萍不用磨。"
        ], 
        "title": "悔人先生移居", 
        "type": "律诗", 
        "yun": "歌"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "人不可无，车中七尺，车前八驺。", 
            "叹北都横被，金戈铁马，西京别起，玉宇琼楼。", 
            "五部星轺，千官月廪，巢父东行不掉头。", 
            "新丰道，甚鸢肩未贵，羊胃俱侯。", 
            "霸陵万柳先秋。", 
            "想金水河边旧钓游。", 
            "向太华峰前，一辞仙掌，三花顶上，下瞰神州。", 
            "夷甫诸人，不能辞责，连举繁台酒数瓯。", 
            "卿年少，算如今七国，费而深筹。"
        ], 
        "title": "沁园春 送顾五还豫州", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "轩翠风流歇。", 
            "付双鬟、黄河一唱，玉龙凄切。", 
            "试数人间词赋手，吾亦当年老铁。", 
            "怎字字、滴成鹃血。", 
            "一自灵云悭圣解，惨桃花、天地成秋色。", 
            "经几度，马挝折。", 
            "王郎亦是秋风客，二十年、扬州一梦，玉箫呜咽。", 
            "同谱弟兄两人耳，各自颠毛欲雪。", 
            "忍重话、干戈离别。", 
            "莫和凤皇池上句，尽麻鞋、晓踏行宫月。", 
            "家国恨，那堪说。"
        ], 
        "title": "金缕曲 其一 韬父见余近词，不胜感怅。宣南老友，惟君一人，言愁欲愁，再成是解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "地势长沙小。", 
            "似怜君、回旋不足，别兼常宝。", 
            "题目虽差文字隽，评泊愚山最好。", 
            "且莫笑、破山颠倒。", 
            "若把陶潜更贾傅，葛天民、肯续湘累稿。", 
            "堪大用，此才老。", 
            "朗州都愿神君到。", 
            "盼旌旟、沅陵澧浦，几多香草。", 
            "属吏南阳刘子骥，供亿山花水鸟。", 
            "占饮水、词名多少。", 
            "一误渔郎吾再误，太康来、两被桃花笑。", 
            "秦父老，可知道。"
        ], 
        "title": "金缕曲 其二 莲溪以鹾台领长沙、宝庆二郡，余误以为常德，遂有“武陵桃花”之句，可笑人也。赋此解嘲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雅不时宜合。", 
            "鹿床边、冠梁倒戴，袜绫翻著。", 
            "襱襶衣裳无味客，刘尹门前谢却。", 
            "歌一曲、竹枝盐角。", 
            "莫作司空贫相语，道侬家、自有麒麟阁。", 
            "风雅事，漫依托。", 
            "南风五月薰帘箔。", 
            "遍长安、生衫小扇，又更蕉葛。", 
            "瞥见玉钗垂艾虎，点衬红榴一萼。", 
            "笑菰黍、同时解缚。", 
            "风味旧京浑不似，便新冰、脆果都非昨。", 
            "菖歜酒，试斟酌。"
        ], 
        "title": "金缕曲 其三 端午书感", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "翠被温柔别有乡。", 
            "轻车油碧引仙郎。", 
            "朝云颠倒襄王梦，夜雨消磨杜牧狂。", 
            "灯照泪，袖携香。", 
            "延平剑合两鸳鸯。", 
            "酒边颇忆梅村语，难得今宵是乍凉。"
        ], 
        "title": "鹧鸪天 雨夜，易五以车迓某郎，赋此调之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "百里起家前令尹，奉天曾掌丝纶。", 
            "东归不扈属车尘。", 
            "音声树底，管领汉西京。", 
            "头白不关忧患事，积劳须鬓犹青。", 
            "明朝五十七年人。", 
            "看桑成海，重咏太平春。"
        ], 
        "title": "临江仙 除夕写怀", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "香薷饮子，把罗衫微汗。", 
            "几曲朱阑露花满。", 
            "看琉璃七尺，轻展风漪，山枕畔，诗札药方历乱。", 
            "水晶帘不卷，月淡星稀，如水碧天耿银汉。", 
            "枕手未成眠，自琢新词，灯花暗、四更初转。", 
            "是杜牧、温岐队中人，纵换了朱颜，绮情难换。"
        ], 
        "title": "洞仙歌 其一 夏夜，用坡公韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "罗巾余麝，渍年时芳汗。", 
            "写上香词泪珠满。", 
            "料湘天骤暖，茉莉薰衣，新月下，人与花枝影乱。", 
            "粉侯关内住，比似牵牛，可有鹊桥渡天汉。", 
            "锦字几时来，玉雁南飞，莫飞到、衡阳才转。", 
            "但传语、潇湘景中人，把寄外明珰，两边回换。"
        ], 
        "title": "洞仙歌 其二 和实甫忆内", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "生绡帕子，拭何郎珠汗。", 
            "花气袭人袖香满。", 
            "怕鄂君睡美，梅雨微寒，银烛下，翠被一床抖乱。", 
            "绿笺书小字，唤作青萍，剑气英英烛星汉。", 
            "绕指不胜柔，临去秋波，刚学得、崔娘一转。", 
            "便当作、明珠掌中擎，纵宝马千金，莫教轻换。"
        ], 
        "title": "洞仙歌 其三 用前韵再调石甫", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "灯珠转。", 
            "又宝月、冷浸深深院。", 
            "莲催玉漏三终，蟾啮金扉双扇。", 
            "吴郎倚桂，刚看到、头番玉容满。", 
            "忆年时、殿压金鳌，一双青凤扶辇。", 
            "今宵寂寞行宫，料天上琼楼，玉宇寒浅。", 
            "碧海青天愁何限，曾几见、眉山翠展。", 
            "明烛底、相红荔白，莫悄入、唐宫拾粉箭。", 
            "想姮娥、玉帔归时，广寒依旧弦管。"
        ], 
        "title": "尉迟杯 正月十六夜，月色佳甚，坐鲽舫中，倚此寄一二故人", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "闻唤云郎佐酒船。", 
            "细匀鲗墨写青笺。", 
            "翠衾孤负昨宵眠。", 
            "抬举好为凤凰地，荒唐无过鹧鸪天。", 
            "哥哥行不得堪怜。"
        ], 
        "title": "浣溪纱 昨以小词调石甫，今始知可人期不来也，再赠 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "半是消磨杜牧狂。", 
            "等闲无意近萧郎。", 
            "枉烧湘子庙中香。", 
            "玉父背人呼小九，塞鸿何地觅无双。", 
            "昨宵祇为一人凉。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "儿女神仙两有情。", 
            "扶鸾跨凤一身并。", 
            "连心花帐一窝云。", 
            "今岁秋来应白发，此曹夜半亦苍生。", 
            "纵登宣室不忘卿。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "消息愁中又病中。", 
            "曲屏近底拟相逢。", 
            "衔书青鸟若为通。", 
            "人在西厢羞不起，船如南漕惯回空。", 
            "寇家烛泪为谁浓。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "腰鼓轰雷，看软舞柘枝，紧吹桐角。", 
            "紫薇厅里，艳发红莲千萼。", 
            "选三五、玉貌童男，试山香帽样，彩缕金错。", 
            "单于小队，一一轻躯如鹤。", 
            "连呼瓦盆注酒，教青狮痛饮，锦球腾跃。", 
            "尽伊画廊月上，绮筵花落。", 
            "似临淮、赏灯朔漠，朱焰结、郁金孔雀。", 
            "莱国烛泪，防诘旦、传满关洛。"
        ], 
        "title": "三部乐 正月十七夜放灯", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春光转。", 
            "又雪后、草绿闲庭院。", 
            "罗帷花结连心，钿盒金明一扇。", 
            "甄妃独步，还暗惜、香尘袜罗满。", 
            "话雀台、旧事如烟，夜寒犹梦铜辇。", 
            "妆台乍试铢衣，凭商略檀痕，粉晕深浅。", 
            "锦帐薰垆温存久，燕九近、芳心始展。", 
            "重帘下、瑶姬暗数，比昨夜、花添四五箭。", 
            "把冰姿、貌入吴缣，自怜非赵非管。"
        ], 
        "title": "尉迟杯 用前韵咏水仙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绣罗襟底，衬绯霞一抹、烟般月样。", 
            "珠纽银镮金压缝，雪色柔肌轻障。", 
            "背姆偷裁，嫌郎暗解，软煞桃花浪。", 
            "那回初洗，合欢枝上曾晾。", 
            "比似钿盒香囊，绣缠弓履，都付檀奴掌。", 
            "想见瑶姬临欲睡，反搭红檀衣桁。", 
            "入月光阴，浣纱年纪，最忆兜兜巷。", 
            "明珰不寄，倚灯空自惆怅。"
        ], 
        "title": "念奴娇 戏咏红袜，调淇泉学使", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "五年前抱恨，翠藤中断，紫玉荡成烟。", 
            "旧根新土壅，小叶纤条，还抱砚池圆。", 
            "司勋别后，早绿阴、低罩南檐。", 
            "凭借与、秋千红架，四角仿龙盘。", 
            "今年。", 
            "春暄养绮，暖雨融酥，道紫蕤新绽。", 
            "偏燕寝、凝香独自，欠到花前。", 
            "东风满院玲珑雪，算玉真、重到人间。", 
            "青鸟去，芳音好寄婵娟。"
        ], 
        "title": "渡江云", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "薄暝欺帘阁。", 
            "听到桑阴姑恶。", 
            "柳花吹作雪、起还落。", 
            "下杜亭荒，无复青笺约。", 
            "一串真珠络。", 
            "半拆丁香，酒边消得郎索。", 
            "锦甃苔纹错。", 
            "铜绿春衫嫌薄。", 
            "小红和淡白、暗评泊。", 
            "多分东庵谷雨，鞓红落寞。", 
            "徙倚阑干角。", 
            "凤子飞来，一双长傍罗幕。"
        ], 
        "title": "一枝花 其一 春暮坐丁香花下，忆城东牡丹阁矣，用越缦师韵遣兴", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "户外春阴阁。", 
            "甜酒浇书不恶。", 
            "柳阴东面转、月将落。", 
            "澹白梨花，长记东栏约。", 
            "玉轸蛛丝络。", 
            "指爪添长，一春谁弄弦索。", 
            "昏旦何妨错。", 
            "蝠燕从人清波。", 
            "小斋题画舫、任栖泊。", 
            "槐火清明过了，依前寂寞。", 
            "漫整乌巾角。", 
            "且自煎茶，玉烟轻度帘幕。"
        ], 
        "title": "一枝花 其二 夜坐叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "软霭笼朱阁。", 
            "平晓牡丹风恶。", 
            "紫藤花簌簌、怕吹落。", 
            "噀雾双柑，来就新莺约。", 
            "细柳垂金络。", 
            "别院鞦韆，网虫低罥红索。", 
            "屐齿苔边错。", 
            "笙舌炙乾金薄。", 
            "米家书札里、一舟泊。", 
            "谁信薰垆画省，薇郎索寞。", 
            "缓步池西角。", 
            "散髻归来，卷衣深坐花幕。"
        ], 
        "title": "一枝花 其三 三月初九日过西园，薄阴酿雨，花木皆有寒色，再叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "探手香怀，无奈是、红墙遮隔。", 
            "还偷觑、娇儿吮乳，绯霞界雪。", 
            "腰襻密围金缕带，领巾连缀鱼文缬。", 
            "罩淡罗、衫子越分明，桃花色。", 
            "花露洒，香球爇。", 
            "芳汗透，冰肌贴。", 
            "话三山旧事，佩纕亲结。", 
            "书字一缄苏蕙锦，泪痕双寄鄜州月。", 
            "愿展为、绣被覆鸳鸯，通身热。"
        ], 
        "title": "其一 上江虹", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一捻轻红，恁纤细、不禁捉搦。", 
            "还忆得、倒提金缕，珍珠欲滴。", 
            "碧笋侵莎刚露颖，红莲出水才胜笔。", 
            "认中间、一道蹙金梁，朱丝直。", 
            "瞒不过，芳苔迹。", 
            "遮不住，湘裙隙。", 
            "任桂柳双绣，纤于黍粒。", 
            "窥客蹴开珠箔线，听歌点落雕栏漆。", 
            "似藕花、风飐小蜻蜓，依人立。"
        ], 
        "title": "上江虹 其二 美人鞋尖，和越缦师", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绕花亭。", 
            "露苔犹湿，篱边晚笋才生。", 
            "甚燕去蹴开帘蒜，莺来踏动铃绦，雪猧梦惊。", 
            "十三袅袅婷婷。", 
            "红豆圆来如意，垂杨生便多情。", 
            "似恁地、轻柔便如花蕊，浴兰天气，浣衣年纪，忍忘鹦鹉帘前细语，樱桃树下新晴。", 
            "尽销凝。", 
            "弓弓画廊屧声。"
        ], 
        "title": "八六子 春日有忆，和淮海韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "陇上轺轩，江南裙屐，瘦骢闲访青珉。", 
            "堕策山邮，小家碧玉窥门。", 
            "流莺苦劝东风住，有莲花、玉盏酬春。", 
            "论轻柔、弱柳随风，飞鸟依人。", 
            "茅檐纸槅香泥笐，祇桃花曾见，崔护来频。", 
            "毕竟风流，毡槌亦解温存。", 
            "后来开府珠江上，甚兰舟、不载桃根。", 
            "到今朝，谁念师师，白发青裙。"
        ], 
        "title": "高阳台 其一 吴县中丞视陕学时，酷好毡蜡，艳一石工妻，以访碑故，再宿其家。偶与淇泉述此事，因赋是解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "东井移星，北扉占凤，后房多少娉娗。", 
            "文战阑时，风流阵里论兵。", 
            "蛾眉画了还重画，要容斋、笔下调停。", 
            "与梅妃、生小同乡，惯妒华清。", 
            "五家队仗风车斗，纵持衡公道，雀燕难平。", 
            "夺婿瑶光，居然近在银屏。", 
            "影钞小宋蓉城案，妒春寒、半臂争擎。", 
            "到今朝、妒妇津头，风浪犹惊。"
        ], 
        "title": "高阳台 其二 南海学使居三原，内嬖如夫人者五，争妍负宠，终日喧啾，学使宛转避之。咏其事寄淇泉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "万古情天，钟情若此，文章官职都休。", 
            "桃李关中，忍忘杨柳楼头。", 
            "貂蝉不换鸳鸯枕，怕烟眉、两叶横秋。", 
            "捧巫山、一段云红，贵甚封侯。", 
            "冰衡玉尺关何事，把星轺谢遣，还我温柔。", 
            "天上银河，从今不隔牵牛。", 
            "头衔别署鸱夷子，载夷光、双泛莲舟。", 
            "便相携，归隐仙霞，著甚闲愁。"
        ], 
        "title": "高阳台 其三 再咏三山学使挂冠偕隐事，寄淇泉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "难得今年谷雨晴。", 
            "仙衣一品下瑶京。", 
            "茜霞低照晚妆明。", 
            "金殿红云刚一朵，玉楼春色已三停。", 
            "好开锦帐待娉婷。"
        ], 
        "title": "浣溪纱 咏牡丹", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小楷簪花，闲写遍、砑罗金扇。", 
            "偏柳色、青青如此，上楼亲见。", 
            "春瘦不禁珠钏重，夜长争得芳衾暖。", 
            "甚南邻、遥见北邻花，红墙短。", 
            "寻笛谱，书钗券。", 
            "双鹊喜，单莺怨。", 
            "隔云屏几曲，离花未远。", 
            "螺墨胶轻描黛易，鸾𢱧齿涩梳头懒。", 
            "算东风、开到粉蔷薇，无心看。"
        ], 
        "title": "上江虹 㤅伯师集中有叠韵四阕，绮情瑶想，销魂黯然，和之如其数 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "觅线寻针，看钿盒、常开一扇。", 
            "凭绣出、牡丹搭膝，隔窗曾见。", 
            "钗角评书谁雅俗，柔荑试酒知寒暖。", 
            "倚东风、闲品柳丝长，花须短。", 
            "君买鹤，新成券。", 
            "侬放雀，谁含怨。", 
            "好厌禳春病，药垆疏远。", 
            "香茗最消园令渴，绣床也学嵇生懒。", 
            "奈无眠、重捡玉台诗，从头看。"
        ], 
        "title": "上江虹 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一别瑶京，更几度、温垆凉扇。", 
            "空仿像、玉河新柳，三年不见。", 
            "金阙倚云鳷鹊近，翠荷贴水鸳鸯暖。", 
            "记黄花、鱼到絮香羹，芦芽短。", 
            "拚弃了，云岚券。", 
            "无奈是，花枝怨。", 
            "忆疏香小径，便如天远。", 
            "馆额尚题君子寿，诗中旧识园丁懒。", 
            "任东栏、开瘦紫丁香，无人看。"
        ], 
        "title": "上江虹 其三 叠韵忆北台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "扑蝶南园，恰新试、画蝉宫扇。", 
            "芳树底、青梅如豆，酒边重见。", 
            "祷罢泥龙新雨足，飘残纸鹞东风暖。", 
            "把茸裘、收拾觉身轻，春衫短。", 
            "春至也，芳梅券。", 
            "春去也，酴醾怨。", 
            "尽无情浐灞，水流花远。", 
            "拥鼻谢公酬客倦，画蛾京兆朝天懒。", 
            "剩去年、一卷牡丹诗，花前看。"
        ], 
        "title": "上江虹 其四 春暮三叠韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "空谷幽兰，恰宜称、檀几练屏。", 
            "清明过、瓦盆亲种，来献元亭。", 
            "癸丑亭分修竹翠，潇湘水蘸黛螺青。", 
            "好伴他、玉树与芝房，生谢庭。", 
            "妃芳杜，奴素馨。", 
            "抱瑶瑟，怨湘灵。", 
            "纵三闾憔悴，不改清醒。", 
            "笙里诗难游夏补，花中人爱井春名。", 
            "向绿窗、吟遍楚人词，闻佩声。"
        ], 
        "title": "满江红 宝衡大令惠兰四盆，风叶露花，芬芳开佩，以词酬之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "夺尽妖蟆气。", 
            "早安排、雨师风伯，护持月姊。", 
            "保我金瓯无缺陷，未用桃弓棘矢。", 
            "有龙蜃、嘘云而起。", 
            "不见人间君子过，似一床、锦被全遮蔽。", 
            "玉女笑，碧翁喜。", 
            "竹宫夜醮鹓鸾侍。", 
            "料依然、一轮金镜，山河表里。", 
            "身御六龙还桂阙，尧舜女中万岁。", 
            "想贺表、平明毕至。", 
            "阴沴潜消春夜雨，相公诗、雅称朝廷意。", 
            "三月望，史臣记。"
        ], 
        "title": "金缕曲 壬寅三月望夜月食喜雨", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "双燕语雕栊。", 
            "轻雨濛濛。", 
            "诗人身入碧纱笼。", 
            "可有动人春色否，万绿阴中。", 
            "吹到楝花风。", 
            "池水溶溶。", 
            "庭阴空翠为谁浓。", 
            "惟有石榴新叶子，生便绯红。"
        ], 
        "title": "浪淘沙 园林换叶，新绿满庭，晓起坐西轩下，见石榴新叶可玩，漫赋此解", 
        "type": "词", 
        "yun": null
    }, 
    {
        "author": "刘铭传", 
        "era": "清", 
        "subtype": "五言律诗", 
        "text": [
            "年当半甲子，壮志渐消磨。", 
            "忙里身长健，闲时病转多。", 
            "登坛无伟略，对酒且高歌。", 
            "岁月来殊速，人生奈老何。"
        ], 
        "title": "三十初度", 
        "type": "律诗", 
        "yun": "歌"
    }, 
    {
        "author": "刘铭传", 
        "era": "清", 
        "subtype": "七言律诗", 
        "text": [
            "不期久雨晚来晴，扫尽烟云见太清。", 
            "秋色莫如今夜好，月光总是故乡明。", 
            "一镫诗酒增怀感，几日萧疏洗甲兵。", 
            "举目山河无掩蔽，皖南风景客中情。"
        ], 
        "title": "久雨中秋晚晴", 
        "type": "律诗", 
        "yun": "庚"
    }, 
    {
        "author": "刘铭传", 
        "era": "清", 
        "subtype": "七言律诗", 
        "text": [
            "南雁孤飞入楚天，北风吹送洞庭船。", 
            "相离相隔三千里，同死同生六七年。", 
            "回首战场都是泪，知心朋辈几人全。", 
            "客中言别难为别，挥手依依各黯然。"
        ], 
        "title": "送子美归湖南", 
        "type": "律诗", 
        "yun": "先"
    }, 
    {
        "author": "刘堮", 
        "era": "清", 
        "subtype": "五言律诗", 
        "text": [
            "已是无僧顾，还应比石坚。", 
            "苍苔古纽上，春草寺楼边。", 
            "虚壑留遗响，空山想昔悬。", 
            "宏声本无尽，强起待他年。"
        ], 
        "title": "卧钟", 
        "type": "律诗", 
        "yun": "先"
    }, 
    {
        "author": "刘堮", 
        "era": "清", 
        "subtype": "五言律诗", 
        "text": [
            "委地怜长弃，焚膏念旧勤。", 
            "光无今昔异，人自短长分。", 
            "藜火非凡照，珠光更绝熏。", 
            "分辉知不得，聊此继斜曛。"
        ], 
        "title": "废檠", 
        "type": "律诗", 
        "yun": "文"
    }, 
    {
        "author": "刘堮", 
        "era": "清", 
        "subtype": "七言律诗", 
        "text": [
            "亭中浑胜坐孤篷，落日云山一望中。", 
            "邂逅朋俦尽名士，连延秋色足花丛。", 
            "近人鸥鸟原无滓，带雨山云久渐空。", 
            "双屐几番湖畔路，那能鸿爪问西东。"
        ], 
        "title": "历下亭和韵", 
        "type": "律诗", 
        "yun": "东"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "青松泣露丹枫笑，锦样峦冈荡客愁。", 
            "遥忆故人当此日，壶尊殳史两山游。"
        ], 
        "title": "彭水道中见红叶", 
        "type": "绝句", 
        "yun": "尤"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "世间何者为非戏，鲍郭纷纷斗同异。", 
            "曼衍鱼龙一瞬间，犁靬幻术人惊睇。"
        ], 
        "title": "读金桧门总宪观剧绝句 其一", 
        "type": "绝句", 
        "yun": null
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "忆从戊戌来京师，舞场日涉评妍媸。", 
            "从知北调盛弦索，昆弋非复承平时。"
        ], 
        "title": "读金桧门总宪观剧绝句 其二", 
        "type": "绝句", 
        "yun": "支"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "重来已度昆明劫，秦声幽咽闻鷤鴂。", 
            "流涕谁为万宝常，商弦促数宫弦跲。"
        ], 
        "title": "读金桧门总宪观剧绝句 其三", 
        "type": "绝句", 
        "yun": null
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "定风波与念家山，帝所钧天去不还。", 
            "容易金仙辞汉阙，湘娥哀怨落人间。"
        ], 
        "title": "读金桧门总宪观剧绝句 其四", 
        "type": "绝句", 
        "yun": "删"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "治情忽便趋蛾绿，静婉腰支念奴曲。", 
            "还佛争承天女花，审音一变高唐俗。"
        ], 
        "title": "读金桧门总宪观剧绝句 其五", 
        "type": "绝句", 
        "yun": "沃"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "抚时回想百年前，杂剧犹多正始传。", 
            "鞠部迁流人代改，遗闻谁与话开天。"
        ], 
        "title": "读金桧门总宪观剧绝句 其六", 
        "type": "绝句", 
        "yun": "先"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "先生身世当全盛，丁歌甲舞声容竞。", 
            "朝回却作梨园游，点缀俳优发嘲咏。"
        ], 
        "title": "读金桧门总宪观剧绝句 其七", 
        "type": "绝句", 
        "yun": "敬"
    }, 
    {
        "author": "刘富槐", 
        "era": "清", 
        "subtype": "七言绝句", 
        "text": [
            "嗟余羁寄如浮沤，每听急拍生牢愁。", 
            "传奇愧乏东塘笔，题句犹堪作务头。"
        ], 
        "title": "读金桧门总宪观剧绝句 其八", 
        "type": "绝句", 
        "yun": "尤"
    }, 
    {
        "author": "刘富槐", 
        "era": "清", 
        "subtype": "五言律诗", 
        "text": [
            "幽景娱心目，秋怀水一方。", 
            "乱峰鸦背雨，红叶马蹄霜。", 
            "招隐新茅屋，寻诗古锦囊。", 
            "蛮山自堪爱，未觉客程忙。"
        ], 
        "title": "白果铺", 
        "type": "律诗", 
        "yun": "阳"
    }, 
    {
        "author": "刘富槐", 
        "era": "清", 
        "subtype": "七言律诗", 
        "text": [
            "游钓童时迹可寻，停云想叹欲弥襟。", 
            "哀时庾信空文藻，近市梁鸿有远心。", 
            "投老未忘沟壑志，固穷自爱玉金音。", 
            "相期头白归来日，古调同弹石室琴。"
        ], 
        "title": "寄东初丈", 
        "type": "律诗", 
        "yun": "侵"
    }, 
    {
        "author": "刘敦元", 
        "era": "清", 
        "subtype": "七言绝句", 
        "text": [
            "野筱丛生水拍堤，辘轳声里竹鸡啼。", 
            "两三略彴斜阳晚，二月春风花满溪。"
        ], 
        "title": "虔州道中 其一", 
        "type": "绝句", 
        "yun": "齐"
    }, 
    {
        "author": "刘敦元", 
        "era": "清", 
        "subtype": "七言绝句", 
        "text": [
            "沈霾几日放春晴，十里芳塍两岸平。", 
            "黄到菜花青入麦，咏鸿亭下过清明。"
        ], 
        "title": "虔州道中 其二", 
        "type": "绝句", 
        "yun": "庚"
    }, 
    {
        "author": "刘敦元", 
        "era": "清", 
        "subtype": "五言律诗", 
        "text": [
            "仙子凌波去，天风生暮寒。", 
            "片云留太古，孤月在层峦。", 
            "幡影石坛静，涛声大泽宽。", 
            "不知前路近，五老隔江看。"
        ], 
        "title": "小孤山", 
        "type": "律诗", 
        "yun": "寒"
    }, 
    {
        "author": "刘敦元", 
        "era": "清", 
        "subtype": "五言律诗", 
        "text": [
            "南交镇层巘，杰阁倚云开。", 
            "海日半山雨，松风一壑雷。", 
            "新收平寇略，谁识济川才。", 
            "横浦楼船下，荒林旧筑台。"
        ], 
        "title": "同聂琅圃茂才登粤秀山山响楼步壁间宾谷方伯原韵", 
        "type": "律诗", 
        "yun": "灰"
    }, 
    {
        "author": "刘敦元", 
        "era": "清", 
        "subtype": "七言律诗", 
        "text": [
            "又从南郡计邮程，高阁依然接太清。", 
            "帆影穿云迷皖口，江声挟雨下湓城。", 
            "粗才未信因风助，壮志惟应破浪行。", 
            "回首遥天烟树晚，断霞一抹喜新晴。"
        ], 
        "title": "滕王阁对雨", 
        "type": "律诗", 
        "yun": "庚"
    }, 
    {
        "author": "刘敦元", 
        "era": "清", 
        "subtype": "七言律诗", 
        "text": [
            "几年寒食在天涯，又向梁园滞岁华。", 
            "去日壶觞来日梦，二分尘土一分花。", 
            "中年多感心犹热，生计能谋愿已奢。", 
            "我有墓田归未得，春风吹泪迸窗纱。"
        ], 
        "title": "清明", 
        "type": "律诗", 
        "yun": "麻"
    }, 
    {
        "author": "刘敦元", 
        "era": "清", 
        "subtype": "七言律诗", 
        "text": [
            "宵雨分凉客梦安，醒来差耐布衾单。", 
            "响沈钟梵孤怀寂，曙近书檠一穗寒。", 
            "狂兴那堪论贺监，清才未合老方干。", 
            "碧天云散尘氛净，倚剑何人把酒看。"
        ], 
        "title": "雨后", 
        "type": "律诗", 
        "yun": "寒"
    }, 
    {
        "author": "刘敦元", 
        "era": "清", 
        "subtype": "七言律诗", 
        "text": [
            "落拓浮生感倦游，当年明月忆扬州。", 
            "三春花鸟南朝梦，一夜风帆北固楼。", 
            "宝镜飞尘窥鬓影，画桥擪管搅乡愁。", 
            "兰成不合江关老，词赋何人与唱酬。"
        ], 
        "title": "广陵述怀柬侯青甫孝廉", 
        "type": "律诗", 
        "yun": "尤"
    }, 
    {
        "author": "刘敦元", 
        "era": "清", 
        "subtype": "七言律诗", 
        "text": [
            "肯将永昼等闲过，潇洒山房此啸歌。", 
            "竹露分凉通短槛，槐云蘸绿上轻罗。", 
            "孤怀落落冰心映，尘世劳劳热客多。", 
            "剩羡陂塘双白鹭，也知缓步向风荷。"
        ], 
        "title": "永昼", 
        "type": "律诗", 
        "yun": "歌"
    }, 
    {
        "author": "刘敦元", 
        "era": "清", 
        "subtype": "七言律诗", 
        "text": [
            "燕鸿来往总成宾，愧我生涯倍怆神。", 
            "卖赋鸡林留旧价，论心骥枥感伊人。", 
            "归从梦短如中酒，情比官贫未乞身。", 
            "同是江南倦游客，回帆恐被白鸥嗔。"
        ], 
        "title": "次姚春木安昌寄兴诗韵", 
        "type": "律诗", 
        "yun": "真"
    }, 
    {
        "author": "刘曾璇", 
        "era": "清", 
        "subtype": "五言律诗", 
        "text": [
            "鸡鸣传古驿，到此恰鸡鸣。", 
            "路狭斜临涧，山高远见城。", 
            "土风邻北口，人语杂西声。", 
            "回首关南道，寒云一望平。"
        ], 
        "title": "早发过鸡鸣驿是日至宣府", 
        "type": "律诗", 
        "yun": "庚"
    }, 
    {
        "author": "刘曾璇", 
        "era": "清", 
        "subtype": "七言律诗", 
        "text": [
            "生平文字最相亲，竟为斗升羁此身。", 
            "得米如添新宝物，看书似遇故乡人。", 
            "荒斋也可为安宅，徒步何妨当画轮。", 
            "盘里犹余陈苜蓿，无须逢客说清贫。"
        ], 
        "title": "自嘲", 
        "type": "律诗", 
        "yun": "真"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "折花选树。", 
            "写上黄荃谱。", 
            "为惜春心无限苦。", 
            "莫使落红乱舞。", 
            "生来悔不瞢腾。", 
            "百端容易填膺。", 
            "柑酒懒携兴浅，也知莺燕生憎。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "浮踪小住。", 
            "无恙为佳耳。", 
            "过隙流光何太驶。", 
            "猛醒此生如此。", 
            "闲愁交集纷纭。", 
            "吟怀强剩三分。", 
            "苦语怕人赏识，待它鬼唱秋坟。"
        ], 
        "title": "清平乐", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "一院春阴云似墨。", 
            "捲起疏帘，小向闲庭立。", 
            "几树海棠凝露湿。", 
            "垂丝绾上心头结。", 
            "人为花愁花自识。", 
            "蓦地销魂，黯淡无颜色。", 
            "十载游踪回首忆。", 
            "残红合化斑斑血。"
        ], 
        "title": "蝶恋花 海棠下感作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "捧读瑶函，稔尽日、客怀安适。", 
            "自别后、望风泪下，看云恨积。", 
            "漫放长歌惊老骥，幸占再索夸连璧。", 
            "算人生、何事可舒眉，箕裘袭。", 
            "干霄志，飞鹏息。", 
            "残雪印，宾鸿迹。", 
            "赢凌颜轹谢，谈经夺席。", 
            "涉水登山多著作，养心健饭宜珍惜。", 
            "待明秋、得意到东华，琼林集。"
        ], 
        "title": "满江红 接籍山皖中札却寄", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "满目红尘，正滚滚、风高九陌。", 
            "遥望处、子由住皖，阿咸赴粤。", 
            "卓萦惟坚黄檗志，支持孰赠青蚨血。", 
            "独凭栏、又见雁南翔，添凄恻。", 
            "流光速，驹过隙。", 
            "人情薄，书空咄。", 
            "剩花间冷眼，泥中幻迹。", 
            "最忆飞觞分咏夜，难忘让枣推梨日。", 
            "每深宵、梦绕两亲前，同畴昔。"
        ], 
        "title": "满江红 续寄籍山", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "梨枣镌成，试听取、金声掷地。", 
            "思当日、笔花入梦，衍波叠几。", 
            "生面别开珠玉色，幽怀都杂烟霞气。", 
            "十年中、阆苑咏霓裳，挥毫易。", 
            "暗鬼唱，凡夫避。", 
            "真宰诉，天公忌。", 
            "总功名已渺，英华长粹。", 
            "叉手飞卿曾共捷，呕心昌谷原无异。", 
            "为留传、焦尾有知音，千秋意。"
        ], 
        "title": "满江红 读大兄尚絅堂遗集感作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "如此丰姿，超出红尘，春光正阑。", 
            "胜牡丹亭北，独矜富贵，梅花岭上，惟占孤寒。", 
            "满吐甜香，暗翻浓态，何忍轻离赠亦难。", 
            "疏帘放、午风宜避，莫使摧残。", 
            "徐煦没骨同看。", 
            "更一种、盈盈似露盘。", 
            "羡丰台玉质，雨馀争买，广陵金带，酒后传观。", 
            "谢赋当阶，柳吟临牖，收拾幽香袭笔端。", 
            "情深盛、待群芳零落，与我盘桓。"
        ], 
        "title": "沁园春 咏瓶中芍药", 
        "type": "词", 
        "yun": "寒"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "草草行装远涉，年光未肯蹉跎。", 
            "蛮烟瘴雨一身过。", 
            "论交前辈厚，推义古人多。", 
            "屈指归期秋后，布帆无恙如梭。", 
            "季冬准待渡黄河。", 
            "别怀将解释，望眼独摩挲。"
        ], 
        "title": "临江仙 得子宽粤中来札，知岁底决计来京，慰甚。作此", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "身世已经潦倒，那堪日卧匡床。", 
            "吟声四壁尚啼螀。", 
            "有怀同子美，无赋学欧阳。", 
            "闲却持螯左手，拼教辜负秋光。", 
            "一篱黄菊也凄凉。", 
            "幕遮灯火暗，窗掩药炉香。"
        ], 
        "title": "临江仙 重九前病中作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "可惜燕台雪色，从来未著梅花。", 
            "瑶姿玉质委尘沙。", 
            "檐空栖野雀，树古踏寒鸦。", 
            "几处浅斟低唱，党家风味争夸。", 
            "何人清兴和尖叉。", 
            "围炉呵冻笔，携灯煮新茶。"
        ], 
        "title": "临江仙 望雪", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "病里年光倍觉忙。", 
            "葭灰律管又飞扬。", 
            "消停针指经三月，彩线无心较日长。", 
            "伶俜影，欲扶将。", 
            "低徊又过镜台旁。", 
            "忽惊骨相同仙鹤，短发全沾秋后霜。"
        ], 
        "title": "鹧鸪天 长至后二日病起", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "遥忆江乡千树栽。", 
            "晚秋时节锦成堆。", 
            "古人作颂非无意，独擅光华南国才。", 
            "香酥润，抵浓醅。", 
            "几回珍重渡淮来。", 
            "当筵不共瓜李剖，留待年朝枕畔开。"
        ], 
        "title": "鹧鸪天 橘", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "几日秋风打满筐。", 
            "肯输鹤俸助猴粮。", 
            "登盘荐客传高会，每与安期枣共尝。", 
            "宜自采，慢蒸黄。", 
            "杜陵风致最思量。", 
            "燕山也有龙山味，酒后茶边夜夜香。"
        ], 
        "title": "鹧鸪天 栗", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "别号蹲鸱作一团。", 
            "岷山异种紫成斑。", 
            "炉边小试农家味，身世无须问懒残。", 
            "调玉糁，佐朝餐。", 
            "也强芹菜性偏寒。", 
            "客来莫笑同羊赠，俗例留充饯岁盘。"
        ], 
        "title": "鹧鸪天 芋", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "不待雷声惊蛰过。", 
            "乌键折土遍山阿。", 
            "青青未挺参差节，一捻春纤似琢磨。", 
            "穿石罅，渡泥窠。", 
            "鸡腔燕尾美如何。", 
            "只须玉版频参透，便抵胸中成竹多。"
        ], 
        "title": "鹧鸪天 笋", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "数尺丹青，似练平铺，丝丝绕洄。", 
            "宛天孙机上，琼梭才辍，鲛人海底，绡帕新裁。", 
            "树碧如荠，峰青如黛，漫拟南唐粉本猜。", 
            "微茫里，云霞几缕，远隐楼台。", 
            "曾凭玉尺量来。", 
            "取中掞、光华经纬才。", 
            "捲湘波千顷，罗纹叠◆，吴淞一片，并剪分开。", 
            "未籍毫端，罢翻图谱，刻画苏家文锦回。", 
            "移情处，听成连音渺，极目徘徊。"
        ], 
        "title": "沁园春 题织山水图画幅", 
        "type": "词", 
        "yun": "灰"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "九十韶光，如驶匆匆，芳菲乱飘。", 
            "捲榆钱满地，闷怀同积，杨花扑帐，倦眼无聊。", 
            "飞燕呢喃，流莺絮聒，各抱离魂一样销。", 
            "休携酒，残红庭院，只合寥寥。", 
            "东皇乍返云桡。", 
            "叹望里、分明南浦遥。", 
            "忆兰亭聚咏，幽情暗助，平台试茗，清兴相邀。", 
            "归路无涯，行踪何著，怕听歌声连臂招。", 
            "来年会、约探梅曲坞，问柳长桥。"
        ], 
        "title": "沁园春 送春", 
        "type": "词", 
        "yun": "萧"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "风定。风定。", 
            "不动芰荷几柄。承来仙露珠明。", 
            "泻上衣襟绝清。清绝。", 
            "清绝。小学鹭鸶独立。"
        ], 
        "title": "三台令 晓起观盆荷作", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "无语。无语。", 
            "心在谢家诗里。绿云摇漾清流。", 
            "中有湖天景幽。幽景。", 
            "幽景。转忆闹红一艇。"
        ], 
        "title": "三台令", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "片云乍捲，暮烟消尽，隐约鹊桥望里。", 
            "年年织室此时开，羡风浪、银河不起。", 
            "殿前蜜誓，楼头乞巧，那有闲情管理。", 
            "只将别恨与离愁，都分付、词人赋拟。"
        ], 
        "title": "鹊桥仙 七夕雨霁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绕芳丛。", 
            "好春蓝尾，依然昨夜东风。", 
            "甚过卯不教温酒，经旬忘了梳头，雨中病中。", 
            "韶华百五犹浓。", 
            "药带密围金缕，榴巾暗蹙香红。", 
            "问几许、春愁便如春水，绿窗纱换，素筝尘掩，可禁小满余寒似剪，初三斜月如弓。", 
            "粉墙东。", 
            "流莺比人更慵。"
        ], 
        "title": "八六子 其一 病起视小园花药，漫成此解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "尽潇潇。", 
            "画檐鸣玉，无眠又过今宵。", 
            "早鹤禁催残银箭，魫窗深掩红罗，夜香罢烧。", 
            "曲屏风底无聊。", 
            "敲落琴边松子，滴穿纸样芭蕉。", 
            "甚未到、秋来杜陵先瘦，楚衣香润，越瓯汤嫩，那堪鬓已丝时览镜，酒初醒处闻箫。", 
            "怕明朝。", 
            "销魂柳边一桥。"
        ], 
        "title": "八六子 其二 夜坐闻雨", 
        "type": "词", 
        "yun": "萧"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "恁匆匆。", 
            "送春归去，垂杨不系青骢。", 
            "又砚北轻沾粉絮，市南初卖樱桃，百花已空。", 
            "新来事事都慵。", 
            "禅榻自怜华鬓，妆台忘画眉峰。", 
            "可奈是、朝晴暮阴天气，燕啼莺妒，翠围红舞，谁能禁断连昌夜雨，勾留馺娑春风。", 
            "曲栏东。", 
            "将离一花更红。"
        ], 
        "title": "八六子 其三 送春", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "送春归。", 
            "乍寒还暖，凄凄已入黄梅。", 
            "看小草新书团扇，单衣犹怯轻𦄢，雨晴并佳。", 
            "髹盆芍药初开。", 
            "春后才纡金带，花中独领黄扉。", 
            "又却是、东风猛吹帘竹，玉垆烟冷，脸波红润，定知妃子频添酒晕，香山长有诗来。", 
            "且徘徊。", 
            "留看月中玉杯。"
        ], 
        "title": "八六子 其四 初夏阴晴无定，垂垂丝雨，帘幕生寒。薄晚坐鲽舫中，芍药始开，不胜娇媠，倚此慰之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "风前双柳舞傞傞。", 
            "试轻罗。", 
            "晚凉多。", 
            "剪取潇湘，生翠上帘波。", 
            "一树黄栀新月映，和素女，斗倘蛾。", 
            "绿钱点点发新荷。", 
            "拂青萝。", 
            "衬青莎。", 
            "一角池阑，红断似摩诃。", 
            "玉骨冰肌慵未起，还记否，洞仙歌。"
        ], 
        "title": "江城子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "茱萸绣幰，载青腰玉女，重返鹣巢最深处。", 
            "正薰炉烟润，一晌偎人，罗袖底、还带江南杏雨。", 
            "一年银浦隔，桃叶迎归，重咏白团扇中句。", 
            "无赖是星轺，北望金城，偏杨柳、青青如许。", 
            "但乞取、珂骖早归来，莫忘了云屏，翠眉长聚。"
        ], 
        "title": "洞仙歌 其一 淇泉姬人归自吴中，君适有北山之役，赋此调之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "银州北指，是当年织女，示现仙軿彩云处。", 
            "愿萧郎贵寿，长好长圆，花月底、换了颦烟泪雨。", 
            "玉阶携手话，红药将离，莫咏南朝谢郎句。", 
            "花下数归期，抹丽开时，应博得、罗帷心许。", 
            "待乞取、龙涎作香材，把玉琢猊炉，紫烟长聚。"
        ], 
        "title": "洞仙歌 其二 用前韵寄淇泉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "薰风院落，有红榴百朵，敛约生衣傍花坐。", 
            "试青缯画扇，白定茶瓶，垂柳外、常有流莺过我。", 
            "小斋题画舫，短短扶栏，十扇窗扉玉连锁。", 
            "满种四时花，剪绿科黄，兼料理、松彡竹个。", 
            "便澹雨、浓晴总相宜，算花底周旋，有功无过。"
        ], 
        "title": "洞仙歌 其三 初夏舫斋即事", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "孔雀罗衫浅淡，牡丹纱槅通明。", 
            "自照水边鬟黛影，总厌花间笑语声。", 
            "钗头艾虎轻。", 
            "画省袍靴已散，小帘巾扇相迎。", 
            "未觉今年重五负，又道昨宵双陆赢。", 
            "脸霞和酒生。"
        ], 
        "title": "破阵子 端午用晏元献韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "松作公，竹成个。", 
            "情是青心，愁是秋心做。", 
            "盼到妆楼新雁过。", 
            "雁字中间，莫认佳人错。", 
            "月半明，日半暮。", 
            "累土为台，有个人人坐。", 
            "一把相思红豆颗，妾手接来，付与何人可。"
        ], 
        "title": "苏幕遮 其一 戏用拆字格", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "柳丝长，榴萼吐。", 
            "梁燕双双，梁燕双双乳。", 
            "润逼薰垆衣楚楚。", 
            "过了黄梅，过了黄梅雨。", 
            "掩纹窗，开月户。", 
            "花影移云，花影移云母。", 
            "红药未开人便去。", 
            "记得花无，记得花无主。"
        ], 
        "title": "苏幕遮 其二 堆絮寄淇泉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水西亭，池北树。", 
            "点点青荷，点点青荷露。", 
            "蝴蝶昨宵香梦误。", 
            "梅雨连明。", 
            "梅雨连明住。", 
            "惜流光，寻秀句。", 
            "好是莺啼，好是莺啼序。", 
            "小院回廊兜转处。", 
            "还有花无，还有花无数。"
        ], 
        "title": "苏幕遮 其三 池上独步", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "烛影摇红，玉钗人在珠帘下。", 
            "二年湘管学书成，唐韵亲教写。", 
            "早是心经转罢。", 
            "倚栏杆、衣裳淡雅。", 
            "旋安茶铫，更拂琴塼，竹阴闲话。", 
            "烛影摇红，寂寞无过今宵也。", 
            "照人新月到幽州，双泪明珠泻。", 
            "无复弹棋打马。", 
            "空相对、屏风昉画。", 
            "依前几格，一样炉烟，可怜遥夜。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "风叶欺蒲，露丛争笋，粉墙低簇灵萱。", 
            "花箭抽时，淡妆人在雕栏。", 
            "楚衣迟结黄金佩，料红栀、羞占王前。", 
            "甚青罗、裙带添长，未解留仙。", 
            "绛纱不款昭华住，问香阶凤爪，今为谁妍。", 
            "背立薰风，无人障扇同看。", 
            "雨中独卧忘忧馆，把瑶华、分付青鸾。", 
            "祝花枝、长好长红，两处平安。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "画鼓无声静晚衙。", 
            "小池芳树带栖鸦。", 
            "香销酒醒在天涯。", 
            "密密书缄江上锦，昏昏灯结雨中花。", 
            "自笼纱帽自煎茶。"
        ], 
        "title": "浣溪纱 夜坐 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春后恹恹损带围。", 
            "楚人词里送将归。", 
            "愁听梁燕语依依。", 
            "有酒惟浇金范蠡，无花可拟画杨妃。", 
            "垆香如水织帘垂。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "烛意凉来觉渐亲。", 
            "潇湘枕簟暗生尘。", 
            "里头闲坐讽汀蘋。", 
            "夜雨低徊心上事，朝云依约画中人。", 
            "隔墙钗钏久无闻。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "独夜生憎更漏长。", 
            "聊凭墨牒遣流光。", 
            "迎梅天气越凄凉。", 
            "蜜酒定无通夜力，罗衣还发隔年香。", 
            "无多闲事尽思量。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "出浴轻容隐雪光。", 
            "双头茉莉玉钗旁。", 
            "修眉已入横烟谱，润脸羞添拜月妆。", 
            "藤角枕，竹方床。", 
            "柳丝摇曳水风凉。", 
            "冰肌玉骨清无汗，消受池荷自在香。"
        ], 
        "title": "思佳客 纳凉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "露引纤萝，风掀翠叶，莲中菂薏刚似。", 
            "是谁百炼成霜，爱渠一柔绕指。", 
            "心冰肠铁，有宋相、吟梅佳致。", 
            "甚琼蘤、六出中间，更簇玉鳞纤细。", 
            "刚一寸、绿苞含绮。", 
            "经几日、粉英添媚。", 
            "众香国里铮铮，扫空素馨茉莉。", 
            "花开不落，即此是、长生君子。", 
            "待晚凉、竹榻横安，伴取赵家如意。"
        ], 
        "title": "东风第一枝", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "跗萼细牵墨线，花心双套瑶卮。", 
            "江南别唱采莲词。", 
            "恽箫和月擪，崖笛隔花吹。", 
            "问讯铁君无恙，勾留莲女归迟。", 
            "赠伊贴体一联诗。", 
            "金分杨柳带，红换海棠丝。"
        ], 
        "title": "临江仙 再咏铁线莲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "少年听雨湘东郡。孤馆灯花晕。", 
            "中年听雨凤城西。一树绿桐花下拨银𢱧。", 
            "如今听雨薇花廨。酒醒朱颜在。", 
            "老来啖蔗有余甘。不似彭城吴郡与巴山。"
        ], 
        "title": "虞美人 听雨，反竹山意", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "女伴穿花，晚凉待月去。", 
            "东栏畔、暗香销暑。", 
            "新红指甲，甚掐遍、风枝露蕊。", 
            "是谁赠、一握珍珠，就灯细穿彩缕。", 
            "钗梁玉燕，好相亲、莫相妒。", 
            "云鬓乱、扇风轻度。", 
            "襟边枕上，是檀奴、醉心处。", 
            "更髻心、点衬石榴红萼，晚妆未嫌缟素。"
        ], 
        "title": "爪茉莉 本意", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "疏星四五点。", 
            "漏箭无声银汉转。", 
            "何处清歌擘阮。", 
            "渐露柳变秋，凉萤泫晚。", 
            "簪斜髻散。", 
            "忍轻抛、班女纨扇。", 
            "池荷净、软风动竹，水上暗香满。", 
            "依黯。", 
            "瑶阶立遍。", 
            "认履迹、芳苔尽掩。", 
            "同心栀子又落，甚已落仍开，雪香庭院。", 
            "骈枝花数剪。", 
            "待寄与、钗梁小燕。", 
            "明灯下、玉珰缄恨，又费镂青管。"
        ], 
        "title": "霓裳中序第一 其一 夏夜作", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "闲行柳影下。", 
            "上有金衣飞去也。", 
            "约略将身入画。", 
            "衬软碧苔茵，淡红薇架。", 
            "梁阴燕话。", 
            "啄粉泥、琴雁轻打。", 
            "闲庭院、更无人伴，坐看子昂马。", 
            "长夏。", 
            "岳云吟罢。", 
            "想玉井、冰莲淡冶。", 
            "疏帘清簟过雨，且暗挹梅津，慢分茶銙。", 
            "身非桓子野。", 
            "了不为、清歌泪洒。", 
            "北窗畔、试弹铁凤，一任赏音寡。"
        ], 
        "title": "霓裳中序第一 其二 长昼西园行散", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "山栀缀粉朵。", 
            "尽日薝林香里坐。", 
            "风竹似人婀娜。", 
            "更鱼戏莲西，蝉吟琴左。", 
            "东轩小卧。", 
            "似柳阴、拴系吴舸。", 
            "新诗就、杏笺自写，贴上玉连锁。", 
            "真个。", 
            "小年长日，办一室、周旋我我。", 
            "朝来梅雨已过，且慢曝经函，细研茶磨。", 
            "旧京风味可。", 
            "久不见、新冰脆果。", 
            "南檐下、鹤翎松粉，任向葛巾堕。"
        ], 
        "title": "霓裳中序第一 其三 消夏", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "瑶台一剪雪。", 
            "小朵冰莲和露拆。", 
            "新沐绿鬟犹湿。", 
            "便彩缕细穿，佩纕亲结。", 
            "柔枝遍掐。", 
            "认杨妃、纤爪痕迹。", 
            "残妆卸、小花落枕，宝簟暗香袭。", 
            "乡国。", 
            "岭南万里，与豆子、相思无别。", 
            "珍珠帷帐竞织，任啖麝瑶英，沁香肌骨。", 
            "春明坊里客。", 
            "更小甑、浓薰建叶。", 
            "三杯后、傍花寻梦，梦化旧时蝶。"
        ], 
        "title": "霓裳中序第一 其四 咏茉莉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "芳春归去樱桃紫。", 
            "又是朱檐碧瓦，新晴垂杨，依依晓寒如水。", 
            "谁唤起画楼人，泪落连珠子。", 
            "细听才是莺儿，一味绵蛮，芳树阴里。", 
            "声细。", 
            "似怯玉笙寒，竞道金衣媚。", 
            "已催梅熟，又唤蚕红，天生恁般娇殢。", 
            "看噀雾两柑黄，过雨双林翠。", 
            "待把斗酒携来，为汝花前醉。"
        ], 
        "title": "黄莺儿 本意", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "惜芳菲。", 
            "弄青梅。", 
            "叠损画罗金缕衣。", 
            "燕双飞。", 
            "燕双飞。", 
            "新睡觉来一緺云髻颓。", 
            "方空不障仙肌雪。", 
            "小颦懒画蛾眉月。", 
            "待郎归。", 
            "待郎归。", 
            "十里绿杨，一条京兆街。"
        ], 
        "title": "梅花引 其一 效万俟雅言，寄淇泉学使", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "把瑶函。", 
            "念家山。", 
            "十八荔娘红玉酣。", 
            "味如兰。", 
            "味如兰。", 
            "亲叉镴瓶一瓯春雪甘。", 
            "霜林何日红于酒。", 
            "更将百颗题书后。", 
            "忆江南。", 
            "忆江南。", 
            "玉破鲈鱼，不如金破柑。"
        ], 
        "title": "梅花引 其二 南中寄茶果至", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "东崦云。西崦云。", 
            "不似两孤烟雨昏。淮南意思存。", 
            "象匡君。象昆仑。", 
            "安得河阳鼠尾皴。画伊绫锦墩。"
        ], 
        "title": "长相思 署东西有两小山，可以眺远", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "净扫池边地。", 
            "小雨过、斜阳至。", 
            "调冰雪藕，洗桐浇竹，多少幽事。", 
            "甚无情、碧树新蝉起。", 
            "侧耳处，琴声细。", 
            "问冠緌、为何物，暑中真合抛弃。", 
            "潇洒北窗人，羲皇上、一种高致。", 
            "梦到玉河阴，看香象争洗。", 
            "苦将人、好梦啼破，浑不解、柳边双莺意。", 
            "笑谢夏畦客，乃公今倦矣。"
        ], 
        "title": "塞垣春 其一 长夏无聊，午睡梦见洗象，起闻黄鹂在柳上鸣，率成此解", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "细马轻车稳。", 
            "玉女电、无凭准。", 
            "浮瓜绿井，买茶茅店，刚遇炎景。", 
            "料黄尘、芳汗濡斜领。", 
            "月映水，滹沱暝。", 
            "陇头人、空延伫，懒鸿不寄书锦。", 
            "归见倚门人，临风笑、兄弟争问。", 
            "执手认离颜，减红蕙风韵。", 
            "算三年、灞柳牵系，还家又、藕花生辰近。", 
            "我屋北池北，白鸥烦问讯。"
        ], 
        "title": "塞垣春 其二 内兄云到真定依电闻，至今杳然，度已到京矣。炎景流金，娇女可念，倚此寄之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "杨柳轻韩，桃花笑楚，梁家好女来归。", 
            "典午及今，重见下瑶台。", 
            "玉壶一幅春风画，判十斛明珠对换回。", 
            "绣屏侧不用，轻猜洛女，低唤崔徽。", 
            "休说绮楼冰井，依稀玉箫再世，月满花开。", 
            "总把霍家，玦诀换鞋谐。", 
            "别摛金谷还魂记，定不减临川玉茗才。", 
            "更唐装宋锦，为伊奁赠，送入门来。"
        ], 
        "title": "送入我门来", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "剖竹称王，依蒲得姓，龙庭汤饼筵开。", 
            "系出香溪，生小是香孩。", 
            "黄𧟌羞结桃花子，奈胡语琵琶马上催。", 
            "问龙种可有，阏氏玉貌，冒顿雄材。", 
            "老上单于已老，还招汉宫燕燕，万里投怀。", 
            "他日文姬，粉本预安排。", 
            "蛾眉一例怜花蕊，更偷祀张仙祈燕禖。", 
            "取宜男瑞兆，兰香瓠白，送入门来。"
        ], 
        "title": "送入我门来 和㤅伯师《明妃抱子图》原词，寓宜男之意，今更赓之", 
        "type": "词", 
        "yun": null
    }, 
    {
        "author": "刘虚静", 
        "era": "清", 
        "subtype": "五言律诗", 
        "text": [
            "夜静虚堂寂，林深鹤自閒。", 
            "风声喧远水，月色冷空山。", 
            "独坐长松下，悠然修竹间。", 
            "红尘心不恋，瑶岛尚容攀。"
        ], 
        "title": "八月十六日自怀", 
        "type": "律诗", 
        "yun": "删"
    }, 
    {
        "author": "刘绳祖", 
        "era": "清", 
        "subtype": "七言律诗", 
        "text": [
            "忠孝两全遭际艰，捐躯报国重于山。", 
            "金川事去家何在，辽海人来鹤不还。", 
            "鹃血魂愁秋树外，曾头故垒夕阳间。", 
            "可怜儿少亲年老，梦绕泉台涕泪潸。"
        ], 
        "title": "恭挽理翁常寅长同年 其一", 
        "type": "律诗", 
        "yun": "删"
    }, 
    {
        "author": "刘绳祖", 
        "era": "清", 
        "subtype": "七言律诗", 
        "text": [
            "一载神交有夙因，公馀手札诲谆谆。", 
            "方期不隔同年面，谁料永成地下人。", 
            "精贯白虹完节义，魂归丹陛报君亲。", 
            "西民相率歌侯德，庙食千秋禋祀新。"
        ], 
        "title": "恭挽理翁常寅长同年 其二", 
        "type": "律诗", 
        "yun": "真"
    }, 
    {
        "author": "刘硕辅", 
        "era": "清", 
        "subtype": null, 
        "text": [
            "汉武皇帝求神仙，嶕峣宫殿开甘泉。", 
            "珉墀扣砌事奇丽，匠作输尽司农钱。", 
            "漆丹细捣铜为瓦，甄宫岂出昆吾下。", 
            "武都之泥千牛徵，雷橐风炉入陶冶。", 
            "长尺有五厚寸横，五寸其面光坚晶。", 
            "唇则花之背乃铁，神工苦篆镌长生。", 
            "市儿只解购钱刀，吊古谁谱宏农陶。", 
            "风磨雨蚀发光怪，玄云坐见滃秋毫。", 
            "金鱼玉碗飘零早，片瓦流传至今少。", 
            "焉得兰台隃麋丸，通天试上初明表。"
        ], 
        "title": "甘泉宫瓦砚歌", 
        "type": "古风", 
        "yun": null
    }, 
    {
        "author": "刘清", 
        "era": "清", 
        "subtype": null, 
        "text": [
            "愁是秋所成，经春偏愈剧。", 
            "耿耿有物存，驱之寡奇策。", 
            "虽或听流泉，泉声更凄激。", 
            "思欲凌风翔，而不生羽翼。", 
            "庶几学神仙，聊用展胸臆。"
        ], 
        "title": "偶书 其一", 
        "type": "古风", 
        "yun": null
    }, 
    {
        "author": "刘清", 
        "era": "清", 
        "subtype": null, 
        "text": [
            "神仙则谓予，君计胡太迂。", 
            "灵琐颇偃蹇，玉京亦崎岖。", 
            "三万六千日，疾于箭脱弧。", 
            "鍊汞事丹砂，几人得其珠。", 
            "鸟申而熊经，徒自瘁厥躯。"
        ], 
        "title": "偶书 其二", 
        "type": "古风", 
        "yun": "虞"
    }, 
    {
        "author": "刘淳初", 
        "era": "清", 
        "subtype": "七言绝句", 
        "text": [
            "路绕炖煌更酒泉，横戈誓欲扫穷边。", 
            "伤心一片长安月，直向黄河尽处圆。"
        ], 
        "title": "塞上曲", 
        "type": "绝句", 
        "yun": "先"
    }, 
    {
        "author": "刘淑颐", 
        "era": "清", 
        "subtype": null, 
        "text": [
            "云母空窗晓烟薄。", 
            "日长风暖柳青青。", 
            "卷帘巢燕羡双飞？", 
            "曾寄锦书无限意。", 
            "午睡醒来愁未醒。", 
            "白莲池畔送清香。", 
            "临风兴叹落花频。", 
            "永日迢迢无一事。", 
            "水映轻苔犹隐绿。", 
            "井边疏影落高梧。", 
            "觉来红树背银屏。", 
            "扃闭朱门人不到。", 
            "城上暮云凝鼓角。", 
            "楼寒院冷接平明。", 
            "烟生密竹早归鸦。", 
            "迟日未能消野雪。"
        ], 
        "title": "四时词", 
        "type": "古风", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "一卷清词，挑灯细翻，凄恻缠绵。", 
            "想紫薇轩畔，空馀冷月，青松宅上，已锁荒烟。", 
            "鲍妹才留，苏娘锦断，尽付伤心柳絮天。", 
            "思当日，吟毫五色濡，染霞笺。", 
            "芳名贯耳从前。", 
            "况门第、声华王谢联。", 
            "叹黄花比瘦，秋风帘外，乌丝斗妙，春雨阑边。", 
            "鸿案情遥，鸡窗韵远，折桂人归恨总牵。", 
            "悲遗挂、检绣囊剩墨，汇集瑶篇。"
        ], 
        "title": "沁园春 题庄川媚 盘珠 《紫薇轩词稿》", 
        "type": "词", 
        "yun": "先"
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "按鸾笙，催羯鼓。", 
            "片片梁尘，散作霓裳谱。", 
            "毕竟清音何处度。", 
            "满院杨花，寻遍春归路。", 
            "听筝堂，飞雪舞。", 
            "嚼羽含商，愿也何曾误。", 
            "只怕步虚留不住。", 
            "一雨三声，吹上群仙府。"
        ], 
        "title": "苏幕遮 踏歌声", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "晓云轻，晴旭早。", 
            "摘取红英，欲换榆钱小。", 
            "唤过短墙经曲道。", 
            "清脆吟腔，远远酬啼鸟。", 
            "雨初晴，春正好。", 
            "忍贷韶光，不管东皇恼。", 
            "闲倚楼头听渐杳。", 
            "几阵回风，微送馀香袅。"
        ], 
        "title": "苏幕遮 卖花声", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "绕渔矶，穿石磴。", 
            "低咽馀情，泻过藤萝径。", 
            "碧色半湾流不定。", 
            "洗耳无尘，清澈涓涓影。", 
            "漫垂钩，思放艇。", 
            "一派琤琮，领取悠然兴。", 
            "翠湿空阶人迹静。", 
            "操入青琴，试请知音听。"
        ], 
        "title": "苏幕遮 泉声", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "雨濛濛，春悄悄。", 
            "柳陌花堤，宛转千回绕。", 
            "绣舌姣喉容易掉。", 
            "玉润珠圆，相和相争巧。", 
            "过池塘，穿树杪。", 
            "爱学清歌，宫羽翻颠倒。", 
            "短梦惊残晴色好。", 
            "香雾迷离，一带楼台晓。"
        ], 
        "title": "苏幕遮 鸟声", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "漫说秦楼引凤，可怜弃置无声。", 
            "怕闻邻女斗弹筝。", 
            "吟风成往事，伴月是前生。", 
            "记否桂花影里，栏杆共倚三更。", 
            "呜呜如诉最分明。", 
            "暗传吴市恨，遥渡楚江情。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "袅袅馀音竟绝，移商换徵心灰。", 
            "思伊欲上凤凰台。", 
            "柳残何处折，梅落不重开。", 
            "宛尔琵琶出塞，幽情逸韵难追。", 
            "王褒赋就总堪哀。", 
            "潜蛟难起舞，唳鹤独迟徊。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，往事绕回肠。", 
            "棠棣花前争刻烛，椿萱堂上笑传觞。", 
            "此乐最难忘。"
        ], 
        "title": "望江南 杂咏 其一", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，锦里是侬家。", 
            "绿野堂前馀竹石，翠微亭外接烟霞。", 
            "清景望中赊。"
        ], 
        "title": "望江南 杂咏 其二", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，生小未知愁。", 
            "移烛敲棋惊宿燕，持竿垂钓散群鸥。", 
            "书卷与为俦。"
        ], 
        "title": "望江南 杂咏 其三", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，惠麓约看花。", 
            "湖岸斜停诗客舫，山楼远接酒人家。", 
            "一路入烟霞。"
        ], 
        "title": "望江南 杂咏 其四", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，曲院锁浓香。", 
            "坐树流莺谈两晋，当窗鹦鹉诵三唐。", 
            "小管赋春阳。"
        ], 
        "title": "望江南 杂咏 其五", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，昆仲集群贤。", 
            "赌酒每从明月里，联吟常在惠风前。", 
            "不减永和年。"
        ], 
        "title": "望江南 杂咏 其六", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，最忆二泉亭。", 
            "远树倪迂新色画，清茶陆羽旧时经。", 
            "塔影锡山青。"
        ], 
        "title": "望江南 杂咏 其七", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，风雨不凄凄。", 
            "花信早红江总宅，水光长绿伯鸾溪。", 
            "满目尽诗题。"
        ], 
        "title": "望江南 杂咏 其八", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，众绿护平堤。", 
            "挑菜儿童骑竹马，育蚕婢女掇桑梯。", 
            "村巷尽鸣机。"
        ], 
        "title": "望江南 杂咏 其九", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，暖意逼清明。", 
            "斗叶疏帘春寂寂，投壶小院夜铮铮。", 
            "回想不胜情。"
        ], 
        "title": "望江南 杂咏 其十", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，修禊趁溪光。", 
            "杨柳风微莺嘴滑，桃花涨足鸭头香。", 
            "几处浣衣裳。"
        ], 
        "title": "望江南 杂咏 其十一", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，企望夕阳边。", 
            "梅里高风吴泰伯，兰陵雅迹宋坡仙。", 
            "云树接苍烟。"
        ], 
        "title": "望江南 杂咏 其十二", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，楼上独徘徊。", 
            "古调瑶筝弹落雁，清商铁笛奏寒梅。", 
            "幽兴已成灰。"
        ], 
        "title": "望江南 杂咏 其十三", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，昼永缓风和。", 
            "红暖樱桃垂曲槛，粉香蛱蝶恋晴莎。", 
            "阶下几回过。"
        ], 
        "title": "望江南 杂咏 其十四", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，门外即蓉江。", 
            "载酒客寻杨子阁，拥书人泛米家艭。", 
            "两岸长兰茳。"
        ], 
        "title": "望江南 杂咏 其十五", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，热闹过花朝。", 
            "赛社沿村喧击鼓，卖饧隔巷听吹箫。", 
            "新涨没平桥。"
        ], 
        "title": "望江南 杂咏 其十六", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，风雅几传人。", 
            "旧社碧山曾仰杜，古祠淮海每谈秦。", 
            "春色为它新。"
        ], 
        "title": "望江南 杂咏 其十七", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，回首忆金沙。", 
            "长荡湖边千顷月，顾龙山上四时花。", 
            "清兴属吾家。"
        ], 
        "title": "望江南 杂咏 其十八", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，上巳换衣单。", 
            "劲节临窗多翠竹，素心入室有芳兰。", 
            "尽日与盘桓。"
        ], 
        "title": "望江南 杂咏 其十九", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，往事记纷纭。", 
            "杏雨归来虞学士，芜城赋就鲍参军。", 
            "一例等浮云。"
        ], 
        "title": "望江南 杂咏 其二十", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，草绿寄奴城。", 
            "沽酒客来双屐滑，打鱼人去一舟轻。", 
            "浮玉望中明。"
        ], 
        "title": "望江南 杂咏 其二十一", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，白下早春来。", 
            "三阁斜阳新第宅，六朝细雨旧楼台。", 
            "庾信合重哀。"
        ], 
        "title": "望江南 杂咏 其二十二", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，第一莫愁家。", 
            "巷口乌衣飞乳燕，门前绿柳著归鸦。", 
            "风月足堪夸。"
        ], 
        "title": "望江南 杂咏 其二十三", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，巧制擅姑苏。", 
            "织就裥裙西子样，裁成团扇放翁图。", 
            "争说古吴都。"
        ], 
        "title": "望江南 杂咏 其二十四", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，桃李易成蹊。", 
            "碧色池塘双鹭立，绿阴楼阁一鸠啼。", 
            "随地任心栖。"
        ], 
        "title": "望江南 杂咏 其二十五", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，歌吹是山塘。", 
            "银烛通宵游客兴，珠帘十里美人妆。", 
            "此地觉荒唐。"
        ], 
        "title": "望江南 杂咏 其二十六", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，香雾养花天。", 
            "午倦帘栊多蝶舞，晓寒庭院正蚕眠。", 
            "风脆纸鸢弦。"
        ], 
        "title": "望江南 杂咏 其二十七", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，彩笔发新思。", 
            "恽氏画图留粉本，陈家词谱界乌丝。", 
            "终古有名驰。"
        ], 
        "title": "望江南 杂咏 其二十八", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，风味不寻常。", 
            "席上春盘青笋嫩，茶边寒具玉兰香。", 
            "那免一思量。"
        ], 
        "title": "望江南 杂咏 其二十九", 
        "type": "词", 
        "yun": null
    }, 
    {
        "author": "刘琬怀", 
        "era": "清", 
        "subtype": null, 
        "text": [
            "江南好，家在水云隈。", 
            "门外莺愁几树柳，庭前鹤守一株梅。", 
            "应与赋归来。"
        ], 
        "title": "望江南 杂咏 其三十", 
        "type": "词", 
        "yun": null
    }, 
    {
        "author": "刘梦熊", 
        "era": "清", 
        "subtype": "五言律诗", 
        "text": [
            "月出江南好，山光浸碧流。", 
            "平生多古意，第一在高楼。", 
            "天远人何处，高怀我欲秋。", 
            "不关情思迥，身世久浮鸥。"
        ], 
        "title": "月夜南楼漫兴", 
        "type": "律诗", 
        "yun": "尤"
    }, 
    {
        "author": "刘梦熊", 
        "era": "清", 
        "subtype": "七言律诗", 
        "text": [
            "组绶翻嫌近钓名，羡君绮岁句从衡。", 
            "玲珑玉镂窗前色，飘渺箫传海上声。", 
            "逐鹿中原轻秀水，争袍内苑藐新城。", 
            "少微星陨诗篇在，万古江河对月明。"
        ], 
        "title": "哭鲍海门", 
        "type": "律诗", 
        "yun": "庚"
    }, 
    {
        "author": "刘梁嵩", 
        "era": "清", 
        "subtype": "七言律诗", 
        "text": [
            "旋折初惊大壑雷，凌空复上剧崔嵬。", 
            "白云无际疑天尽，翠巘何年倚剑开？", 
            "一路水从汾曲合，千层山抱雁门回。", 
            "中原地势经西折，眺览重增庾信哀。"
        ], 
        "title": "天险阁", 
        "type": "律诗", 
        "yun": "灰"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "鹤顶争摩，虬珠对转，彩崦交语窗纱。", 
            "两两黄金钗股，紫玉丫叉。", 
            "连波夫妻偕曳锦，小乔姊妹并簪花。", 
            "烦清照，贺汝孪生，双璋对褓妍华。", 
            "调和。", 
            "婴姹了，欣葛鲍，合成两剂丹砂。", 
            "又似朱衣对引，眼底生霞。", 
            "品莲房里三姝近，并桃冠上一枝斜。", 
            "同心处，赢得彩幡双立，莫畏封家。"
        ], 
        "title": "昼锦堂 咏并蒂榴花四首 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "杏靥分霞，莲跗叠雪，比翼丹凤来过。", 
            "剪破玉梅亭畔，一幅红罗。", 
            "平分东西娘子位，莫争大小状元科。", 
            "隋宫里，窈窕绛仙，芳名改唤双荷。", 
            "怜他。", 
            "珠蕾并，相思豆，休教错喂鹦哥。", 
            "总把流霞劝我，对引红螺。", 
            "似嫌一点胭脂小，动人春色直须多。", 
            "宜男子，偷系镂金裙带，晕了梨涡。"
        ], 
        "title": "昼锦堂 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉镜蛛灵，雕檐鹊喜，徙倚连理枝旁。", 
            "小比肩人重见，叶对花当。", 
            "留仙裙开分蛱蝶，锁云囊小绣鸳鸯。", 
            "潇湘水，换了绛河，凌波试认英皇。", 
            "兰当。", 
            "清夏气，珠树底，薰风酝酿红芳。", 
            "并坐珊瑚女子，似说昭阳。", 
            "画屏侧畔红鹦对，玉钗头上紫鸾双。", 
            "谁得似，除是同心薰箭，比目莲房。"
        ], 
        "title": "昼锦堂 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "醋醋同名，鹣鹣同命，十八姨也相怜。", 
            "九子金铃禁断，燕蹴莺穿。", 
            "红笺招来十姊妹，绣檀雕作两神仙。", 
            "分明似，月下茜裳，低鬟并倚朱栏。", 
            "姗姗。", 
            "来静院，花枝上，幽禽乐意相关。", 
            "更祝瑶房结子，璧合珠联。", 
            "艳歌须唱金重叠，赐名新拜玉连环。", 
            "花中瑞，刚似两星添柳，叠炬颁莲。"
        ], 
        "title": "昼锦堂 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "女诫数行亲写，佛灯一点长明。", 
            "书帙纤纤留粉印，骨节珊珊疑玉声。", 
            "弄风罗扇轻。", 
            "对语燕欢莺喜，闲行月避花迎。", 
            "扑蝶祇嫌双钏重，斗茗刚能一水赢。", 
            "因何太瘦生。"
        ], 
        "title": "破阵子 再用晏元献韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "欲买松风无价，细参茶理如禅。", 
            "欠水欠山官阁地，难雨难云小暑天。", 
            "北窗当昼眠。", 
            "种竹无非君子，灌花多是清泉。", 
            "培养桂丛丁卯后，开阖莲花子午间。", 
            "园丁无日闲。"
        ], 
        "title": "破阵子 小园花树茂密，欣然有作 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "小院黄昏月上，中庭夜合花开。", 
            "漫索试莺亲酝酒，犹著灵芸手制衣。", 
            "愁看双燕归。", 
            "想见画帘不卷，无言玉箸偷垂。", 
            "窗下敛蛾思底事，扇上乘鸾肖阿谁。", 
            "愁看双蝶飞。"
        ], 
        "title": "破阵子 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "几页桃花侧理，一杯绿玉昌明。", 
            "才试姜芽临帖手，又送松风到枕声。", 
            "蹴花飞燕轻。", 
            "秋意已教麦送，雨丝刚与梅迎。", 
            "池上停凝抛堕倦，闺里矜夸打马赢。", 
            "香从罗袂生。"
        ], 
        "title": "破阵子 其三 和晏元献韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "池馆幽深带薜萝。", 
            "跳珠鸣玉晚凉多。", 
            "湿来莺背一痕梭。", 
            "润回凤尾几重罗。", 
            "双玉管，两红螺。", 
            "潇潇声里唱吴歌。", 
            "庐陵生日胜东坡。", 
            "为歌骤雨打新荷。"
        ], 
        "title": "望远行 伏日喜雨，适当欧公生日", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "屋后淡红池沼，屏心青绿溪山。", 
            "分明居处似江南。", 
            "雨竹烟荷历乱。", 
            "每日家常茶饭，逢人本色清言。", 
            "幅巾尘尾伴萧闲。", 
            "可当六朝人看。"
        ], 
        "title": "西江月 其一 长夏即事", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "案牍汉廷老吏，衣冠邹鲁儒家。", 
            "文章事业与声华。", 
            "一任后生描画。", 
            "师友漫分蜀洛，风流犹近乾嘉。", 
            "眼中新事涌狂花。", 
            "莫入玉壶清话。"
        ], 
        "title": "西江月 其二 漫兴", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "衫笏贞元朝士，园亭江浙人家。", 
            "屏风团扇想清华。", 
            "白陆飘飘入画。", 
            "身与青松共老，人如香茗才佳。", 
            "北池风露万荷花。", 
            "娇女至今能话。"
        ], 
        "title": "西江月 其三 叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "和议成时朝市，劫灰冷后楼台。", 
            "九门龙尾筑金椎。", 
            "直御飙轮入内。", 
            "白鼠黄獐竞进，饿麟饥凤谁悲。", 
            "秋风几见客思归。", 
            "江左鲈鱼不贵。"
        ], 
        "title": "西江月 其四 听客话都门事", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "西涧几多幽草，东皋一抹秋山。", 
            "不愁月尽夜珠寒。", 
            "尚有夕阳无限。", 
            "料理孤舟野渡，安排宝炬红莲。", 
            "青田一鹤仰头看。", 
            "飞舞朱霞天半。"
        ], 
        "title": "西江月 其五 题晚晴轩", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "同治初元出塞，文襄座上横刀。", 
            "当时掾属半金貂。", 
            "最数东亭年少。", 
            "五载纛牙开府，几时笳鼓归朝。", 
            "崆峒长剑倚天高。", 
            "惆怅玉关人老。"
        ], 
        "title": "西江月 其六 得新疆抚部书却寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "四五月间多雨，二三伏里尤凉。", 
            "老来卧起竹方床。", 
            "瘦躯如鹤，无意近文鸯。", 
            "绮语任妨两庑，禅心何碍西厢。", 
            "寓言什九爱蒙庄。", 
            "从他韩子，一例笑荒唐。"
        ], 
        "title": "临江仙 自题词卷", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "欲寄青笺奈远何。", 
            "楚衣越茗托微波。", 
            "些些香物未宜多。", 
            "蜡面手缄三道印，衣中心字两重罗。", 
            "拆书应是敛愁蛾。"
        ], 
        "title": "浣溪纱 效花间集 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一寸垆灰一寸心。", 
            "纤纤履迹在苔阴。", 
            "小楼前后费追寻。", 
            "湘管替描螺子黛，画罗教镂麝香金。", 
            "春闺影事一沈吟。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "夜合花开月上迟。", 
            "溶溶脉脉倚栏时。", 
            "燕昏莺晓强禁持。", 
            "玳瑁斋期常止酒，荷花生日懒呈诗。", 
            "寂寥情绪有谁知。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "陌上荼蘼嫩叶齐。", 
            "思君无复理残机。", 
            "玉容如月减清晖。", 
            "宜爱香名更意可，凤皇小字忏长离。", 
            "月圆花好岂无时。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "罗衣出浴，傍蕉天苔地。", 
            "蓦见琪花映雕砌。", 
            "喜枝枝、缀雪院院闻香，刚五月，新绿池亭晚霁。", 
            "娟娟新月上，淡画眉痕，争道素娥比花媚。", 
            "偷置枕函边，翠被浓薰，休更数珠兰茉莉。", 
            "算之子、同心最关人，称缟袂三娘，晚妆簪髻。"
        ], 
        "title": "洞仙歌 咏栀子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水绿平池，又柳疏蝉断，花亸莺娇。", 
            "四檐鸣玉，急响入芭蕉。", 
            "未落银床一叶，甚秋色、西来如潮。", 
            "断又续，似银河化泪，湿遍鲛绡。", 
            "今年轻容早换，任斑斑点点，暮暮朝朝。", 
            "马上楼上，两处唱潇潇。", 
            "自别苏州画舫，算祇为、吴娘魂销。", 
            "绣被底，今宵骤寒，应是秋宵。"
        ], 
        "title": "骤雨打新荷 伏日连雨，清冷如深秋，漫成一阕，即元遗山《小圣乐》也。壬寅七月三日", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "轻擘莲蓬，慢吹桐叶，雨余闲过西轩。", 
            "绿窗纱破，蛛网不成圆。", 
            "剩剪春罗数朵，深红色、犹沁苔斑。", 
            "重门锁，薰垆棐几，祇合一秋闲。", 
            "依然行乐地，幽阶白露，欠湿双鸳。", 
            "况画兰图障，搭柳栏杆。", 
            "一一东风絮影，伤心事、休写蛮笺。", 
            "当时月，无人看觑，空照小屏山。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "堕鬟不耐胶青刷。", 
            "珠粉细调云母滑。", 
            "两弯生翠小眉山，一寸深红长指甲。", 
            "欲眠又起添香鸭。", 
            "风竹敲寒檐玉戛。", 
            "闲愁和雨上心来，味比凤州新酒辣。"
        ], 
        "title": "玉楼春 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "米家墨翠浓如刷。", 
            "绿蜡捶笺麦光滑。", 
            "晚筠已卧绿沈枪，早菊未开金锁甲。", 
            "葫芦蒸烂甘如鸭。", 
            "饭软蔬香银箸戛。", 
            "诗脾多为井茶清，烹点休搀姜豉辣。"
        ], 
        "title": "玉楼春 前调韵险而新，阿频曰：“能再叠否。”凉夜趁烛疾书，更成十阕，亦老有童心矣 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋来枕被新梳刷。", 
            "腻玉一盘蕲簟滑。", 
            "牵牛花下算归期，袖底十葱轮癸甲。", 
            "莲塘莫打能言鸭。", 
            "鸳梦可禁兰桨戛。", 
            "蝶衣花虱不相饶，始信小鸾纤手辣。"
        ], 
        "title": "玉楼春 其三 秋闰，再叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "垂杨涴地西方刷。", 
            "鬓亸云松钗燕滑。", 
            "红蚕久写损香毫，金雁慵调抛义甲。", 
            "纸屏谁画春江鸭。", 
            "修竹桃花两摩戛。", 
            "芳兰气息自甜和，不似姮娥红桂辣。"
        ], 
        "title": "玉楼春 其四 三叠前韵有赠", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "瓠犀晓蘸晶盐刷。", 
            "姑射仙肌凉玉滑。", 
            "轻红花碗泛茶丁，小翠筠篮挑药甲。", 
            "薰衣自炙黄金鸭。", 
            "锁骨珊珊葱佩戛。", 
            "玉京人爱笋梨酥，不识吴酸并蜀辣。"
        ], 
        "title": "玉楼春 其五 四叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "荔根自缚红床刷。", 
            "花底闲关莺语滑。", 
            "舞时金凤绣成丛，醉里红螺香蘸甲。", 
            "唐风读罢嘲荀鸭。", 
            "碎佩兰铃花外戛。", 
            "聪明解效玉台诗，但有温柔无苦辣。"
        ], 
        "title": "玉楼春 其六 五叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "文房珍玩麟毫刷。", 
            "茧纸兰亭冰样滑。", 
            "雁来之子报双南，蚕熟女郎登一甲。", 
            "小屏闲看徐熙鸭。", 
            "一院竹梧风自戛。", 
            "行行春蚓出姜芽，溪砚应名鸲鹆辣。"
        ], 
        "title": "玉楼春 其七 六叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "紫骝晓唤奚官刷。", 
            "欲采秋英香径滑。", 
            "西风催雨战青荷，鱼戴兜鍪螺被甲。", 
            "绿池水满浮双鸭。", 
            "对啑芦根鸣戛戛。", 
            "闲拈桂子佐槟榔，举主性情终是辣。"
        ], 
        "title": "玉楼春 其八 雨中七叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "南飞一雁霜翎刷。", 
            "苦忆莼羹青玉滑。", 
            "绿枨树底纳鱼租，粉菊篱边堆蟹甲。", 
            "陆郎自饭松陵鸭。", 
            "邻寺趁斋清磬戛。", 
            "终然服食爱江南，笋苦蕨甜花芥辣。"
        ], 
        "title": "玉楼春 其九 八叠前韵，记南中景物", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "掌冰闸吏勤秋刷。", 
            "露冷莲房新藕滑。", 
            "银鱼紫蜐海东来，香巘玉泉天下甲。", 
            "仙人饭玉羹瑶鸭。", 
            "自琢新词自敲戛。", 
            "齑辛风味俊如何，生啖幽州青撇辣。"
        ], 
        "title": "玉楼春 其十 九叠前韵忆北池", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花阶雨过青笤刷。", 
            "油醋点汤两饼滑。", 
            "鹭窥荷捧一珠盘，鹤问松周几花甲。", 
            "独行怕见双黄鸭。", 
            "风动帘犀珠串戛。", 
            "绣衣使者说相思，红豆莫如椒样辣。"
        ], 
        "title": "玉楼春 其十一 西堂雨后，十叠前韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "钗朵翘金凤，裙花描石竹。", 
            "西湖船样一间屋。", 
            "睡起徘徊，双脸晕红玉。", 
            "对镜羞匀粉，簪花偏爱菊。", 
            "横炯眉黛石州绿。", 
            "修到红梅，拚折一生福。"
        ], 
        "title": "南歌子 效石孝友", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋桐绿井金风晚。落叶愁深浅。", 
            "酌斟杯酒驻颜霞。可许玉如人赏过时花。", 
            "香来夜雨疏帘翠。略领凉秋味。", 
            "扇纨翻覆笛钿收。月映一行斜雁过西楼。"
        ], 
        "title": "虞美人 立秋日书感 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "楼西过雁斜行一。映月收钿笛。", 
            "覆翻纨扇味秋凉。领略翠帘疏雨夜来香。", 
            "花时过赏人如玉。许可霞颜驻。", 
            "酒杯斟酌浅深愁。叶落晚风金井绿桐秋。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "词人可是花中雨。洒泪思金缕。", 
            "系衣黄柳未成丝。锦织惠娘秋寄远人诗。", 
            "莺和燕说都人误。九十青春去。", 
            "旧依丝鬓落花风。晚傍薄情郎处尽情红。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红情尽处郎情薄。", 
            "傍晚风花落。", 
            "鬓丝依旧去春青。", 
            "什九误人都说燕和莺。", 
            "诗人远寄秋娘蕙。", 
            "柳黄衣系缕金思。", 
            "泪洒雨中花是可人词。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "坟儿可似馒头并。搦手情无尽。", 
            "得何佳梦脸霞生。晕酒浅红衫色一城倾。", 
            "天情洒落飘花雨。上座鸾床女。", 
            "缕金罗带麝香飘。扇画亚枝梅雪卷心蕉。"
        ], 
        "title": "虞美人 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "蕉心卷雪梅枝亚。画扇飘香麝。", 
            "带罗金缕女床鸾。座上雨花飘落洒情天。", 
            "倾城一色衫红浅。酒晕生霞脸。", 
            "梦佳何得尽无情。手搦并头馒似可儿坟。"
        ], 
        "title": "虞美人 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "针楼巧纴双梭锦。织女星看准。", 
            "夜凉天好鹊填桥。画箑薄衣罗拜女儿娇。", 
            "牛牵别浦银云断。到晓愁蛾敛。", 
            "露花霏雨湿香篝。泪滴碧盈盈水一河秋。"
        ], 
        "title": "虞美人 其七 七夕", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋河一水盈盈碧。滴泪篝香湿。", 
            "雨霏花露敛蛾愁。晓到断云银浦别牵牛。", 
            "娇儿女拜罗衣薄。箑画桥填鹊。", 
            "好天凉夜准看星。女织锦梭双纴巧楼针。"
        ], 
        "title": "虞美人 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红蛛小盒金花镂。竹木忪惺久。", 
            "日来楼上月娟娟。唤姊隔花双笑赌针穿。", 
            "流萤翠扑轻罗扇。湿露秋窗茜。", 
            "鹊灵来报雨天晴。泪洒女牛逢处满河星。"
        ], 
        "title": "虞美人 其九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "星河满处逢牛女。洒泪晴天雨。", 
            "报来灵鹊茜窗秋。露湿扇罗轻扑翠萤流。", 
            "穿针赌笑双花隔。姊唤娟娟月。", 
            "上楼来日久惺忪。目注镂花金盒小蛛红。"
        ], 
        "title": "虞美人 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "头更五打寒鼍鼓。惯听秋床雨。", 
            "绣檀回枕笛楼西。警梦白纱窗报一声鸡。", 
            "书檠夜照飞萤冷。暗月苏荷粉。", 
            "曲屏香炷烬麸金。遍熨锦花团凤小红衾。"
        ], 
        "title": "虞美人 其十一 雨夜", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "衾红小凤团花锦。熨遍金麸烬。", 
            "炷香屏曲粉荷苏。月暗冷萤飞照夜檠书。", 
            "鸡声一报窗纱白。梦警西楼笛。", 
            "枕回檀绣雨床秋。听惯鼓鼍寒打五更头。"
        ], 
        "title": "虞美人 其十二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "诗家小样新花草。写惯痴人藁。", 
            "似争心锦织红蚕。字字石州新黛染云蓝。", 
            "莲心篆露珠盘翠。尺一怜相寄。", 
            "札缄珰玉见人羞。泪滴怨棠红写一分秋。"
        ], 
        "title": "虞美人 其十三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "秋分一写红棠怨。滴泪羞人见。", 
            "玉珰缄札寄相怜。一尺翠盘珠露篆心莲。", 
            "蓝云染黛新州石。字字蚕红织。", 
            "锦心争似藁人痴。惯写草花新样小家诗。"
        ], 
        "title": "虞美人 其十四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "流风转雪莹肌暖。玉燕钩钗飐。", 
            "凤仙花小染纤纤。甲蘸满螺红酒薄寒天。", 
            "柑红海树双怜爱。也可三秋佩。", 
            "杜兰香惜世间人。醒梦系情芳柳软枝春。"
        ], 
        "title": "虞美人 其十五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春枝软柳芳情系。梦醒人间世。", 
            "惜香兰杜佩秋三。可也爱怜双树海红柑。", 
            "天寒薄酒红螺满。蘸甲纤纤染。", 
            "小花仙凤飐钗钩。燕玉暖肌莹雪转风流。"
        ], 
        "title": "虞美人 其十六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "莺娇哺子瓜瓤嫩。敛笑樱唇粲。", 
            "电回窗玉卸慵妆。醉倚画屏灯影倩成双。", 
            "娇云楚润香绡翠。细雨飘花泪。", 
            "莫遮梨颊抱红檀。撚拢绕丝冰柱玉生寒。"
        ], 
        "title": "虞美人 其十七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "寒生玉柱冰丝绕。拢捻檀红抱。", 
            "颊梨遮莫泪花飘。雨细翠绡香润楚云娇。", 
            "双成倩影灯屏画。倚醉妆慵卸。", 
            "玉窗回电粲唇樱。笑敛嫩瓤瓜子哺娇莺。"
        ], 
        "title": "虞美人 其十八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "回文锦织双鸾紫。远寄梅窗绮。", 
            "惹香红袖爇垆薰。可意靥如花朵鬓如云。", 
            "裙霞九色绯罗帔。楚楚文君似。", 
            "绣侬鞶帨燕双来。翠袅粲花仙子凤头钗。"
        ], 
        "title": "虞美人 其十九", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "钗头凤子仙花粲。袅翠来双燕。", 
            "帨鞶侬绣似君文。楚楚帔罗绯色九霞裙。", 
            "云如鬓朵花如靥。意可薰垆爇。", 
            "袖红香惹绮窗梅。寄远紫鸾双织锦文回。"
        ], 
        "title": "虞美人 其二十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "开尽银蔷日正迟。", 
            "停针无语欠伸时。", 
            "绿阴如梦百花稀。", 
            "补养有方休服散，暖寒无定劝添衣。", 
            "为谁消瘦强禁持。"
        ], 
        "title": "浣溪沙 效南唐后主 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "镜里分明见玉容。", 
            "几年长在别离中。", 
            "不相期处偶相逢。", 
            "为殢午眠垂绣幔，微余春嗽怯方空。", 
            "依然妆面小桃红。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "薤叶长寒，桐花又发，萧郎独自伤神。", 
            "百种凄凉，画帘微雨黄昏。", 
            "生绡一幅娉婷影，对银屏、疑梦疑真。", 
            "似当年、亲画烟眉，一味含颦。", 
            "红闺亦有中郎感，算虎贲略似，型典犹存。", 
            "玉雪娇儿，披帷真唤摩敦。", 
            "玉台即是凌烟阁，报生前、挽鹿辛勤。", 
            "愿渠侬、得似梅花，重返香魂。"
        ], 
        "title": "高阳台 奂庭偶得仕女图一帧，谓与其亡室相似，因借作遗挂，为题此词", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桃花扇点桃花雪。桃花命度桃花劫。", 
            "斜倚小桃柯。微霞生脸波。", 
            "身非根与叶。心是缃桃核。", 
            "谁是核中仁。金梁桥畔人。"
        ], 
        "title": "菩萨鬘 梁髯属题叶南雪所摹李香君小像 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "媚香扇子胭脂碎。今从画里寻香坠。", 
            "谁解貌惊鸿。海南南雪翁。", 
            "春明邀看画。三十年前话。", 
            "玉蕊晚香新。最怜余美人。"
        ], 
        "title": "菩萨鬘 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "燕笺春媚污人口。画师稍取杨龙友。", 
            "百尺媚香楼。双栖楼上头。", 
            "白门看雪苑。千里红丝罥。", 
            "撚断琵琶弦。不为瑶草弹。"
        ], 
        "title": "菩萨鬘 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "如今依旧秦淮碧。媚香楼上无人迹。", 
            "燕子说南朝。夕阳朱雀桥。", 
            "孔家歌板脆。都是铜仙泪。", 
            "又似福王时。桃花知未知。"
        ], 
        "title": "菩萨鬘 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "桃花扇底桃花面。缦堂南畔曾相见。", 
            "何处觅侯嬴。蹙修陈定生。", 
            "前身红拂是。又与红绡似。", 
            "合向手中持。小名香坠儿。"
        ], 
        "title": "菩萨鬘 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "又柔云做暖，荡隔岸、青山一发。", 
            "望春早来，春来如箭筈。", 
            "疾趁残腊。", 
            "且日高楼上，钿梅飘粉，上画帘金押。", 
            "神州祇在阑干北，瘴解朱鸢，江澄绿鸭。", 
            "长第草心红茁。", 
            "便青青一路，直到天末。", 
            "鱼书难达，盼金扉琐闼。", 
            "万点伤春泪，融绛蜡。", 
            "愁心自写瑶札，怕钗声坠燕，玉瘢添獭。", 
            "前宵雨、暗沾花靥，浑不是，玉女投壶一笑，泪珠承睫。", 
            "沧桑事、总付庄蝶。", 
            "问水云、倒戴黄冠去，何年结煞。"
        ], 
        "title": "六丑 海上楼居晴望", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "东风次第来无尽。盼煞红桥信。", 
            "崔娘梦里自呼名。越是有头无尾越分明。", 
            "阑干十二花枝午。数了还重数。", 
            "海棠睡后说魂消。安得年年二月闰花朝。"
        ], 
        "title": "虞美人 题二十四番花信风笺纸 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "十三行写真珠字。尺一聊相寄。", 
            "头番数到末番花。刚比云和瑟柱一弦差。", 
            "巫山十二云如锦。倒影清江影。", 
            "相思豆掷玉盆中。看取玲珑六字尽绯红。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "群花若仿云台例。减却珠躔四。", 
            "封姨十八管花枝。尚有双红四美待扶持。", 
            "彩毫谁把胭脂染。八倍湘东管。", 
            "柳桃含带雨和烟。拾得六言绝句写香笺。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "年年岁岁修花史。例自龙门起。", 
            "春光转盻尾拖蓝。过了观灯十五禊初三。", 
            "秋风倘报秋花信。重九中秋并。", 
            "玉人纤指算佳期。也抵立春数到大寒时。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "相思债负知多少。彼此平分了。", 
            "横塘七十二鸳鸯。但使三分得一总成双。", 
            "消寒图里寻梅瓣。三九三朝欠。", 
            "恰从上九盼初三。赖是月逢小建早纤纤。"
        ], 
        "title": "虞美人 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水仙六出梅花五。豆蔻香苞吐。", 
            "六宫齐抱紫檀槽。约略朱弦拨动几多条。", 
            "盈盈碧玉瓜初破。八字添些个。", 
            "韦娘双陆六双心。记得两场打罢到如今。"
        ], 
        "title": "虞美人 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "髹奁十二双红豆。嵌得相思透。", 
            "玉屏风上记花名。写遍金鹅两面忒多情。", 
            "一斤有半兰陵酒。赏得春光彀。", 
            "西湖花事六桥头。毕竟玉箫明月逊扬州。"
        ], 
        "title": "虞美人 其七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "锦鳞六六瑶函寄。留取三分二。", 
            "直须看到楝花开。分付花神十二要重来。", 
            "春光九十娇无那。分配难停妥。", 
            "去年百二十韶华。恰好东风五日一催花。"
        ], 
        "title": "虞美人 其八", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "窗红倚睡春人美。见梦双蛛喜。", 
            "镜菱来照皱罗衣。久坐绣帘风飏小花飞。", 
            "飞花小飏风帘绣。坐久衣罗绉。", 
            "照来菱镜喜蛛双。梦见美人春睡倚红窗。"
        ], 
        "title": "虞美人 其九 回文", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "龙团小瀹香瓯白。唤起松鬟碧。", 
            "亸云垂露一枝莲。赠我七玲珑眼藕丝连。", 
            "连丝藕眼玲珑七。我赠莲枝一。", 
            "露垂云亸碧鬟松。起唤白瓯香瀹小团龙。"
        ], 
        "title": "虞美人 其十", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "云母窗扉，翠哥栏槛，试灯天气轻阴。", 
            "小楼多景，蔬罫带寒林。", 
            "何处金钗衩袜，撷生菜素手挑心。", 
            "新年事，他乡也好，随分辨茶琴。", 
            "沈吟。", 
            "思昨梦红梅一萼，伴我华簪。", 
            "又花梢月上，有约谁寻。", 
            "千个黄昏过了，凄凉月、何止而今。", 
            "天涯草，红心万点，色比海棠深。"
        ], 
        "title": "满庭芳 上春楼望、", 
        "type": "词", 
        "yun": "侵"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "覆水收无计。", 
            "嗟差池、离巢小燕，玳梁空睇。", 
            "衣上郁金香未减，巷陌春风又至。", 
            "便春也、不如侬意。", 
            "妾命桃花生便薄，更那堪、薄似桃花纸。", 
            "情薄者，亦如此。", 
            "使君那是罗敷婿。", 
            "似杨花、东家飘荡，西家黏缀。", 
            "玦诀鞋谐浑是梦，忆否紫钗旧事。", 
            "且西燕、东劳各自。", 
            "莫唱桃根团扇曲，怕春风、暖热秋风弃。", 
            "重见者，有如水。"
        ], 
        "title": "金缕曲 弃妇词，纪冶城近事，并邀午诒同作 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "卿认双星错。", 
            "是天边、参商两点，命宫牢坐。", 
            "暂学鹊桥牛女样，转眼南箕扇簸。", 
            "似沟水、东西都可。", 
            "长念观音经一卷，雪衣娘、开了雕笼锁。", 
            "羞再抱，绣衾卧。", 
            "含颦别趁鸱夷舸。", 
            "漫思量、吴宫旧事，燕娇莺媠。", 
            "碧玉连环茶碾子，掷与双文则个。", 
            "浑不是、佳人负我。", 
            "我是负人曹吉利，任娇啼、不悔连波过。", 
            "鸳牒字，付秦火。"
        ], 
        "title": "金缕曲 午诒代某君答《弃妇词》，亦赋一解 其二", 
        "type": "词", 
        "yun": null
    }, 
    {
        "author": "刘梁桢", 
        "era": "清", 
        "subtype": "五言律诗", 
        "text": [
            "片帆乘夜发，凉月渡头昏。", 
            "渔火明沙岸，江流绕郭门。", 
            "蹉跎皆鬓短，耆旧几人存。", 
            "山色依然绿，相携倒玉樽。"
        ], 
        "title": "真州江上逢故人", 
        "type": "律诗", 
        "yun": "元"
    }, 
    {
        "author": "刘敏", 
        "era": "清", 
        "subtype": "七言绝句", 
        "text": [
            "空江无月北风凉，万里吹秋上野航。", 
            "夜半橹声听不断，早潮随雨到西塘。"
        ], 
        "title": "早发西塘", 
        "type": "绝句", 
        "yun": "阳"
    }, 
    {
        "author": "刘掞", 
        "era": "清", 
        "subtype": "五言律诗", 
        "text": [
            "我有潇湘竹，中含太古音。", 
            "所思人不见，孤月影沈沈。", 
            "何日临风奏，遥传此夜心。", 
            "独宜桓叔夏，来听老龙吟。"
        ], 
        "title": "寄友", 
        "type": "律诗", 
        "yun": "侵"
    }, 
    {
        "author": "刘彬华", 
        "era": "清", 
        "subtype": null, 
        "text": [
            "二禺七十有二峰，峰峰乱削青芙蓉。", 
            "飞崖壁立互撑拄，屹若双阙排珠宫。", 
            "浈江北来势一束，水随山罅弯环通。", 
            "伟哉造物信瑰异，日南妙境开鸿濛。", 
            "我从珠海浮征篷，入峡喜见波浺瀜。", 
            "天光云影荡朝旭，一涤廿载尘壒胸。", 
            "须臾森悚竖毛发，众山䆗窱号谷风。", 
            "深林障日蹲虎豹，怒湍激石掀鱼龙。", 
            "江神怪我行匆匆，指点兰若寻仙踪。", 
            "当年飞来岂偶尔，定有风雨云雷从。", 
            "如何神工失守护，顿令一角遗云封。", 
            "由来海峤事多幻，浮山逃石毋乃同。", 
            "香台缥缈烟峦中，联娟修黛环帘栊。", 
            "轩辕帝子渺然去，不闻坑竹空闻钟。", 
            "幽栖吾欲架深广，却愧踪迹犹萍蓬。", 
            "诗成一笑且携棹，名山挂席焉能穷。"
        ], 
        "title": "过飞来峡", 
        "type": "古风", 
        "yun": null
    }, 
    {
        "author": "刘崧", 
        "era": "清", 
        "subtype": null, 
        "text": [
            "闻说香山九老，高年聚会同堂。", 
            "自昔名□不朽，至今姓氏犹芳。", 
            "惟兹夫子嗣起，足与前人并良。", 
            "我辈称觞再拜，冈陵为诵一章。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）六言体 其一", 
        "type": "六言诗", 
        "yun": "阳"
    }, 
    {
        "author": "刘崧", 
        "era": "清", 
        "subtype": null, 
        "text": [
            "斯文今属斯人，天付东瀛教民。", 
            "化雨及时功倍，仁风载路治淳。", 
            "先生意态何远，太古须眉自真。", 
            "为祝从今不老，满城桃李长春。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）六言体 其二", 
        "type": "六言诗", 
        "yun": "真"
    }, 
    {
        "author": "刘钰", 
        "era": "清", 
        "subtype": "七言绝句", 
        "text": [
            "天光连水水连天，潮落潮生不计年。", 
            "试取仙筹一为数，几经沧海几桑田。"
        ], 
        "title": "君山望江七绝四首 其一", 
        "type": "绝句", 
        "yun": "先"
    }, 
    {
        "author": "刘钰", 
        "era": "清", 
        "subtype": "七言绝句", 
        "text": [
            "湘淮喉舌海门腰，千里艨艟击斗刁。", 
            "争说江防形势好，前通狼福后金焦。"
        ], 
        "title": "君山望江七绝四首 其二", 
        "type": "绝句", 
        "yun": "萧"
    }, 
    {
        "author": "刘钰", 
        "era": "清", 
        "subtype": "七言绝句", 
        "text": [
            "十年磨剑气如虹，酒满金樽月满空。", 
            "手拨铜琶调铁板，临风高唱大江东。"
        ], 
        "title": "君山望江七绝四首 其三", 
        "type": "绝句", 
        "yun": "东"
    }, 
    {
        "author": "刘钰", 
        "era": "清", 
        "subtype": "七言绝句", 
        "text": [
            "谁与春申纪旧游，三千珠履怆风流。", 
            "浮天白浪排空处，淘尽英雄令古愁。"
        ], 
        "title": "君山望江七绝四首 其四", 
        "type": "绝句", 
        "yun": "尤"
    }, 
    {
        "author": "刘豹", 
        "era": "清", 
        "subtype": "七言律诗", 
        "text": [
            "朔风飒飒舞苔衣，扪葛攀萝上翠微。", 
            "千载人真疑鲁壁，半山我自叩秦扉。", 
            "屏开青幛江头立，溪拥寒云足下飞。", 
            "叹息凿楹空饱蠹，秘书偏欲觅灵威。"
        ], 
        "title": "游小酉洞", 
        "type": "律诗", 
        "yun": "微"
    }, 
    {
        "author": "刘彬华", 
        "era": "清", 
        "subtype": "五言律诗", 
        "text": [
            "槛外花无语，云边鸟自归。", 
            "月痕依树淡，山影到窗微。", 
            "酒得醒时趣，诗寻静者机。", 
            "高轩漫过访，容易扣柴扉。"
        ], 
        "title": "晚坐", 
        "type": "律诗", 
        "yun": "微"
    }, 
    {
        "author": "刘敏", 
        "era": "清", 
        "subtype": "五言律诗", 
        "text": [
            "岂更劳清念，悠然款我扉。", 
            "迹疏翻得梦，吟健却投机。", 
            "草榻留云宿，蓬窗听雨飞。", 
            "无端双剑合，临觉转依依。"
        ], 
        "title": "静岑梦到山与余同宿俄闻风雨得句云斜风细雨不须归醒而作诗见赠和答", 
        "type": "律诗", 
        "yun": "微"
    }, 
    {
        "author": "刘淑颐", 
        "era": "清", 
        "subtype": "七言律诗", 
        "text": [
            "曾入甘泉侍武皇。", 
            "长承密旨归家少。", 
            "谋略久参花府盛。", 
            "共言东阁招贤地。"
        ], 
        "title": "赠宋牧仲方伯", 
        "type": "律诗", 
        "yun": "阳"
    }, 
    {
        "author": "刘淳初", 
        "era": "清", 
        "subtype": "七言律诗", 
        "text": [
            "摇落丹枫万绪哀，振衣长啸最高台。", 
            "千家断杵先秋落，八月飞涛动地来。", 
            "壮志多乖愁倚剑，中原无事任衔杯。", 
            "谁知明镜凋皤鬓，欲老甘泉献赋才。"
        ], 
        "title": "秋怀", 
        "type": "律诗", 
        "yun": "灰"
    }, 
    {
        "author": "刘淳初", 
        "era": "清", 
        "subtype": "七言律诗", 
        "text": [
            "中原二子分飞后，不见沧溟跋浪开。", 
            "阿大相逢初问讯，王郎落魄使心哀。", 
            "江山入蜀多奇气，风雨论交必隽才。", 
            "请为楚狂尽卮酒，高歌西望故人来。"
        ], 
        "title": "过王缙云为述鲁之近状", 
        "type": "律诗", 
        "yun": "灰"
    }, 
    {
        "author": "刘清", 
        "era": "清", 
        "subtype": "五言排律", 
        "text": [
            "攀萝陟层峦，投宿远公宅。", 
            "众鸟不闻声，悠然夜方寂。", 
            "一规月破云，流辉照虚壁。", 
            "萧萧松影寒，皎皎山光白。", 
            "蛩号露草清，猿啸烟林碧。", 
            "我心素爱间，此来惬所适。", 
            "逝将谢尘烦，永伴栖元客。"
        ], 
        "title": "月夜宿云门寺", 
        "type": "排律", 
        "yun": null
    }, 
    {
        "author": "刘清", 
        "era": "清", 
        "subtype": "七言律诗", 
        "text": [
            "卅年冒宠玷朝班，诏许全家返故关。", 
            "善饭尚夸身手健，恋恩先怅鬓毛斑。", 
            "年来衣食皆天赐，老去林泉得自闲。", 
            "万里栖霞知好在，只愁无计买青山。"
        ], 
        "title": "道光壬午五月自曹镇任奉命致仕返黔俶装将行赋长句四章敬以纪恩兼用志别 其一", 
        "type": "律诗", 
        "yun": "删"
    }, 
    {
        "author": "刘清", 
        "era": "清", 
        "subtype": "七言律诗", 
        "text": [
            "秋风欲别转流连，回首云山缓著鞭。", 
            "千里桑麻弥海岱，万家井灶息烽烟。", 
            "弩骀未必知前路，樗散空教养大年。", 
            "叠荷君恩犹未报，虚名敢媲况青天。"
        ], 
        "title": "道光壬午五月自曹镇任奉命致仕返黔俶装将行赋长句四章敬以纪恩兼用志别 其二", 
        "type": "律诗", 
        "yun": "先"
    }, 
    {
        "author": "刘清", 
        "era": "清", 
        "subtype": "七言律诗", 
        "text": [
            "抽帆宦海觉身轻，惭愧人传大树名。", 
            "噩梦未能忘马革，初心且与证鸥盟。", 
            "苦无奇迹酬知遇，剩有余生颂太平。", 
            "笑语山东诸父老，急收刀剑事春耕。"
        ], 
        "title": "道光壬午五月自曹镇任奉命致仕返黔俶装将行赋长句四章敬以纪恩兼用志别 其三", 
        "type": "律诗", 
        "yun": "庚"
    }, 
    {
        "author": "刘清", 
        "era": "清", 
        "subtype": "七言律诗", 
        "text": [
            "霄路何心振羽翰，鍪兜依旧换儒冠。", 
            "敝裘典尽书囊在，壮志销除剑匣寒。", 
            "十月冰霜时节改，一家鸡犬去留难。", 
            "真成日近长安远，独向浮云直北看。"
        ], 
        "title": "道光壬午五月自曹镇任奉命致仕返黔俶装将行赋长句四章敬以纪恩兼用志别 其四", 
        "type": "律诗", 
        "yun": "寒"
    }, 
    {
        "author": "刘硕辅", 
        "era": "清", 
        "subtype": "五言律诗", 
        "text": [
            "秋老气悲凉，幽怀淡水乡。", 
            "芙蓉三万朵，一半落寒塘。", 
            "湿露沾花重，乾风扫叶忙。", 
            "鸣蝉送斜影，独立转苍茫。"
        ], 
        "title": "江上秋思", 
        "type": "律诗", 
        "yun": "阳"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "江南故事，杏子花时春雨。", 
            "怎绿萼犹开，点点沁至融酥。", 
            "细拨垆灰，嫩寒消得何郎赋。", 
            "霜禽偷眼，冰蟾敛魄，银云低冱。", 
            "长忆伯鸾，五噫身世，倩谁将护。", 
            "算赢得扶篮通子，侍书清娱。", 
            "搓鬓长吁，何时还我旧瓜庐。", 
            "春灯影里，漏痕和泪，滴尽明珠。"
        ], 
        "title": "采桑子 正月雨中忆节庵病。此调平仄互押，惟蔡伸道里押仄韵独多，用其体", 
        "type": "词", 
        "yun": "仄"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "待铜街试马，奈海上、层阴如墨。", 
            "翠楼望春，东风无气力。", 
            "柳未全碧。", 
            "昨夜红栏雨，便如新酒，试小槽珠滴。", 
            "平明满地苍苔积，有鹤知寒，无莺咒湿。", 
            "蓬门望穿双屐。", 
            "向茶烟歇后，凝伫佳客。", 
            "园梅都坼，驻芳晖几日。", 
            "掩映修篁外，绯间白。", 
            "疏香暗度帘隙，好殷勤赠与，绿华条脱。", 
            "当华处、魫窗明密，无奈是，十日春寒琐梦，损卿颜色。", 
            "团圞月、又照灯夕。", 
            "看近来、蓟北江南岸，花交玉接。"
        ], 
        "title": "六丑 上春多雨，霃阴如墨，园梅五株，开已烂熳。赋此寄节庵、子培", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "帘花弄影，春困起、午晴池阁。", 
            "风景画难成，芊芊芳丛，小桃红落。", 
            "算一春、不断生香，牡丹新绽，粉浓脂薄。", 
            "蓦动摇九子金铃，娇鸟踏红索。", 
            "试检点词人闲著作，懒料理、琴髹笛膜。", 
            "长记樱桃珠一树，映玉窗珠箔。", 
            "自别后、五换韶光，杨花轻点，鬓丝非昨。", 
            "荔子熟，莫负红云筵上约。"
        ], 
        "title": "西江月慢 春昼有寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "静数铜龙，莲漏刚三点。", 
            "细雨飒飒敲窗，银烛和谁剪。", 
            "桐花薄试红绵，不似西风飐。", 
            "算到底、春宵比秋暖。", 
            "心上事，且付与，南楼雁。", 
            "锦浪桃花，都道水深情浅。", 
            "谁识焦心，绿蜡笺长不能展。", 
            "玉女应回笑电。"
        ], 
        "title": "荔子香近 雨夜书感", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "画楼东。", 
            "又翠幕卷，晚来风。", 
            "绿叶采稊，露桃犹滴香红。", 
            "万蝶围春，引钿车骄马如龙。", 
            "黯黯碧云，见新月如弓。", 
            "近来疏懒，无一叶书字寄南鸿。", 
            "寸寸相思，玉荷心字香中。", 
            "把酒吴红豆，酬诗苏紫。", 
            "别来意，料难瞒一点犀通。"
        ], 
        "title": "梦玉人引 楼望", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "海天碧。", 
            "春雨江南送客。", 
            "离筵畔，红杏满枝，转盼新烟过寒食。", 
            "衡阳雁向北，不带湘人尺帛。", 
            "春申浦，波嫩草香，犹认骄骢旧行迹。", 
            "高斋未寥寂，纵不见韦三，犹见秦七。", 
            "碧桃花下黄藤席。", 
            "还睥睨当世，酌商千古，西窗残烛一剪蜜，替垂泪何益。", 
            "今夕是何夕。", 
            "且近倚吴歌，遥和湘瑟，吹笙露下双鬟湿。", 
            "自薄倖归去，懒亲钗泽。", 
            "明珠为泪，共夜雨，枕畔滴。"
        ], 
        "title": "兰陵王 午诒赋此调寄宝生，奉同一首，后阕为薛四发也", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "粉墙侧。", 
            "双珠树，有心做弄霞雪，玉柯相纠结。", 
            "二赵二乔，芳意亲切。", 
            "东风寒涩，让女弟娇强先发，早已魂消姑射。", 
            "还留半袭绯衣，待昭阳倾国。", 
            "清绝。", 
            "露苔粉渍。", 
            "瑶台月下，更讶燕支湿。", 
            "尹邢轮侍栉，晚嫁飞琼，堪人怜惜。", 
            "红红白白，直看到绿阴时节。", 
            "细数三分春色，一分白，一分红，一分碧。"
        ], 
        "title": "角招", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "曲水流觞日，想绮陌草暖云香。", 
            "吾庐可爱，茜红庭院，新绿池塘。", 
            "素心人未远，青笺去，几经马肆鸡坊。", 
            "待羊求开三径，桃花含笑相望。", 
            "低咏丽人行，谁曾为罗衣珠衱惆怅。", 
            "隔竹听跫音，且笑抚斜阳。", 
            "念人生对酒当歌，还摹写兰亭两三行。", 
            "江南乐，今夕斗茶，明朝乞浆。"
        ], 
        "title": "采绿吟 上巳日小园桃花犹盛，柬招伯严、石甫、午诒、公倩小集", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "又东风度柳，绮阁暖、花铃惊掣。", 
            "玉凫半温，金麸明又灭。", 
            "养艳时节。", 
            "窣地流苏影，海棠犹睡，莫绣帷轻揭。", 
            "娇莺惊梦春衾热，慢拢鬟丝，徐揉眼缬。", 
            "红房早弥鸳阙。", 
            "笑江梅孤另，玉骨寒彻。", 
            "香阶雨歇，玩新蒲似发。", 
            "莫学将离草，长送别。", 
            "瑶函托与啼鴂，媵一钩琴爪，半弓莲袜。", 
            "红窗外、花阴清绝。", 
            "空自惜、录曲阑干，独倚不如圆月。", 
            "黄昏近、风弄梨雪。", 
            "甚玉釭、故恼春人意，双花暗结。"
        ], 
        "title": "六丑 春闺，用梦窗韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "去年秋后，总是愁时候。", 
            "走马章台怕回首。", 
            "将离花劝将离酒。", 
            "相思泪落相思豆。", 
            "北来鸿，东来鲤，今年又。", 
            "算念得何郎诗上口。", 
            "算携得荀郎香满袖。", 
            "欲把平原买丝绣。", 
            "令人愁是春山皱。", 
            "令人喜是秋波溜。", 
            "喜也彀。", 
            "愁也彀。", 
            "争消受。"
        ], 
        "title": "千秋岁引 此调出于高丽乐府，句法有回鸾舞凤之致，收句以促拍赴之，最难兜住。戏成四阕，以娱长夜，玉溪《锦瑟》之遗也 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "叮咛前镜，莫放朱颜老。", 
            "人寿月圆花更好。", 
            "红兰即是相思草。", 
            "青禽即是相思鸟。", 
            "玉珰投，团扇寄，难为报。", 
            "愿金鸭一双含瑞脑。", 
            "愿紫燕一双栖玳瑁。", 
            "愿掷黄金买年少。", 
            "桃花面对桃花笑。", 
            "蛾眉月写蛾眉照。", 
            "万祝告。", 
            "千祝告。", 
            "相逢早。"
        ], 
        "title": "千秋岁引 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绿波南浦，一段销魂赋。", 
            "怕见江南合欢树。", 
            "梨花影似娉婷女。", 
            "娉婷泪似梨花雨。", 
            "曲栏干，深院宇，愁来路。", 
            "妾自傍鸳鸯湖畔住。", 
            "郎自向凤凰山畔去。", 
            "试问银河几时渡。", 
            "有情总被无情负。", 
            "负情悔被多情误。", 
            "欲往愬。", 
            "休往愬。", 
            "天怜汝。"
        ], 
        "title": "千秋岁引 其三 赠轻轻", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "蓬山青鸟，枉寄相思字。", 
            "劳燕东西等闲事。", 
            "侬情深似桃花水。", 
            "朗情薄似桃花纸。", 
            "白头吟，秋扇赋，休相拟。", 
            "了不羡朱翁他日贵。", 
            "更不望连波今日悔。", 
            "身似井桐别秋蒂。", 
            "玉环领略夫妻味。", 
            "双文通达夫妻例。", 
            "笑不是，啼不是，难为计。"
        ], 
        "title": "千秋岁引 其四 代轻轻答", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "注禽经，勘竹谱。", 
            "雁过一声声橹。", 
            "东风紧、又小院飞梅，打窗如雨。", 
            "揭红帘，月正午。", 
            "柳外春星三五。", 
            "流连物、有十样花笺，两般茶筥。", 
            "嚼蕊吹花，尽道是、词林绣虎。", 
            "洞箫宫禁，画舫江湖，写贵洛阳。", 
            "十五江南女。", 
            "解诵樊山，年少绮语。", 
            "且今宵、画烛填词，明日传唱入内府。"
        ], 
        "title": "春宵吟 本意，即白石自制曲", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "水暖春申浦，第一是、木笔初开。", 
            "东风又到，海棠坊巷，婴武楼台。", 
            "小园三四处，银塘外，香车转尽轻雷。", 
            "算韶华一百五，刚过人日挑菜。", 
            "佳约在红笺，春眠起，新妆争画眉黛。", 
            "浅淡著衣裳，怕轻薄儿猜。", 
            "料靡芜绿到江南，先偷绣红罗踏青鞋。", 
            "穿花去，防被柳丝，兜斜玉钗。"
        ], 
        "title": "采绿吟 浦西园亭数处，裙裾常满，上春尤盛。友人话其事，以草窗自度曲写之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "火凤排筝柱。", 
            "红丝袅，茜霞低罥琼树。", 
            "鸳睡初起，同心暗结，有谁偷妒。", 
            "长生殿里香盟，各占取金钗半股。", 
            "爇蕙火一气双烟，春寒暗减前度。", 
            "绿章借取轻阴，檀心两点，深捧仙露。", 
            "平分绛蜡，交衔茜绶，最消魂处。", 
            "卢家玳梁新燕，懒更倚梨云对语。", 
            "便自今，翠翠红红，朝朝暮暮。"
        ], 
        "title": "宴清都 连理海棠，用梦窗韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "又石泉新，槐芽嫩，人在西溪萝屋。", 
            "晶帘深窣地，奈东风吹柳，玉犀频触。", 
            "社燕初飞，河豚欲上，新笋看看成竹。", 
            "垆头轻烟换，正寥公梦醒，老坡茶熟。", 
            "算祇为梨花，一生惆怅，傍栏人独。", 
            "春江花信速。", 
            "是多少、蜂蝶随香毂。", 
            "任看取、金钗斗草，素袖搴兰，隔瑶窗、翠纱方目。", 
            "楚楚闻歌管，浑不似、羽衣仙曲。", 
            "待寻梦、华胥国。", 
            "欹枕无寐，灯采双垂红菽。", 
            "更谁汉宫散烛。"
        ], 
        "title": "大酺 壬子清明，和美成《春雨》韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "匆匆禊兰过了，恼天涯倦旅。", 
            "碧桃谢、千点残霞，半逐溪水东去。", 
            "小莺唤、双柑荐酒，嫣红近在热明路。", 
            "甚濛濛、微雨笼晴，旧曾游处。", 
            "白帢乌巾，杏子树底，踏香尘缓步。", 
            "指林杪、金粉楼台，玳梁双燕曾住。", 
            "款松关、飞英散雪，度花径、横藤垂露。", 
            "任西亭、轻送斜阳，不愁来暮。", 
            "今朝谷雨，几信花风，牡丹已半吐。", 
            "念世上、岂无金屋，但少佳人，纵有名花，亦须贤主。", 
            "鞓红国色，姚黄天宠，相逢俱是春申客，算江南、朱紫纷无数。", 
            "临流据石，湘帘过尽茶烟，柘屐浅印香土。", 
            "传闻绮阁，借与双鸳，任暗翻旧谱。", 
            "更说甚、鄣羞纱扇，掩泪红巾，一握柔荑，早通心素。", 
            "金垆尚西，氍毹犹暖，文鸾飞去。", 
            "箫声歇，漫徘徊九蕊珍珠树。", 
            "闲循芳草归来，陌上花钿，有人拾否。"
        ], 
        "title": "莺啼序 壬子上巳后一日谷雨，同石甫、午诒、筠卿过徐园看牡丹。是日，园中有文明结婚者，比至，则礼成归去矣", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "嫩晴天，虚堂汎采，东风转芳蕙。", 
            "素纕罗带，偏淡雅宜人，风态娴美。", 
            "江皋不少婵娟子，霜娥斗月姊。", 
            "更槛曲、倩红如火，香光添一倍。", 
            "湖波染丝作春衫，临流自照影，如花明丽。", 
            "游赏倦，还祇恐凤钿遗翠。", 
            "私心愿、国香入梦，天赐与、花房珠样蕊。", 
            "恰便学楚人装束，春秋作长佩。"
        ], 
        "title": "花犯", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "天碧云横，映夕照、深掩翠帷。", 
            "纹窗外、碧桃含笑，薄云燕支。", 
            "静女羞回红粉靥，仙姝争试茜罗衣。", 
            "看树头、天际两般霞，交映时。", 
            "循苔径，沿碧溪。", 
            "藉幽草，绕疏篱。", 
            "挈景仁茶具，来就花枝。", 
            "三月绿阴生子晚，一奁红雪靧儿迟。", 
            "又小楼、一桁绣帘斜，双燕归。"
        ], 
        "title": "满江红 薄暮碧桃花下", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "怕春去，春城画里，大好楼堞。", 
            "花有轻红一捻，歌偷子野半阕。", 
            "又看到、梅林青子结。", 
            "一枝为、煮酒新折。", 
            "数世上英雄定谁可，曹刘未应绝。", 
            "亲切。", 
            "荡胸绿海空阔。", 
            "试唤起、飞花和烟絮，莫遣横玉咽。", 
            "看万柳摇春，何暇伤别。", 
            "艳歌未竭。", 
            "将翠笺描写，江南三月。", 
            "春水如油春山叠。", 
            "津桥畔、杜鹃乍歇。", 
            "笑青帝、司花仙吏缺。", 
            "万红紫，难著白衣一点色。", 
            "天留满架酴醾雪。"
        ], 
        "title": "浪淘沙慢 其一 春暮。次山、古微同倚此调，用清真韵报之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "笑今夜，东堂淡酒，尚有鹅炙。", 
            "五老睢阳戏墨，八分阿买讵劣。", 
            "望白下、重重烟树隔。", 
            "判鱼笏、破甑同掷。", 
            "对海曲千花万杨柳，风怀异今昔。", 
            "岑寂。", 
            "故侯杖履谁识。", 
            "是和我、红梅三千字，第一花下客。", 
            "思画省春空，谁印苔迹。", 
            "渭城唱彻。", 
            "非旧人莫辨，何戡音节。", 
            "谁击司州中流楫。", 
            "兰成老、尚哀亥月。", 
            "又金井、桐绵飘似雪。", 
            "这心事，直与丁香两郁结。", 
            "金垆那得寒灰热。"
        ], 
        "title": "浪淘沙慢 其二 留垞见和前词，语特深婉。是夕，与君贳酒听歌，悢然有怀，即步原韵", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉窗清晓。", 
            "但一望绿烟缥缈。", 
            "画廊人悄。", 
            "竹阴哢娇鸟。", 
            "佳客渺何许，别有枝头朋好。", 
            "几多杨柳楼台，翠帷掩漫惊觉。", 
            "高楼倚啸。", 
            "甚花露犹湿皂帽。", 
            "豆棚莲沼。", 
            "得清气多少。", 
            "功名两蜗角，未损餐霞怀抱。", 
            "自坐花下梳头，镜中人老。"
        ], 
        "title": "清波引", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绛河如故，鹊桥如故，添得女牛闲话。", 
            "去年相见尚新秋，怎今岁、中秋过也。", 
            "千秋万岁，一年一度，也胜蟾宫月姐。", 
            "月轮天上有圆时，最可念、人间孤寡。"
        ], 
        "title": "鹊桥仙 壬子七夕", 
        "type": "词", 
        "yun": null
    }, 
    {
        "author": "刘继增", 
        "era": "清", 
        "subtype": null, 
        "text": [
            "丛坟垒垒碧山腰，吟社风流迹已消。", 
            "日暮谁家作寒食，纸钱灰起隔林飘。"
        ], 
        "title": "惠山竹枝词五首 其一", 
        "type": "词", 
        "yun": null
    }, 
    {
        "author": "刘继增", 
        "era": "清", 
        "subtype": null, 
        "text": [
            "点易台荒古砚凹，海天石屋掩蓬茅。", 
            "游人到此无聊甚，石上纵横画卦爻。"
        ], 
        "title": "惠山竹枝词五首 其二", 
        "type": "词", 
        "yun": "肴"
    }, 
    {
        "author": "刘继增", 
        "era": "清", 
        "subtype": null, 
        "text": [
            "桂花大栗松花菌，湖水鲜菱泉水醪。", 
            "更有青青蚕豆子，山家风味胜羊羔。"
        ], 
        "title": "惠山竹枝词五首 其三", 
        "type": "词", 
        "yun": "豪"
    }, 
    {
        "author": "刘继增", 
        "era": "清", 
        "subtype": null, 
        "text": [
            "秀嶂街横树色参，钟声塔影落层岚。", 
            "只因地僻游人少，香火寥寥忍草庵。"
        ], 
        "title": "惠山竹枝词五首 其四", 
        "type": "词", 
        "yun": "覃"
    }, 
    {
        "author": "刘继增", 
        "era": "清", 
        "subtype": null, 
        "text": [
            "一篮土产客中添，五彩泥人样巧纤。", 
            "耍货招牌高挂起，儿童欢喜价难廉。"
        ], 
        "title": "惠山竹枝词五首 其五", 
        "type": "词", 
        "yun": "盐"
    }, 
    {
        "author": "刘玺", 
        "era": "清", 
        "subtype": null, 
        "text": [
            "读书一万卷，不救苍生穷。", 
            "借问昔所读，今与石田同。", 
            "露泠蝉不语，草吟乱百虫。", 
            "时物自迁变，君子忧忡忡。", 
            "何以缓斯忧，埋之酒杯中。", 
            "酒边落清响，不知是秋风。", 
            "醉咏松竹间，萧洒开心胸。"
        ], 
        "title": "秋日杂诗", 
        "type": "古风", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "喜鹊檐楹，流莺庭院，暗湿罗衿玉露。", 
            "早洗云軿，洒丝丝甜雨。", 
            "碧梧外、掩映婺蟾一棱，月姊何曾偷妒。", 
            "笑看天孙，弄鸳鸯双杼。", 
            "倚垂虹、稳试凌波步。", 
            "好刍尼、忍把佳期误。", 
            "一霎两点星萍，又金风吹聚。", 
            "叹人间、碧海成桑土。", 
            "偏银汉、万古长如故。", 
            "剩小花、碧到牵牛，把相思低诉。"
        ], 
        "title": "拜星月慢 前题", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "君问心中事。", 
            "祇瑶池、玲珑碧藕，与侬相似。", 
            "上到层层金塔顶，天女才堪位置。", 
            "闺秀有、竹林风致。", 
            "合与天孙同日嫁，见乐安、公主还呼妹。", 
            "形顾影，一十四。", 
            "崔依枚发陈王启。", 
            "千万言、花交绣错，是儿名字。", 
            "一砚樱桃香雨嫩，直润琴弦到底。", 
            "和鸂𪄠、一双相次。", 
            "唱彻女弹词一部，向琵琶、记里称才子。", 
            "谁许接，鹊桥翅。"
        ], 
        "title": "金缕曲 其一 和石甫咏七娘子", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "斗姥携卿至。", 
            "十三余、娉娉袅袅，合添一倍。", 
            "十姊妹花何足算，恰好珠三玉四。", 
            "分银汉、素秋为二。", 
            "倘得仙郎来控鹤，对莲花、娇面甘兄事。", 
            "琴与柳，共行弟。", 
            "香山述德传新制。", 
            "想元和、鸾歌凤舞，是卿前世。", 
            "短短添他三角线，成就当胸卐字。", 
            "卜人日、双星交会。", 
            "若问稿砧今何处，是郭家、最小金龟婿。", 
            "谁会我，抚弦意。"
        ], 
        "title": "金缕曲 其二 再和石甫咏阿七", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "酒令灯前试。", 
            "拍阑干、明挑暗逗，任郎游戏。", 
            "鸳梦方长莲漏短，再展蟆更一擂。", 
            "凭默数、星杓躔次。", 
            "二十八翻红友曲，恰四分、取一为名字。", 
            "八六子，好昆季。", 
            "天孙襄驾河滨止。", 
            "愿朝朝、卯时到酉，个侬欢喜。", 
            "山是牡丹城里好，分与眉峰远翠。", 
            "休错认、崔娘廿四。", 
            "若与五郎成二美，把多生、昙果今生记。", 
            "读诗者，三分是。"
        ], 
        "title": "金缕曲 今疋和七娘子词，再赋二解调石甫 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "盼断银河渡。", 
            "料不同、寒泉照影，凯风之母。", 
            "莫以孤鸾疑妾命，羼入一三九五。", 
            "将曲曲、文昌重数。", 
            "何日爷娘成九鸟，向梅边、桑下鸠呼妇。", 
            "郎采艾，病当愈。", 
            "长生殿里衷情诉。", 
            "睨秋星、杨家妹子，八姨休妒。", 
            "邓尉山中侬故里，记得山塘孰路。", 
            "问四覆、三翻何苦。", 
            "拟共二郎游五岳，把牙牌、砌作相思谱。", 
            "星岩下，伴郎住。"
        ], 
        "title": "金缕曲 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "绛河牛女，是何年种玉。", 
            "瓞绵秋圃。", 
            "引翠蔓、暗满疏篱，渐蓝茜斗妍，小花微吐。", 
            "倘傍乔松，定不让、凌霄高举。", 
            "奈纤条荏弱，堪人爱惜，晓凉风露。", 
            "南唐染衣故事，叹煎裙水碧，念家山破。", 
            "祇七夕、花簇针楼，认织锦天孙，是儿慈母。", 
            "结子累累，与猛剂乌黄同谱。", 
            "又何人、记取前身，泪妆媚妩。"
        ], 
        "title": "解连环 咏牵牛", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雁来红靓牵牛紫，花间凉雨犹沁。", 
            "晚晴茉莉半开时，爱小莲丰韵。", 
            "柳外月、徘徊弄影，真珠帘底檀蛾晕。", 
            "绮思浓于酒，又恰被青禽唤醒，捎到芳讯。", 
            "书字强说平安，凤城秋夜，半衾幽梦无准。", 
            "素娥青女斗婵娟，怎奈铢衣冷，更露鹊栖枝未稳。", 
            "晶盘那得明珠定。", 
            "想夜夜瑶宫里，愁倚银屏，泪珠滴粉。"
        ], 
        "title": "斗婵娟 秋怀", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "一行玉雁横秋，替传千里婵娟意。", 
            "凭高北望，风荷露柳，万重烟水。", 
            "玉镜高圆，金鞭未整，为谁留滞。", 
            "又晚妆拜月，飘飘仙袂，人正在秋光里。", 
            "今夕茜窗无睡，数佳期、负他红桂。", 
            "神仙风度，瑶天笙鹤，是君前世。", 
            "怎不归来，素蟾并照，红鸾双倚。", 
            "待归来、先指芙蓉，教看恁般憔悴。"
        ], 
        "title": "水龙吟 中秋得石甫京邸书，对月有怀，代琴夫人倚声寄之", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "拂拭横琴案。", 
            "小雨朱弦慢。", 
            "郁金堂北暮砧寒，燕燕燕。", 
            "惜别年年，蓼花相送，梨花相见。", 
            "秋色才分半。", 
            "水拍银河岸。", 
            "月中谁寄锦书来，雁雁雁。", 
            "惯写人人，人今何处，碧云低黯。"
        ], 
        "title": "醉春风 秋思", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "愁春一柳宫颦浅。笑转秋波眼。", 
            "镜菱如月绿鬟松。粉扑玉如娇面晕霞红。", 
            "红霞晕面娇如玉。扑粉松鬟绿。", 
            "月如菱镜眼波秋。转笑浅颦宫柳一春愁。"
        ], 
        "title": "虞美人 题余秋室《美人麟镜图》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "荡帘波，药烟如水，秋在疏桐庭院。", 
            "看络角银河斜转。", 
            "露浥凉红微泫。", 
            "细擘龙团，重温麝炷，刻漏刚三点。", 
            "将宋玉一段秋悲，写入杏罗，分付妆楼新雁。", 
            "天上星、六张五角，苦与身宫厮羼。", 
            "会短别长，除非梦里，得见桃花面。", 
            "梦也无觅处，宵宵翠被不暖。", 
            "这绮怀、消除无计，谱入红箫低按。", 
            "北宋乐章，初唐宫怨。", 
            "字字珍珠贯。", 
            "待得伊到此，亲书素绡团扇。"
        ], 
        "title": "十二时 秋夜有寄", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "仰天一笑，踞紫霞峰顶，横吹铁笛。", 
            "万古苍厓飞雪练，垂作银虹千尺。", 
            "五老庞眉，九仙鹤驾，来与君争席。", 
            "掉头不顾，飘然苏大瓢笠。", 
            "须信太守风流，永嘉而后，重理游山屐。", 
            "我欲从君骑雪牯，甜笋淡齑同吃。", 
            "白傅寻僧，青莲送内，韵事遥相匹。", 
            "开先寺里，也应留赠诗集。"
        ], 
        "title": "百字令 题梦湘太守《匡山戴笠图》", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "恁风流、晚香身世，南都遗老如在。", 
            "一篱水绘秋花影，肯与青山俱卖。", 
            "彭泽宰。", 
            "把薇蕨、余生别立餐英派。", 
            "幽芳任采。", 
            "便以菊方兰，将诗品画，香出所南外。", 
            "桑田变，三百年来沧海。", 
            "弘光宣统同慨。", 
            "欲消此酒知何物，最后南唐一蟹。", 
            "缘不解。", 
            "看赵璧荆弓，来去多灵怪。", 
            "河山又改。", 
            "叹辽鹤归来，灵鹣不见，空读瞎牛画。"
        ], 
        "title": "买陂塘 冒巢民《菊饮诗卷》，为先生裔孙鹤亭属题", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "瘦燕身材，小莺喉舌，何人不看王郎。", 
            "才揭珠帘，晖晖玉色花光。", 
            "春娇满眼红绡泪，飐歌云暗绕雕梁。", 
            "论声容、初写黄庭，恰好刚刚。", 
            "含颦不为缠头锦，为人间不解，月府霓裳。", 
            "侧艳新声，舞台空费鸾肠。", 
            "不胜江柳婆娑意，似诗人、老境颓唐。", 
            "减腰围、不独杨枝，更有东阳。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "呼酒金台，少年轻侠，青尊画烛，同听筝雁。", 
            "十七年来，锦镳重入，天宝旧人星散。", 
            "旖旎云霞契，香名在谪仙诗卷。", 
            "不见中郎，得见何戡，芳绪无限。", 
            "从此沧桑三变。", 
            "将未老苏昆，迎归吴苑。", 
            "红杏词人，妙伶紫稼，天遣下车相见。", 
            "翠被今宵梦，莫误将素娘低唤。", 
            "彩云新曲，可能簪写，轻罗团扇。"
        ], 
        "title": "青门饮", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "霜鹤惊寒，绿螭息驾，玉蟾渐转木末。", 
            "裘帽萧闲，词人三四，一行秋雁斜掠。", 
            "淡烟疏树，照空地虬龙欲活。", 
            "尧章松浦，玉局临皋，有何分别。", 
            "素娥终自多情，尽纳吾曹，水晶封域。", 
            "三条桑陌，十家柳巷，不似铜驼荆棘。", 
            "马蹄清夜，问何似青鞋缓踏。", 
            "今宵佳梦，还倚梅花，举杯邀月。"
        ], 
        "title": "庆宫春", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "舞袖双回，歌珠一串。", 
            "瑶台月下时相见。", 
            "惺忪言语已魂销，更禁一再秋波转。", 
            "万口同夸，千人争看。", 
            "几曾独对桃花面。", 
            "近来心事冷如簧，时时欲就朱唇暖。"
        ], 
        "title": "踏莎行 代石甫寄琴客 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "才揭帘栊，一声喝采。", 
            "盈盈含睇低垂黛。", 
            "厚颜多是读书人，十重铁叶明光铠。", 
            "国艳希逢，青春难再。", 
            "谁拚海样黄金买。", 
            "世无一俩小鞋儿，石榴裙底依然在。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "怅望雕轮，亲书凤纸。", 
            "斑骓明下双僮侍。", 
            "侬家瑶水一枝莲，羞同青翰舟中比。", 
            "朱鸟窗虚，红鸾扇倚。", 
            "万重山隔婵娟子。", 
            "吴淞一半化醇醪，情波醉得檀奴死。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "卿是桃花，侬为锦浪。", 
            "相逢相识春江上。", 
            "生时长伴藕花居，死时也傍梅花葬。", 
            "万遍思量，千番惆怅。", 
            "几时同梦流苏帐。", 
            "愿将身作锦薰笼，玉人倚到纱窗亮。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "晴雪在檐，寒梅始花，新月媚之。", 
            "把雪为艳友，梅为香友，月为清友，伴我娱嬉。", 
            "雪谓梅花，白虽逊我，疏影暗香还妒伊。", 
            "嫦娥笑，且莫争春色，自画修眉。", 
            "待侬三五圆时。", 
            "向明镜台前满意窥。", 
            "更梁园雪里，招回玉兔，楼东劫后，唤起梅妃。", 
            "绰约瑶华，伶俜缟袂，姊不主张将待谁。", 
            "梅和雪，愿同依月府，长奉清辉。"
        ], 
        "title": "沁园春 仲冬初四夜，小园梅始著花，雪月交映，效稼轩体", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "糁春衣，杨花万点，风光美初夏。", 
            "断桥虹跨。", 
            "刚众绿霏香，斜日西下。", 
            "两人笠屐何潇洒。", 
            "徐行当走马。", 
            "更一望、锦楼珠箔，分明金碧画。", 
            "当年绿衣五陵人，风尘四十载，不中描写。", 
            "偏柳陌，濛濛翠，素衣全化。", 
            "红楼上、美人笑指，淮海逐、东坡归去也。", 
            "便剪韭鲙鱼相饷，全胜春雨夜。"
        ], 
        "title": "花犯", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "楚畹霜红，湘天雨绿，画中初见娉婷。", 
            "墨竹丛丛，鸥波无此风情。", 
            "卖珠绿屩归何晚，傍修篁、钏重罗轻。", 
            "两娥青。", 
            "不是甄妃，定是湘灵。", 
            "秋娘染尽香螺黛，借浣花诗意，自写飘零。", 
            "素手牵萝，朝朝翠袖寒生。", 
            "催妆漫和横波婿，怕华年、不到崇祯。", 
            "笑真真。", 
            "万唤千呼，不下罗屏。"
        ], 
        "title": "高阳台 题马湘兰画《天寒翠袖诗意图》，中有《酬孝升诸公催妆诗》一首。湘兰年辈远在横波之前，不悉龚端毅获亲芳泽否也", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "砑粉匀笺，飞英贴扇，逋仙乞写生绡。", 
            "放鹤孤山，芳魂重返如皋。", 
            "忆梅影语他年恨，把寒香、补入离骚。", 
            "记今朝。", 
            "戊子残年，赠汝琼瑶。", 
            "椒宫自有花如锦，怎洛阳魏紫，采到溪桥。", 
            "玉骨冰肌，等闲莫污清标。", 
            "祇怜春雨楼中扇，共侯生、香坠同抛。", 
            "剩今宵。", 
            "自慰青笺，自谱红箫。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "杨柳妆楼，杏花江店，墙西玉貌曾窥。", 
            "直到吴江，流红不断相思。", 
            "小桃憔悴清明后，怪明年、崔护来迟。", 
            "认青旗。", 
            "一酬春醪，墓草离离。", 
            "佳人善解新城意，祝鸳鸯同梦，莺脰湖西。", 
            "卿是才人，邯郸厮养为谁。", 
            "可怜如玉煎茶手，更不如、党尉家姬。", 
            "愿身为、九子金铃。", 
            "稳护花枝。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "今夕鹣鹣，明朝燕燕，挑灯絮语秦邮。", 
            "陇首芳梅，暗香不到扬州。", 
            "一条灞水清于剑，问可能、割断离愁。", 
            "话前游。", 
            "和靖姻盟，是几生修。", 
            "红闺渲染伤春稿，笑鹤声天上，一一能偷。", 
            "月淡天低，心睡陇水东流。", 
            "美人胎息花之画，玉田词、重上矾头。", 
            "卷帘钩。", 
            "纵有斜阳，未碍登楼。"
        ], 
        "title": "高阳台", 
        "type": "词", 
        "yun": null
    }, 
    {
        "author": "刘振智", 
        "era": "清", 
        "subtype": null, 
        "text": [
            "望望荆门路，征车晚更艰。", 
            "风高羊角墓，秋老虎牙关。", 
            "清磬不知寺，夕阳无阴山。", 
            "宜城多美酿，凭仗一开颜。"
        ], 
        "title": "襄游道中", 
        "type": "古风", 
        "yun": "删"
    }, 
    {
        "author": "刘家谋", 
        "era": "清", 
        "subtype": null, 
        "text": [
            "驱虎不得，养虎何为。", 
            "钩牙锯齿，投肉饲之。", 
            "嗟虎抟噬本无时，投肉不足疗虎饥。", 
            "居之城市非虎宜，虎岂低首甘羁縻。", 
            "养虎虎不知，缚虎虎岂痴。", 
            "虎将脱尔缚，食尔肉，寝尔皮。", 
            "李将军死，射之者谁。", 
            "虎不养人，养虎何为。"
        ], 
        "title": "养虎行", 
        "type": "古风", 
        "yun": "支"
    }, 
    {
        "author": "刘家珍", 
        "era": "清", 
        "subtype": "七言绝句", 
        "text": [
            "少小辞家作壮游，秋风秋雨木兰舟。", 
            "送君心似长河水，万转千回绕渡头。"
        ], 
        "title": "送别陈子书", 
        "type": "绝句", 
        "yun": "尤"
    }, 
    {
        "author": "刘匪居", 
        "era": "清", 
        "subtype": "七言律诗", 
        "text": [
            "一卷残书一榻风，萧萧竹影是墙东。", 
            "囊中有句才非鬼，字里逢仙愿作虫。", 
            "刺绣十年饥季女，锄云半亩老庞公。", 
            "何当众稚轩渠笑，向我频呼失马翁。"
        ], 
        "title": "偶成", 
        "type": "律诗", 
        "yun": "东"
    }, 
    {
        "author": "刘统勋", 
        "era": "清", 
        "subtype": "七言绝句", 
        "text": [
            "龙眠山对赐金园，管领烟霞荷厚恩。", 
            "今日重开休沐地，白沙翠竹宛江村。"
        ], 
        "title": "题桐城张相国赐园泛舟图 其一", 
        "type": "绝句", 
        "yun": "元"
    }, 
    {
        "author": "刘统勋", 
        "era": "清", 
        "subtype": "七言绝句", 
        "text": [
            "碧流如带隔红尘，画舫兰桡荡绿蘋。", 
            "未便一竿江海去，波分太液足垂纶。"
        ], 
        "title": "题桐城张相国赐园泛舟图 其二", 
        "type": "绝句", 
        "yun": "真"
    }, 
    {
        "author": "刘统勋", 
        "era": "清", 
        "subtype": "七言绝句", 
        "text": [
            "凤雏绕膝彩衣斑，问字传经得暂间。", 
            "谷口锦茵花冉冉，林间歌管鸟关关。"
        ], 
        "title": "题桐城张相国赐园泛舟图 其三", 
        "type": "绝句", 
        "yun": "删"
    }, 
    {
        "author": "刘统勋", 
        "era": "清", 
        "subtype": "七言绝句", 
        "text": [
            "石坚水净同标格，丽景秾华信化工。", 
            "自喜平泉随草树，年来长是坐春风。"
        ], 
        "title": "题桐城张相国赐园泛舟图 其四", 
        "type": "绝句", 
        "yun": "东"
    }, 
    {
        "author": "刘神岳", 
        "era": "清", 
        "subtype": "七言律诗", 
        "text": [
            "敢誇画栋与雕梁，结构玲珑愧大方。", 
            "竹露韵清深径爽，稻风香送入窗凉。", 
            "楼高差喜尘嚣远，室敞饶分野趣长。", 
            "不为莼鲈动乡思，功名蜡嚼已先尝。"
        ], 
        "title": "新居自咏", 
        "type": "律诗", 
        "yun": "阳"
    }, 
    {
        "author": "刘祖启", 
        "era": "清", 
        "subtype": "五言律诗", 
        "text": [
            "不到家乡久，今来事却非。", 
            "苍茫三径在，耆旧几人归。", 
            "乱草侵残雨，荒池带落晖。", 
            "秋风吹短鬓，愁绝倚柴扉。"
        ], 
        "title": "兵后入故里", 
        "type": "律诗", 
        "yun": "微"
    }, 
    {
        "author": "刘祖启", 
        "era": "清", 
        "subtype": "五言律诗", 
        "text": [
            "朝辞虎丘去，道出太湖旁。", 
            "比屋皆临水，平田半种桑。", 
            "秋声生落木，雨色隐斜阳。", 
            "向晚吴歌起，中流意渺茫。"
        ], 
        "title": "吴江道中", 
        "type": "律诗", 
        "yun": "阳"
    }, 
    {
        "author": "刘祖启", 
        "era": "清", 
        "subtype": "五言律诗", 
        "text": [
            "草色满阶除，君来独慰予。", 
            "人当离乱后，交在死生馀。", 
            "冒雨沽村酒，冲泥得野蔬。", 
            "共谈身世事，款款月来初。"
        ], 
        "title": "喜钟翀是至", 
        "type": "律诗", 
        "yun": "鱼"
    }, 
    {
        "author": "刘珊", 
        "era": "清", 
        "subtype": "七言绝句", 
        "text": [
            "青青堤上隔征尘，折取新枝赠远人。", 
            "亦解长条羁不住，要君知是故园春。"
        ], 
        "title": "折柳枝词", 
        "type": "绝句", 
        "yun": "真"
    }, 
    {
        "author": "刘珊", 
        "era": "清", 
        "subtype": "七言绝句", 
        "text": [
            "五柞深宫夜乞灵，冰函瑶笈费丁宁。", 
            "穆王池上西王母，又控青鸾下汉廷。"
        ], 
        "title": "汉宫求仙谣", 
        "type": "绝句", 
        "yun": "青"
    }, 
    {
        "author": "刘炳照", 
        "era": "清", 
        "subtype": null, 
        "text": [
            "重帘休卷，又斜风细雨，清明天气。", 
            "潘鬓沈腰憔悴甚，懒向石阑重倚。", 
            "花落花开，月圆月缺，总是愁中味。", 
            "相思何处，美人遥隔秋水。", 
            "休说旧约寻芳，寒侵纸帐，醉昏昏思睡。", 
            "底事流莺啼不住，又把离魂惊起。", 
            "柳叶含颦，桃花含笑，顿惹伤春意。", 
            "尺书谁寄，别情千缕难寄。"
        ], 
        "title": "百字令", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "密叶藏鸦，长条系马，灞桥即是天涯。", 
            "纤手攀来，销魂何况临歧。", 
            "斜风细雨都经惯，一丝丝，织就相思。", 
            "试猜详，半是情丝，半是愁丝。", 
            "当年张绪风流甚，叹而今顿减，旧日腰围。", 
            "窣翠抛青，江南客思凄迷。", 
            "劝伊莫作漫天絮，怕萍踪、漂泊东西。", 
            "且消停，绾住韶光，系住斜晖。"
        ], 
        "title": "高阳台 柳", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "小楼连夜听春雨。", 
            "空庭湿阴浓聚。", 
            "石润青肤，风梳翠发，遥界斜阳归路。", 
            "寻芳几度。", 
            "任点缀残红，落花如许。", 
            "梦醒酴醾，水绵无意羂飞絮。", 
            "游踪层记共驻。", 
            "认莲钩浅印，香径閒步。", 
            "断碣㩻樯，危阑卧地，绕遍愁痕如缕。", 
            "青钱可数。", 
            "待吹送东风，买春常住。", 
            "绿字模黏，壁间留旧句。"
        ], 
        "title": "台城路 苔", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "叹今生漂泊竟何因。", 
            "杨花是前身。", 
            "怎风吹忽散，风停忽聚，聚散纷纷。", 
            "莫怪行踪不定，倚傍本无根。", 
            "恨杀东流水，一例销魂。", 
            "犹忆鱼翻谷雨，共苔衣荇带，牵合难分。", 
            "自湘妃去后，钿翠堕湘滨。", 
            "更谁人、多情载去，向小池，点缀作芳茵。", 
            "休惆怅，且欧盟结，聊慰离群。"
        ], 
        "title": "八声甘州 萍", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "春色在何许，香国斗奇葩。", 
            "似曾相识，归雁笑我负韶华。", 
            "我本前身柳絮，趁著东风来去，随意绕天涯。", 
            "閒倚曲阑畔，芳草夕阳斜。", 
            "空回首，欢游处，算云遮。", 
            "冶红深翠，无绪春思属谁家。", 
            "邀得一庭月影，对著一帘花影，且自醉流霞。", 
            "行乐及时耳，人事不须嗟。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "藏钩赌酒，调弦横笛，前度乐事顿歇。", 
            "愁来欲放重帏睡，无奈绮窗灯暗，画檐风切。", 
            "酒入离肠都化泪，莫漫把，閒情撩拨。", 
            "早又是、露湿花隐，夜半听残鴂。", 
            "惆怅浮云易散，光阴如水，经得几番离别。", 
            "梦沈香杳，断魂难续，比似辞根枯叶。", 
            "叹红颜已逝，锦袎空留马嵬袜。", 
            "回头忆、水晶帘畔，笑指嫦娥，凭阑同玩月。"
        ], 
        "title": "八归 感旧偕白石韵", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "一轮斜闪，看宝奁开处，光涵秋水。", 
            "凤暗鸾昏难细绘，隐约芙蓉窗背。", 
            "晓隔虾须，淡描螺黛，往日新妆事。", 
            "玉台尘满，惜春人懒梳洗。", 
            "遐想倚翠偎红，同心密约，今后须牢记。", 
            "惟有团栾天上月，相对可称知己。", 
            "好梦重圆，三更梦里，得许分明未。", 
            "菱花休照，怕侬添了憔悴。"
        ], 
        "title": "念奴娇 镜影", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "香销细篆，灯摇寒燄，残月小楼西。", 
            "远寺闻钟，空檐响铎，孤枕梦醒时。", 
            "春风一到，桃花依旧，人隔武陵溪。", 
            "惆怅年来，无聊情绪，惟有落花知。"
        ], 
        "title": "少年游 和白石韵", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "任缃梅，落红如雨，卷帘人又归去。", 
            "消愁聊惜尊中酒，翻惹别愁无数。", 
            "留不住。", 
            "挂一叶、轻帆直指烟波路。", 
            "呢喃燕语。", 
            "说柳羂平堤，长条攀尽，转眼剩飞絮。", 
            "封侯事，应悔毛锥自误。", 
            "虚名空被人妒。", 
            "江南不少销魂客，莫把此情轻诉。", 
            "休起舞。", 
            "叹我辈、埋愁何处寻坏土。", 
            "鹃啼正苦。", 
            "看绣户凝尘，雕阑没草，前度醉吟处。"
        ], 
        "title": "摸鱼子 和稼轩", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "疏雨湿苔茵，怨天公，不放斜阳微罅。", 
            "莺燕话离情，重来日、非复春游閒冶。", 
            "红愁绿惨，群芳旧侣都凋谢。", 
            "一点青灯寒燄短，怎度者般长夜。", 
            "当年联袂骚坛，更评花醉月，争飞玉斝。", 
            "豪气尽消磨，添惆怅、偏又寄人篱下。", 
            "琴弦已断，茫茫谁是知音者。", 
            "千种凄凉无处诉，空剩泪珠盈把。"
        ], 
        "title": "南浦 浓阴催暝细雨送寒愁绪无端长歌自遣", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "翠羽招凉，冰纨织素，新裁别出良工。", 
            "竹劈湘江，排来琐骨重重。", 
            "置君怀袖常披拂，似半轮、明月当空。", 
            "更随人，宜卷宜舒，异样玲珑。", 
            "蹋青俊侣曾携手，爱聚头名好，著意怜侬。", 
            "娇靥平遮，远山微露眉峰。", 
            "锦囊贮后情偏重，谩愁佗、捐弃秋风。", 
            "寄相思，九折柔肠，宛转差同。"
        ], 
        "title": "高阳台 摺叠扇", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "人生忽今古，含笑有青山。", 
            "晴云一片低护，浓翠湿螺鬟。", 
            "著得一双桐屐，携得一枝筇杖，随处可跻攀。", 
            "扰扰红尘内，我自笑缘悭。", 
            "树盘互，峰突兀，水弯环。", 
            "江南无限好景，却现画图閒。", 
            "凭仗灵心妙腕，绘出疏林远岫，点缀更清妍。", 
            "挥手清风至，明月共团栾。"
        ], 
        "title": "水调歌头 题何纤影夫人山水纨扇", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "云护梨酣，雾笼棠醉，愁眉何事慵展。", 
            "似剪风狂，如丝雨细，休问芳情深浅。", 
            "转瞬清明近，早受韶光一半。", 
            "卷帘人怯，轻寒笑花，还比人懒。", 
            "长恐好春难绾。", 
            "怎管领群芳，閒却莺燕。", 
            "桃靥匀红，柳腰奲绿，莫负秋千庭院。", 
            "谁作探花使，取羯鼓、催来休缓。", 
            "载酒寻诗，甚时良约能践。"
        ], 
        "title": "探春慢 疏雨敲窗斜风侵袂春光过半花信较迟按谱填词以代羯鼓", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "春雨一犁添。", 
            "春水拖蓝。", 
            "长堤杨柳碧毵毵。", 
            "指点杏花村远近，微露青帘。", 
            "天际挂征帆。", 
            "客梦偏酣。", 
            "未归人唱望江南。", 
            "归到江南仍作客，泪湿吟衫。"
        ], 
        "title": "浪淘沙 题海宁钟仲山观察峻杏花春雨江南图", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "树歇莺簧，梁停燕剪，双栖香国春老。", 
            "棠睡同酣，柳眠比瘦，莫遣子规声搅。", 
            "诗伴寻芳去，恰正好、庭空人悄。", 
            "算来胡蝶，身前花丛，一样旋绕。", 
            "风絮浮踪难料。", 
            "看者度游仙，独背斜照。", 
            "绿意迷离，红情断续，顿惹閒愁多少。", 
            "纸帐梅花侣，叹真个、几生修到。", 
            "酒醒罗浮，翠禽枝上啼晓。"
        ], 
        "title": "探春慢 鸟梦", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "雨湿苔深，风飘絮弱，芳情句起多少。", 
            "色相先空，根芽易断，暗逐游丝低袅。", 
            "化作巫云去，只凉夜，明蟾相照。", 
            "锴疑荷锸，人来青山，一醉同倒。", 
            "犹记当年玉貌。", 
            "怎燕支褪尽，愁共春杳。", 
            "缘了三生，妆销半面，还向雕栏凭吊。", 
            "环佩归何处，歌楚些、料难招到。", 
            "幻影模黏，懊侬描上图槁。"
        ], 
        "title": "探春慢 花魂", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "风信暗相催。", 
            "天意难猜。", 
            "芳姿绰约向谁开。", 
            "几处啼莺争暖树，晓梦初回。", 
            "歌舞旧亭台。", 
            "转瞬天涯。", 
            "春归无计遣愁怀。", 
            "寄语明年春再至，休带愁来。"
        ], 
        "title": "浪淘沙 和钟宝田太守启元韵", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "人生惟有情难了。", 
            "今古知多少。", 
            "花开花谢任春风，悔杀无端轻付雨声中。", 
            "飞觞醉月人犹在，镜里年华改。", 
            "蘼芜深处可薶愁，无奈夕阳西下水东流。"
        ], 
        "title": "虞美人 和李后主韵", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "帘卷。", 
            "春晚。", 
            "倦寻芳。", 
            "风送花香过墙。", 
            "探春饯春蜂蝶忙。", 
            "思量。", 
            "倚阑空断肠。", 
            "底事青鸾音信绝。", 
            "人久别。", 
            "幽恨凭谁说。", 
            "柳依依。", 
            "莺语凄。", 
            "斜晖。", 
            "画梁双燕归。"
        ], 
        "title": "河传 拟温飞卿", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "杜宇催归浑不许。", 
            "愿青帝，常为主。", 
            "但开到、酴醾侬记取。", 
            "莺燕也、留春住。", 
            "蜂蝶也、留春住。", 
            "黯黯魂销南浦路。", 
            "况连夜、风兼雨。", 
            "怕飞絮、飞花无意绪。", 
            "莺燕也、愁春去。", 
            "蜂蝶也、愁春去。"
        ], 
        "title": "酷相思", 
        "type": "词", 
        "yun": null
    }, 
    {
        "author": "刘炳青", 
        "era": "清", 
        "subtype": "七言律诗", 
        "text": [
            "边城沙漠废耕耘，三月春归草未薰。", 
            "寒气裂肌凝冻雪，怪风卷物入层云。", 
            "羽摧汉节羝难乳，声乱胡笳马失群。", 
            "会见甘泉闻报捷，凌烟首绘霍将军。"
        ], 
        "title": "新疆纪事 其一", 
        "type": "律诗", 
        "yun": "文"
    }, 
    {
        "author": "刘炳青", 
        "era": "清", 
        "subtype": "七言律诗", 
        "text": [
            "拼死沙场革裹尸，从军万里滞归期。", 
            "春风杨柳关西路，秋月琵琶塞上诗。", 
            "刁斗夜惊胡骑走，鼓鼙声动楚歌悲。", 
            "可怜绝域乡音渺，纵博封侯奈别离。"
        ], 
        "title": "新疆纪事 其二", 
        "type": "律诗", 
        "yun": "支"
    }, 
    {
        "author": "刘洽", 
        "era": "清", 
        "subtype": "七言律诗", 
        "text": [
            "下马寻幽古涧隈，泉分清浊望中开。", 
            "人家急溜安春碓，天影寒潭漾钓台。", 
            "几树夕阳归骑促，一川烟草夜鹰来。", 
            "沧浪一曲君听取，渔夫歌成白雪堆。"
        ], 
        "title": "游九原山和壁上韵", 
        "type": "律诗", 
        "yun": "灰"
    }, 
    {
        "author": "刘树棠", 
        "era": "清", 
        "subtype": "七言律诗", 
        "text": [
            "君家门第素馨香，祖宗培植世泽长。", 
            "开创伟绩前人著，垂留统续哲嗣扬。", 
            "功德从来多积累，文明自此益辉煌。", 
            "新诗不敌召南句，好赋麟趾第一章。"
        ], 
        "title": "题《田氏族谱》", 
        "type": "律诗", 
        "yun": "阳"
    }, 
    {
        "author": "刘树堂", 
        "era": "清", 
        "subtype": null, 
        "text": [
            "曜灵无停照，亲恩无尽期。", 
            "罔极歌游子，游子同念之。", 
            "太真忠谅士，绝裾将何为。", 
            "虽曰王室故，其如子道亏。", 
            "繄予甫髫龄，绕膝时提携。", 
            "趋庭秉彝训，圣贤以为师。", 
            "澄清摅素抱，卓立树宏规。", 
            "屡贻卞和叹，中途空徘徊。", 
            "登高望四野，樵子采兰归。", 
            "借问荷锄者，采之将遗谁。", 
            "云是奉高堂，用以佐瓶罍。", 
            "我闻樵子言，恻恻令心悲。", 
            "关中变仓卒，路断音书稀。", 
            "就徵参帷幄，刁斗靖京畿。", 
            "运会无终极，寒暑有转移。", 
            "桑榆荣晚岁，爱日贵及时。", 
            "一官何所恋，去去安足辞。", 
            "北临大行道，嵚巇险如夷。", 
            "浮名不误己，眷顾在庭帏。", 
            "岂复朝还暮，迹阻神先驰。", 
            "回心消壮志，守拙罄乌私。", 
            "宁与鸡雏偶，讵随鸿鹄飞。"
        ], 
        "title": "乞假省亲道中作", 
        "type": "古风", 
        "yun": null
    }, 
    {
        "author": "刘树堂", 
        "era": "清", 
        "subtype": null, 
        "text": [
            "积雪连天白，重阴翳未光。", 
            "边城飞羽檄，转徙泪成行。", 
            "裋褐不完体，饥孩弃路旁。", 
            "宁无慈母意，待哺有高堂。", 
            "昔也栖丹穴，俯仰乐未央。", 
            "中途一失所，饮恨百年长。", 
            "豺虎食当道，白骨萎沙场。", 
            "身死知何处，凄怆断衷肠。", 
            "过者不忍闻，如渡深无梁。", 
            "何时济舟楫，欢腾齐万方。"
        ], 
        "title": "宁郡未复大兵云集居民转徙悲不自胜", 
        "type": "古风", 
        "yun": "阳"
    }, 
    {
        "author": "刘树堂", 
        "era": "清", 
        "subtype": null, 
        "text": [
            "陡绝羊肠道，崖居半壁悬。", 
            "虹桥浮石磴，铁锁相勾连。", 
            "仰观犹惴悚，凿险孰使然。", 
            "征士视耽耽，悉索惫经年。", 
            "居高宁不畏，失足坠重渊。", 
            "水深陷犹后，火热避于前。", 
            "烽烟何日靖，王道荡平平。", 
            "闬闳安旧宅，稳步听流泉。"
        ], 
        "title": "石穴吟", 
        "type": "古风", 
        "yun": "先"
    }, 
    {
        "author": "刘树屏", 
        "era": "清", 
        "subtype": "五言律诗", 
        "text": [
            "漫叟一亭古，琴尊续旧游。", 
            "风泉满清听，天地入高秋。", 
            "茶味静中永，诗魂醉里收。", 
            "苍梧故炎徼，胜迹待冥搜。"
        ], 
        "title": "庚子秋金丈溎生以冰泉集索和时有谓伯兄葆真已遭拳祸者集中有伯兄书后一篇读之增痛 其一", 
        "type": "律诗", 
        "yun": "尤"
    }, 
    {
        "author": "刘树屏", 
        "era": "清", 
        "subtype": "五言律诗", 
        "text": [
            "粟香披大集，名下固无虚。", 
            "老去宦情淡，归来尘事疏。", 
            "招邀书画舫，卜筑水云居。", 
            "我欲图蓑笠，持竿逐老渔。"
        ], 
        "title": "庚子秋金丈溎生以冰泉集索和时有谓伯兄葆真已遭拳祸者集中有伯兄书后一篇读之增痛 其二", 
        "type": "律诗", 
        "yun": "鱼"
    }, 
    {
        "author": "刘树屏", 
        "era": "清", 
        "subtype": "五言律诗", 
        "text": [
            "伯氏文章伯，惊心汗漫游。", 
            "临歧才一瞬，小别竟千秋。", 
            "荔薜魂无语，榛荆骨未收。", 
            "名山傥不朽，遗箧忍重搜。"
        ], 
        "title": "庚子秋金丈溎生以冰泉集索和时有谓伯兄葆真已遭拳祸者集中有伯兄书后一篇读之增痛 其三", 
        "type": "律诗", 
        "yun": "尤"
    }, 
    {
        "author": "刘树屏", 
        "era": "清", 
        "subtype": "五言律诗", 
        "text": [
            "风尘正澒洞，畿甸况空虚。", 
            "白挺交衢乱，红镫闪月疏。", 
            "土沙卿相血，豺虎帝王居。", 
            "重我鸰原痛，张图问野渔。"
        ], 
        "title": "庚子秋金丈溎生以冰泉集索和时有谓伯兄葆真已遭拳祸者集中有伯兄书后一篇读之增痛 其四", 
        "type": "律诗", 
        "yun": "鱼"
    }, 
    {
        "author": "刘树堂", 
        "era": "清", 
        "subtype": "五言律诗", 
        "text": [
            "片帆来天上，猿声不住啼。", 
            "云横千树短，雪压万山低。", 
            "锦水腾龙甲，春花衬马蹄。", 
            "壮怀如可遂，定傍画桥栖。"
        ], 
        "title": "花朝雪霁出三峡", 
        "type": "律诗", 
        "yun": "齐"
    }, 
    {
        "author": "刘树堂", 
        "era": "清", 
        "subtype": "五言律诗", 
        "text": [
            "乍见疑非是，哉生画阁东。", 
            "不随银汉白，翻对夕阳红。", 
            "映水连成璧，衔山曲挂弓。", 
            "邀来光一线，照遍九垓中。"
        ], 
        "title": "初月", 
        "type": "律诗", 
        "yun": "东"
    }, 
    {
        "author": "刘珊", 
        "era": "清", 
        "subtype": "五言律诗", 
        "text": [
            "到眼西风醒，斜阳认有无。", 
            "秋心浓不得，水国淡相须。", 
            "破艇梢云浅，寒凫抱雪臞。", 
            "更谁觅孤赏，凄绝对江湖。"
        ], 
        "title": "白蓼花", 
        "type": "律诗", 
        "yun": "虞"
    }, 
    {
        "author": "刘珊", 
        "era": "清", 
        "subtype": "五言律诗", 
        "text": [
            "秋色忽如此，门前落叶深。", 
            "蹉跎游子恨，慰藉老亲心。", 
            "新雨蝉声足，斜阳雁影沈。", 
            "不应怨迟暮，流水自鸣琴。"
        ], 
        "title": "秋归", 
        "type": "律诗", 
        "yun": "侵"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "凄凉千载唐宫事，蜀山逤逻能语。", 
            "粉黛中丞，管弦南赵，留得双雷掌故。", 
            "花阴暗抚。", 
            "有款鹞人知，玉娘藏处。", 
            "禁里恩深，龙香重拨泪如雨。", 
            "东塘再修乐谱。", 
            "祇樊祾慧业，解调珠柱。", 
            "几劫沧桑，鸾歌凤泣，重付刘郎将护。", 
            "今宵火树。", 
            "照金碧楼台，恍闻天鼓。", 
            "合奏车中，阿香能载否。"
        ], 
        "title": "齐天乐 癸丑元夜，葱石招饮双忽雷阁，出《枕雷图》属题，湘绮词先成，即同其调", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "春碧深斟，夜黄低唱，往时佳梦如烟。", 
            "近来花信，重到海棠边。", 
            "依旧香巢翡翠，浑不似、三十年前。", 
            "垂髫女，依人密坐，不识杜樊川。", 
            "流连。", 
            "红烛下、鸦鬟渐集，凤纸才宣。", 
            "把齐安龙靓，聊当花看。", 
            "对此茫茫百感，莺花海、也有桑田。", 
            "伊凉曲，悲歌劝酒，金雁落筝弦。"
        ], 
        "title": "满庭芳 春夜与少聚卿子岱饮花下", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "箫鼓祈神，姑妇争迎，马头令娘。", 
            "看南房夜火，黄芦纤箔，东墙晓露，素手提筐。", 
            "任是苏杭，三眠八绩，未抵湖州绿叶香。", 
            "西陵后，痛桥陵已矣，何处亲桑。", 
            "人间不废玄黄。", 
            "料难掩朱丝白䌰光。", 
            "把万端经纬，向人倾吐，双生羽翼，任尔飞扬。", 
            "诸葛忠清，有桑八百，功在成都濯锦江。", 
            "将余绪，为岩廊补就，衮绣衣裳。"
        ], 
        "title": "沁园春 其一 蚕", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "咄尔小明，一阖一开，如皭火然。", 
            "且入帘消领，罗衣香泽，照书缔结，文字因缘。", 
            "星飐花梢，电流竹外，莫近桃根团扇边。", 
            "休矜炫，入碧纱囊底，欲出应难。", 
            "群飞隋帝宫檐。", 
            "当碧血青燐一例看。", 
            "算有功暑夕，食蚊都尽，流晖歧路，策马难前。", 
            "暗处偏明，明边转暗，好在烟昏雨暗间。", 
            "真阴象，竟不知世有，白日青天。"
        ], 
        "title": "沁园春 其二 萤", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "咨汝蜜官，奉使寻花，金翼傅之。", 
            "看明明冠帻，与蝉为友，纤纤针尾，以蝎为师。", 
            "果有君乎，俨然王者，一日两衙犹汉仪。", 
            "君何幸，并桃虫名字，写入周诗。", 
            "春风户牖□离。", 
            "羡一寸楼台结构奇。", 
            "笑年年卜宅，经营蜡塞，朝朝衔蕊，回避蛛丝。", 
            "春苑探芳，冬房割蜜，辛苦甘甜都为谁。", 
            "尊王处，把幽兰冠首，驮得香归。"
        ], 
        "title": "沁园春 其三 蜂", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "栩栩蘧蘧，为蝶为庄，翩然梦游。", 
            "把花斑写入，黄金扇面，彩丝缚上，碧玉搔头。", 
            "腻粉飘衣，丁香点眼，滕阁春风笔底收。", 
            "双飞处，羡韩凭夫妇，千载风流。", 
            "天生一种轻柔。", 
            "在卅六宫中十二楼。", 
            "向红房栖息，休孤好夜，珍丛厮守，直到凉秋。", 
            "睡里多情，香中长寿，销尽红鹃绿凤愁。", 
            "修真地，纵太常官罢，犹有罗浮。"
        ], 
        "title": "沁园春 其四 蝶", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "谁谓无情，一碧如烟，槐阴柳阴。", 
            "正三危露下，隔花偷饮，五更风里，抱叶长吟。", 
            "冠珥登朝，缨緌照座，肯逐丰貂易素心。", 
            "齐门女，自采莲人去，啼到如今。", 
            "孟家细镂黄金。", 
            "傍玉镜台前带笑簪。", 
            "看蜀都花好，连翩蜕玉，汉宫叶落，悽怆闻琴。", 
            "雪不知寒，风能解愠，世态炎凉汝最深。", 
            "高飞去，莫螳螂黄雀，辗转相寻。"
        ], 
        "title": "沁园春 其五 蝉", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "候馆离宫，石井铜铺，都曾听伊。", 
            "记将军居处，象为楼观，相公褒赠，锦织蓑衣。", 
            "金带腰圆，琵琶翅短，花谱禽经无此奇。", 
            "相争竞，似如今女学，雄不如雌。", 
            "一灯织室鸣机。", 
            "正四壁秋声唧唧诗。", 
            "向纺砖愁听，鲛珠女子，竹笼唤卖，鹁角孩儿。", 
            "白石能吟，碧山善和，豆架瓜棚虫络丝。", 
            "宜孙子，看二南契约，都说螽斯。"
        ], 
        "title": "沁园春 其六 蟀", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "生无骨筋，食槁饮泉，于陵与同。", 
            "向韭畦收采，捣泥治鲠，药奁珍弆，出土为龙。", 
            "玉砌光阴，琼州乡贯，朐䏰名传汉志中。", 
            "轩辕后，更有谁曾见，汝大如虹。", 
            "藏身喜傍幽丛。", 
            "莫暗啮香根寸寸空。", 
            "笑似蜗少角，免寻争战，如蚕无茧，不受牢笼。", 
            "溽草阴墙，乾苔浅土，朝暮长吟一笛风。", 
            "生何幸，看后身仍化，百合花红。"
        ], 
        "title": "沁园春 其七 蚓", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "唐十二陵，宋五六更，汝其司之。", 
            "笑坐井公孙，枉称尊大，食糜天子，苦问官私。", 
            "为告龙王，身今无尾，慎莫追寻蝌蚪时。", 
            "堪倾听，是池塘春草，梅雨萋迷。", 
            "两衙鼓吹如雷。", 
            "合笑煞钟山孔稚圭。", 
            "看略具爪牙，在田为虎，并无冠帻，入水为鸡。", 
            "折足成蟾，无肠是蟹，也夺东方锦袄披。", 
            "何年月，化宋家杨戬，骤躐凰池。"
        ], 
        "title": "沁园春 其八 蛙", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "汝与杜鹃，与虾与蜂，皆有君臣。", 
            "看城池台殿，公侯将相，秩然有序，而况于人。", 
            "国步将移，南柯古郡，坐困檀罗十万军。", 
            "槐阴午，诧淳于一梦，梦也如真。", 
            "如今卷土休论。", 
            "效龙蠖泥蟠屈不伸。", 
            "且身衣朱紫，自成封域，队分黑白，力御强邻。", 
            "环雀珠蛇，不如筏蚁，夺得龙头与报恩。", 
            "吾方倦，任床前牛鬨，熟睡无闻。"
        ], 
        "title": "沁园春 其九 蚁", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "楚国龚生，顾见网丝，飘然念归。", 
            "看南檐布阵，坐擒蜂蝶，东山惜别，长伴蛜蝛。", 
            "缒镜生怜，罥衣有喜，昨夜罗裙缓带围。", 
            "天然巧，把牡丹钿盒，乞与环妃。", 
            "不如苇箔蚕肥。", 
            "纵呕尽柔丝不上机。", 
            "笑终朝组织，难成锦段，多年长养，也孕珠玑。", 
            "小类榆钱，大逾茶鼎，苦战双龙事已非。", 
            "儿童语，怕蠮螉寇汝，牢守门扉。"
        ], 
        "title": "沁园春 其十 蛛", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "营营青蝇，其声与形，龌龊可憎。", 
            "看波斯多狗，生而相附，凉州有虎，遇则成擒。", 
            "御手亲弹，宫屏误点，铸错深嫌曹不兴。", 
            "中书省，问从何集此，遽尔飞腾。", 
            "趋炎附热偏能。", 
            "便谢尘班纨拂不胜。", 
            "叹南风扇暑，徒骄白昼，北京解秽，赖有清冰。", 
            "人纵信谗，汝还多事，白璧难污一点青。", 
            "窗前纸，笑任钻不透，头也应疼。"
        ], 
        "title": "沁园春 其十一 蝇", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "朝也有蝇，暮也有蚊，长夏懊侬。", 
            "看灯前畏啮，艾烟深炷，花间防嘬，扇月轻拢。", 
            "饱去樱桃，饥来柳絮，心服希文体物工。", 
            "么么物，与醯鸡野马，飘瞥应同。", 
            "前身孑孓微虫。", 
            "更巢睫蟭螟出海东。", 
            "叹世间未有，无雷之国，此曹多在，避暑之宫。", 
            "暗入罗帷，偷噆玉臂，断送柔荑一掴中。", 
            "真宵小，算扫除功大，祇有秋风。"
        ], 
        "title": "沁园春 其十二 蚊", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉盆花露水，休错认西子浣纱图。", 
            "怎公主双鸾，已谐萧史，使君五马，犹恋罗敷。", 
            "西风里，黄花通体瘦，红豆两情孤。", 
            "玉镜台中，私书可在，春波桥上，倩影谁扶。", 
            "长真称弟子，香一瓣，蕙烟双袅薰炉。", 
            "锦瑟解人何处，旷代应无。", 
            "七二鸳鸯，空期再世，十三莺燕，犹说西湖。", 
            "剩付徐郎供养，亲荐薇壶。"
        ], 
        "title": "风流子", 
        "type": "词", 
        "yun": "虞"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "玉亭亭。", 
            "步虚吹下，风前翠袖寒生。", 
            "自深柳书堂见后，浣花香径重来，绿窗梦惊。", 
            "十三楼上娉婷。", 
            "旧曲已非金缕，秋娘犹是多情。", 
            "算别来经过，几重桑海，宝钗书断，小桃门掩。", 
            "如今楚润，年华渐晚，吴城泪眼才晴。", 
            "共消凝。", 
            "茶声竹声佩声。"
        ], 
        "title": "八六子 梦兰校书过访萧斋，感而有述", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "甚莼波松雨，白石仙人，又到垂虹。", 
            "系缆桥亭畔，正栖鸦病柳，瘦倚西风。", 
            "万顷具区烟水，残照湿濛濛。", 
            "问素袜明珰，采香泾里，底处相逢。", 
            "绝代填词手，向水云深处，凭吊遗踪。", 
            "寂寞吴江路，念楚骚谁续，霜陨兰丛。", 
            "为问米船图画，淡墨是何峰。", 
            "且笛谱重翻，悽悽冷烛双泪红。"
        ], 
        "title": "忆旧游 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "算人间惟有，艳色清才，自古难修。", 
            "修到鸳鸯命，怕书生薄福，欢不胜愁。", 
            "惆怅水云楼事，一梦堕扬州。", 
            "恰网得西施，水精帘下，暖抱箜篌。", 
            "秋雨相如病，莫白头吟罢，沟水西流。", 
            "幸不随流水，问琅琊情死，著甚来由。", 
            "从此青山埋玉，锦树一林秋。", 
            "赚燕子归来，重帘不卷关盼楼。"
        ], 
        "title": "忆旧游 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花外闻莺，柳边欹燕，屧声初转回廊。", 
            "玉京重见，休换道家装。", 
            "十五年来一梦，何独是、庚子斜阳。", 
            "放心事，芙蓉小殿，无复旧遗香。", 
            "端相。", 
            "浑未老，荑苗乍握，兰气犹芳。", 
            "且将卿颜色，喻我文章。", 
            "红粉青衫一例，金楼子、忍谤徐娘。", 
            "花阴坐，茶烟一歇，身世几沧桑。"
        ], 
        "title": "满庭芳 刘郎为秋娘制曲，余亦继声，用少游韵", 
        "type": "词", 
        "yun": "阳"
    }, 
    {
        "author": "樊增祥", 
        "era": "清", 
        "subtype": null, 
        "text": [
            "雪絮风萍亦偶然。", 
            "绣鞍轻堕紫丝鞭。", 
            "怪郎玉貌忒翩翩。", 
            "钏响惊回鹦鹉梦，衣香参透木犀禅。", 
            "可怜人总有人怜。"
        ], 
        "title": "浣溪沙 和重审六解 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "携得于潜绢也无。", 
            "无情人写有情书。", 
            "鸩媒莺侣两模糊。", 
            "忽漫相逢才倚玉，分明未嫁已还珠。", 
            "两重公案费踟蹰。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "无复珍珠慰寂寥。", 
            "泪丝终日织鲛绡。", 
            "心随七十二沽潮。", 
            "蓬岛万重难觅路，银河两岸未成桥。", 
            "可堪暮暮复朝朝。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "山上蘼芜叶复齐。", 
            "新缣故素总迷离。", 
            "忍教沟水竟东西。", 
            "乌鲗写书真自误，冤禽衔石有谁知。", 
            "一腔红豆孕相思。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "碧海青天未有涯。", 
            "游龙隰楚叹无家。", 
            "玉颜知减几分霞。", 
            "楼上女嗔楼上凤，镜中人似镜中花。", 
            "蘋花欲采肯由他。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "客有黄衫仆未能。", 
            "紫钗重觌亦何心。", 
            "夜凉长对短檠灯。", 
            "鹃血啼成红踯躅，蕉心幻出绿摩登。", 
            "拟将仙扇乞坤灵。"
        ], 
        "title": "浣溪沙 其六", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "红莲渚畔鸥沙白。我爱东偏宅。", 
            "百千竿竹尺三鱼。就买窄龛如艇钓人居。", 
            "居人钓艇如龛窄。买就鱼三尺。", 
            "竹竿千百宅偏东。爱我白沙鸥畔渚莲红。"
        ], 
        "title": "虞美人 回文咏溪上人家", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "佳期数遍银筝柱。", 
            "怎禁得、一年年误。", 
            "梅花开后不归来，更须待、明年飞絮。", 
            "流苏帐掩鲛绡雾。", 
            "是花笑个侬眠处。", 
            "昨宵梦好欠圆成，到今夜、思量重做。"
        ], 
        "title": "步蟾宫", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "杏子深黄压软枝。", 
            "日长风细困人时。", 
            "二年终日两相思。", 
            "蟾玉屡圆怜别久，鵹黄三请怪来迟。", 
            "不来无可奈何伊。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "樊增祥", 
        "era": "清", 
        "subtype": null, 
        "text": [
            "花叶书成素手封。", 
            "去年霜后托征鸿。", 
            "数行淡墨语匆匆。", 
            "商略眉图螺子绿，裹缄指甲凤仙红。", 
            "书词有尽意何穷。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "刘统勋", 
        "era": "清", 
        "subtype": "七言律诗", 
        "text": [
            "铅黄眯目两旬余，梵宇临高快意初。", 
            "一带河流来苍莽，四天楼阁敞晴虚。", 
            "登场禾黍秋将晚，入望烟林叶半疏。", 
            "暂向僧寮话陈迹，风回清听散钟鱼。"
        ], 
        "title": "登上方寺塔", 
        "type": "律诗", 
        "yun": "鱼"
    }, 
    {
        "author": "刘统勋", 
        "era": "清", 
        "subtype": "七言律诗", 
        "text": [
            "娟娟玉露滴清圆，净洗新凉水碧天。", 
            "稠叠壶觞丛树下，凌兢马影夕阳边。", 
            "深杯到手辞难却，好语如珠断复连。", 
            "欲继高吟还自笑，强安一字苦拘牵。"
        ], 
        "title": "汪师茗侍讲寓斋同年小集 其一", 
        "type": "律诗", 
        "yun": "先"
    }, 
    {
        "author": "刘统勋", 
        "era": "清", 
        "subtype": "七言律诗", 
        "text": [
            "呼酒当筵更劝君，十年几此坐论文。", 
            "酸咸自辨间中味，聚散还同霁后云。", 
            "良夜流光欣共赏，萧斋风物得平分。", 
            "鹓鸿台阁年来满，鸥鹭忘机恋旧群。"
        ], 
        "title": "汪师茗侍讲寓斋同年小集 其二", 
        "type": "律诗", 
        "yun": "文"
    }, 
    {
        "author": "刘家珍", 
        "era": "清", 
        "subtype": "五言律诗", 
        "text": [
            "日落停江棹，人家簇野烟。", 
            "潮声喧入夜，树色远浮天。", 
            "镫火三更市，帆樯万里船。", 
            "遥闻京口路，渔笛起悠然。"
        ], 
        "title": "泊瓜洲", 
        "type": "律诗", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "秋斋卧病谢朋徒，攲枕狂吟且自娱。", 
            "绝窟西来声不断，可知歌答有天吴。"
        ], 
        "title": "海音诗（一百首之一）", 
        "type": "绝句", 
        "yun": "虞"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "一方擘画括全台，叙述何徒擅史才。", 
            "添邑添兵关至计，他年筹海此胚胎。"
        ], 
        "title": "海音诗（一百首之二）", 
        "type": "绝句", 
        "yun": "灰"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "发凡起例倍精严，谢郑同心两美兼。", 
            "谁敢挥毫相点窜，画蛇应笑足轻添。"
        ], 
        "title": "海音诗（一百首之三）", 
        "type": "绝句", 
        "yun": "盐"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "韩赵吴杨并隽才，一时职志让文开。", 
            "鹭洲草罢瀛堧咏，已恨无人继福台。"
        ], 
        "title": "海音诗（一百首之四）", 
        "type": "绝句", 
        "yun": "灰"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "旧迹空馀大井头，败篷断缆可曾留。", 
            "沧桑变幻真弹指，徒步同登赤嵌楼。"
        ], 
        "title": "海音诗（一百首之五）", 
        "type": "绝句", 
        "yun": "尤"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "故宫萧瑟土花斑，海外当年转徙艰。", 
            "宝玦珊瑚无觅处，天人眉宇落民间。"
        ], 
        "title": "海音诗（一百首之六）", 
        "type": "绝句", 
        "yun": "删"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "魁斗山头吊五妃，郑娘芳冢是耶非。", 
            "年年琅峤清明节，无数东来白雁飞。"
        ], 
        "title": "海音诗（一百首之七）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "卑南觅与水沙连，更有波澜万顷田。", 
            "好续梁家詹事疏，一戈一甲乐尧年。"
        ], 
        "title": "海音诗（一百首之八）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "一碗糊涂粥共尝，地瓜土豆且充肠。", 
            "萍飘幸到神仙府，始识人间有稻粱。"
        ], 
        "title": "海音诗（一百首之十四）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "晨馐夕膳可能谋，罔极恩从死后酬。", 
            "未必重泉真一饱，筵前争进九猪头。"
        ], 
        "title": "海音诗（一百首之二二）", 
        "type": "绝句", 
        "yun": "尤"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "有孝男儿来弄铙，有孝女儿来弄猴。", 
            "升天成佛犹难必，先遣爷娘黑狱投。"
        ], 
        "title": "海音诗（一百首之二三）", 
        "type": "绝句", 
        "yun": "尤"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "争将寸草报春晖，海上啼乌作队飞。", 
            "慷慨更无人赠麦，翻凭百衲共成衣。"
        ], 
        "title": "海音诗（一百首之二四）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "搆屋空糜十万钱，化为灰烬亦堪怜。", 
            "飘流多少加鸰仔，何处栖身觅一廛。"
        ], 
        "title": "海音诗（一百首之二五）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "山邱零落黯然归，薤上方嗟露易晞。", 
            "歌哭骤惊声错杂，红裙翠袖映麻衣。"
        ], 
        "title": "海音诗（一百首之二六）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "送终争欲饰奇珍，不智谁料启不仁。", 
            "君看汉朝陵墓古，竟教玉碗落烽尘。"
        ], 
        "title": "海音诗（一百首之二七）", 
        "type": "绝句", 
        "yun": "真"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "箕中悬笔倩人扶，潦草依然鬼画符。", 
            "道是长生真有药，九泉犹未觉迷途。"
        ], 
        "title": "海音诗（一百首之二八）", 
        "type": "绝句", 
        "yun": "虞"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "夜合花开香满庭，鸳鸯待阙社犹停。", 
            "怪来百两盈门日，三五微芒见小星。"
        ], 
        "title": "海音诗（一百首之二九）", 
        "type": "绝句", 
        "yun": "青"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "张盖途行礼自持，文公巾帽意犹遗。", 
            "一开一阖寻常事，不觉民风已暗移。"
        ], 
        "title": "海音诗（一百首之三十）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "爱恋曾无出里闾，同行更喜赋同车。", 
            "手牵何事轻相放，黑齿雕题恐不如。"
        ], 
        "title": "海音诗（一百首之三一）", 
        "type": "绝句", 
        "yun": "鱼"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "厚奁不惜橐金销，盼到堂前亚亚腰。", 
            "犹藉鸡豚相馈遗，尽情只博大家烧。"
        ], 
        "title": "海音诗（一百首之三二）", 
        "type": "绝句", 
        "yun": "萧"
    }, 
    {
        "author": "刘振智", 
        "era": "清", 
        "subtype": "七言律诗", 
        "text": [
            "秋风谡谡楚江寒，路界通衢作尉难。", 
            "四十年来双短鬓，三千里外一微官。", 
            "饮中佳客邀篱菊，画里新诗托畹兰。", 
            "回首高堂云水沓，好将清慎报平安。"
        ], 
        "title": "赠陆少府东隅", 
        "type": "律诗", 
        "yun": "寒"
    }, 
    {
        "author": "刘玺", 
        "era": "清", 
        "subtype": "七言律诗", 
        "text": [
            "野居无事洛之干，一杖逍遥任考槃。", 
            "青玉映筐挑马齿，紫云摇壁斗鸡冠。", 
            "客登秋阁生毛羽，山向诗人露肺肝。", 
            "林静月明高唤酒，又听渔唱过前滩。"
        ], 
        "title": "移居小白村 其一", 
        "type": "律诗", 
        "yun": "寒"
    }, 
    {
        "author": "刘玺", 
        "era": "清", 
        "subtype": "七言律诗", 
        "text": [
            "市烟隔岸四邻静，南北轮蹄路不通。", 
            "秋色老添黄雀雨，雁声孤堕白蘋风。", 
            "少陵诗卷兀相向，元亮酒壶谁与同。", 
            "犹喜闲闲张仲在，钓竿长伴荻花中。"
        ], 
        "title": "移居小白村 其二", 
        "type": "律诗", 
        "yun": "东"
    }, 
    {
        "author": "刘继增", 
        "era": "清", 
        "subtype": "五言律诗", 
        "text": [
            "峭壁千寻矗，清泉一线飞。", 
            "片云出空谷，孤鹤守禅扉。", 
            "野旷乔松老，山高曲径微。", 
            "莫言尘世客，到此也忘机。"
        ], 
        "title": "登惠山仙人坞", 
        "type": "律诗", 
        "yun": "微"
    }, 
    {
        "author": "刘继增", 
        "era": "清", 
        "subtype": "五言律诗", 
        "text": [
            "欲访野人家，柔桑一路遮。", 
            "断桥春水溢，古树夕阳斜。", 
            "山色迎眉黛，湖光映脸霞。", 
            "坠欢何处拾，沽酒问梨花。"
        ], 
        "title": "蔡云汀澍同学乱中过访同步青祁渰即景各赋", 
        "type": "律诗", 
        "yun": "麻"
    }, 
    {
        "author": "刘继增", 
        "era": "清", 
        "subtype": "七言律诗", 
        "text": [
            "细雨斜风冷不支，更残有客梦醒时。", 
            "草深野岸蛙传鼓，月暗虚堂鬼唱诗。", 
            "灯影渐辞人影去，愁肠争与热肠持。", 
            "眼前况味凭谁解，合付颓垣断井知。"
        ], 
        "title": "湖滨秋夜破屋独坐", 
        "type": "律诗", 
        "yun": "支"
    }, 
    {
        "author": "刘继增", 
        "era": "清", 
        "subtype": "七言律诗", 
        "text": [
            "尚湖烟水足清游，容与西泾一榻留。", 
            "消渴马卿常慕蔺，怀归王粲倦依刘。", 
            "蘧蘧梦境隍中鹿，泛泛渔人岸上舟。", 
            "最是后凋松柏好，满天落叶不知秋。"
        ], 
        "title": "闰中秋谒翁叔平先生，归后俞调卿以所和诗见示，依韵奉简二首 其一", 
        "type": "律诗", 
        "yun": "尤"
    }, 
    {
        "author": "刘继增", 
        "era": "清", 
        "subtype": "七言律诗", 
        "text": [
            "催诗小雨入城来，座上欣瞻霁色开。", 
            "未拟围棋输别墅，且从初服赋天台。", 
            "遣愁应有《高僧传》，望古宁无国士才？", 
            "欲傍层楼事宏景，西山猿鹤莫相猜。"
        ], 
        "title": "闰中秋谒翁叔平先生，归后俞调卿以所和诗见示，依韵奉简二首 其二", 
        "type": "律诗", 
        "yun": "灰"
    }, 
    {
        "author": "刘炳照", 
        "era": "清", 
        "subtype": null, 
        "text": [
            "帘卷东风，逗轻寒、又酿丝丝愁雨。", 
            "芳辰暗数，误了探芳情绪。", 
            "啼莺睡醒，任消瘦、杏娇桃妩。", 
            "无奈是、庭院深深，一片湿云浓聚。", 
            "阑干那回凭处。", 
            "笑无端、又惹情丝千缕。", 
            "幺弦断矣，懒检绿窗琴谱。", 
            "红绡翠减，怎禁得者番春妒。", 
            "空自盼、双燕归来，替侬寄语。"
        ], 
        "title": "一枝春 柳慵花困芳信将阑雨细风尖峭寒犹逼拈草窗韵寄", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "任堤柳、飘残轻絮。", 
            "黯黯销魂，夕阴庭户。", 
            "蝶惨莺凄，者番春竟去何许。", 
            "绿波南浦，空目断、离亭树。", 
            "把酒饯春，但怪得，年年如此。", 
            "薄暮。", 
            "看云山叠处，砌就乱愁无数。", 
            "斜阳几度，算拌把、青春轻付。", 
            "纵转瞬、春信重来，怎不管、落花无主。", 
            "算百幅鸾笺，难写幽情千缕。"
        ], 
        "title": "长亭怨慢 拈白石韵", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "看蛛网、閒黏飞絮。", 
            "淡月轻烟，暗凝窗户。", 
            "一夜东风，落花狼藉又如许。", 
            "杜鹃啼血，空绕遍、庭前树。", 
            "锦瑟似华年，问怎忍，无端抛此。", 
            "迟暮。", 
            "叹青衫落拓，湿透泪痕无数。", 
            "吟魂唤起，料难把、玉箫重付。", 
            "更怅望、尘海茫茫，倩谁觅，芙蓉城主。", 
            "只燕子归来，仍系当时红缕。"
        ], 
        "title": "长亭怨慢 再叠前韵", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "长堤垂遍柳千条。", 
            "是情苗。", 
            "是愁苗。", 
            "恰似盈盈，十五女儿腰。", 
            "转瞬絮飞春欲晚，更无奈，送行人、向灞桥。", 
            "灞桥。", 
            "灞桥。", 
            "尽魂销。", 
            "风又飘。", 
            "雨又飘。", 
            "绾也绾也，绾不住、离思迢迢。", 
            "归梦无端，暗逐广陵潮。", 
            "愁缕情丝拌割断，还只怕，没并州、快剪刀。"
        ], 
        "title": "江城梅花引", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "媚眼秋波瞬。", 
            "醉靥红潮晕。", 
            "倚阑独自总无言，忖。", 
            "忖。", 
            "忖。", 
            "芳草斜阳，落花微雨，者般愁闷。", 
            "相见期难准。", 
            "抛却情何忍。", 
            "一场好梦不分明，问。", 
            "问。", 
            "问。", 
            "柳絮前身，蔷薇后约，那堪重省。"
        ], 
        "title": "醉春风 无题和宝田作", 
        "type": "词", 
        "yun": null
    }, 
    {
        "author": "刘炳照", 
        "era": "清", 
        "subtype": null, 
        "text": [
            "沈沈莲漏，恰重门深锁。", 
            "小扇挥风爝萤堕。", 
            "奈凄凉、院落寂寞帘栊，偏著得，孤冷人儿一个。", 
            "似丝愁乱积，欲撇难抛，且拥单衾背镫卧。", 
            "腹内转车轮、夜短情长，真不识、梦如何作。", 
            "正睡眼、朦胧又惊醒，问瘦弱、吟魂怎生安妥。"
        ], 
        "title": "洞仙歌 夏夜无聊枕上口占", 
        "type": "词", 
        "yun": null
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "烟草槟榔遍几家，金钱不惜掷泥沙。", 
            "夕阳门巷香风送，拣得一篮鹰爪花。"
        ], 
        "title": "海音诗（一百首之三三）", 
        "type": "绝句", 
        "yun": "麻"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "火树千丛映绛霄，年年菜市闹花朝。", 
            "路旁掩泣谁家子，失却鬟边翠玉翘。"
        ], 
        "title": "海音诗（一百首之三四）", 
        "type": "绝句", 
        "yun": "萧"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "清明时节雨初晞，楮陌纷纷化蝶飞。", 
            "刚是重关斜照后，云鬟无数插青归。"
        ], 
        "title": "海音诗（一百首之三五）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "竞送王爷上海坡，乌油小轿水边多。", 
            "短幨三尺风吹起，斜日分明露翠蛾。"
        ], 
        "title": "海音诗（一百首之三七）", 
        "type": "绝句", 
        "yun": "歌"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "鸨儿原不及娘儿，聘结槟榔喜未迟。", 
            "分得后生查亩仔，白头无复嫁尪时。"
        ], 
        "title": "海音诗（一百首之三九）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "誓海盟山意正长，缠头百万亦寻常。", 
            "三家村里盲儿鼓，犹唱当年黄锦娘。"
        ], 
        "title": "海音诗（一百首之四十）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "撮合偏饶秘术多，莲花座下簇青娥。", 
            "不图色相全空后，犹舍慈航渡爱河。"
        ], 
        "title": "海音诗（一百首之四一）", 
        "type": "绝句", 
        "yun": "歌"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "婢作夫人固有时，江沱江泛亦何辞。", 
            "独怜赤脚厨头走，垂白无因著履綦。"
        ], 
        "title": "海音诗（一百首之四二）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "睥睨东边列屋居，冶游只费杖头储。", 
            "那知切里徵村外，别有催科到女闾。"
        ], 
        "title": "海音诗（一百首之四四）", 
        "type": "绝句", 
        "yun": "鱼"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "筠篮隐约盖微遮，月影朦胧路几叉。", 
            "恰似纸钱送猫鬼，背人偷挂路旁花。"
        ], 
        "title": "海音诗（一百首之四五）", 
        "type": "绝句", 
        "yun": "麻"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "草鸡长耳乱经年，饲鸭狂徒更可怜。", 
            "君看纷纷群蚁斗，槐安一郡已骚然。"
        ], 
        "title": "海音诗（一百首之四六）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "同是萍浮傍海滨，此疆彼界辨何真。", 
            "谁云百世雠当复，卖饼公羊始误人。"
        ], 
        "title": "海音诗（一百首之四七）", 
        "type": "绝句", 
        "yun": "真"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "秋成争唱太平歌，谁识雈苻警转多。", 
            "尾压未交田已做，却抛耒耜弄干戈。"
        ], 
        "title": "海音诗（一百首之四八）", 
        "type": "绝句", 
        "yun": "歌"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "草间狐兔每纵横，潜入崔嵬百雉城。", 
            "夜半女墙斜月影，出关无事敩鸡鸣。"
        ], 
        "title": "海音诗（一百首之四九）", 
        "type": "绝句", 
        "yun": "庚"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "派饭曾无十日期，闯兄几辈似儿嬉。", 
            "股头旗脚雄豪甚，釜底游鱼尚未知。"
        ], 
        "title": "海音诗（一百首之五十）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "空把强弓毒矢施，藏山猛虎穴难窥。", 
            "笑他北海孙宾石，复壁惟容一赵岐。"
        ], 
        "title": "海音诗（一百首之五一）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "十六营兵饷已糜，更烦筹画到荒陲。", 
            "千言侃侃飞书上，独有曹参不肯随。"
        ], 
        "title": "海音诗（一百首之五二）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "曾门溪畔少行人，草地常愁劫夺频。", 
            "何似春风香脚好，去来无恙总依神。"
        ], 
        "title": "海音诗（一百首之五三）", 
        "type": "绝句", 
        "yun": "真"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "夜半鸣金起僻隅，弓刀环集满街衢。", 
            "但教户户都联络，明月花村犬吠无。"
        ], 
        "title": "海音诗（一百首之五七）", 
        "type": "绝句", 
        "yun": "虞"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "蔡郭黄卢大姓分，豪强往往虐榆枌。", 
            "那知拔戟能成队，五色旌旗照海濆。"
        ], 
        "title": "海音诗（一百首之五八）", 
        "type": "绝句", 
        "yun": "文"
    }, 
    {
        "author": "刘映丹", 
        "era": "清", 
        "subtype": "七言律诗", 
        "text": [
            "轶事风流说揭公，盘塘江上宿征艟。", 
            "梦非神女襄王幻，兆与天孙郭令同。", 
            "一树紫荆迷夜月，半间黄土剥秋风。", 
            "间来不敢求茶吃，仿佛茶烟袅閟宫。"
        ], 
        "title": "紫荆庙", 
        "type": "律诗", 
        "yun": "东"
    }, 
    {
        "author": "刘星轸", 
        "era": "清", 
        "subtype": null, 
        "text": [
            "我爱消灾崖，此中有佳处。", 
            "桥涉嘉陵江，逶迤纵云步。", 
            "中有一径通，盘折无层数。", 
            "秀石悬空崖，幽窈多清趣。", 
            "凭栏远望间，意迷入山路。", 
            "惟见清冥合，山川起烟雾。", 
            "传云张果仙，栖此发神悟。", 
            "长啸惟幽人，白云自来去。"
        ], 
        "title": "题张果栖隐处", 
        "type": "古风", 
        "yun": null
    }, 
    {
        "author": "刘星炜", 
        "era": "清", 
        "subtype": "七言绝句", 
        "text": [
            "金斗城高锁绿苔，公余携鹤任徘徊。", 
            "知君怀古多情思，定上城东鲍照台。"
        ], 
        "title": "赠廖古檀明府", 
        "type": "绝句", 
        "yun": "灰"
    }, 
    {
        "author": "刘城", 
        "era": "清", 
        "subtype": null, 
        "text": [
            "青山势欲行，其意乃自静。", 
            "良苗气已新，而理未坚劲。", 
            "败垣围古屋，贫氓实旧姓。", 
            "当暑荫寒流，怡情亦济性。", 
            "树密夏虫稠，可中日景正。"
        ], 
        "title": "查村", 
        "type": "古风", 
        "yun": null
    }, 
    {
        "author": "刘城", 
        "era": "清", 
        "subtype": null, 
        "text": [
            "雷声起枕上，雨势欲拔屋。", 
            "蛟龙一夜争，暴涨弥平陆。", 
            "喧豗声未停，泛溢势相蹴。", 
            "昨来一曲流，今苦倒群渎。", 
            "气昏色正黄，意广情亦黩。", 
            "因思古滔天，浩汗周林麓。", 
            "观水气势奇，感事心魂肃。"
        ], 
        "title": "水涨", 
        "type": "古风", 
        "yun": "屋"
    }, 
    {
        "author": "刘城", 
        "era": "清", 
        "subtype": null, 
        "text": [
            "朝来混浩势，我谓没陵谷。", 
            "渐杀及午中，故道俄然复。", 
            "逶迤意何之，湾流仍可掬。", 
            "白沙被黄滓，量泥宁止斛。", 
            "昨夜所至痕，指示颈犹缩。", 
            "岸坼塍则崩，树倒苗亦覆。", 
            "快意几何时，盈虚几已速。"
        ], 
        "title": "涨后", 
        "type": "古风", 
        "yun": "屋"
    }, 
    {
        "author": "刘城", 
        "era": "清", 
        "subtype": null, 
        "text": [
            "登丘一骋望，百感我心劳。", 
            "天高有云征，气色但萧萧。", 
            "念欲命半酒，四顾无同袍。", 
            "鹰隼顺时击，豺虎尚群嗥。", 
            "貙刘在古典，毋俾大猾逃。", 
            "利剑不入掌，寒士安得骄。"
        ], 
        "title": "秋怀 其一", 
        "type": "古风", 
        "yun": null
    }, 
    {
        "author": "刘城", 
        "era": "清", 
        "subtype": null, 
        "text": [
            "代谢成古今，荣悴如流屣。", 
            "金飙从何来，著物成凋毁。", 
            "阴生在午中，霜零由夏始。", 
            "丰亨物忌靡，离明帝伤恃。", 
            "衔辔一以弛，气势来诚驶。", 
            "摇落日趋多，萧瑟不可止。"
        ], 
        "title": "秋怀 其二", 
        "type": "古风", 
        "yun": "纸"
    }, 
    {
        "author": "刘城", 
        "era": "清", 
        "subtype": null, 
        "text": [
            "莫羞贱与贫，带索歌常浩。", 
            "莫忧渴与饥，餐菊粮堪饱。", 
            "众卉泫然徂，鞠乃猗与好。", 
            "百舌蜩螗天，蟋蟀俟秋剽。", 
            "岂怨生身迟，笑彼争时早。", 
            "秋气穷巷间，不叹东门道。"
        ], 
        "title": "秋怀 其三", 
        "type": "古风", 
        "yun": null
    }, 
    {
        "author": "刘垲", 
        "era": "清", 
        "subtype": "七言绝句", 
        "text": [
            "雁到潇湘总北还，更谁南去过荆蛮。", 
            "亲朋有梦来相问，野店萧骚夜未关。"
        ], 
        "title": "澧州旅店", 
        "type": "绝句", 
        "yun": "删"
    }, 
    {
        "author": "刘青藜", 
        "era": "清", 
        "subtype": null, 
        "text": [
            "环襄山者八，槎牙罗羽卫。", 
            "高阳尤挺拔，鹏褰丁戊位。", 
            "传闻葛孝先，修真此焉憩。", 
            "丹灶冷松崖，双井留石碣。", 
            "忆昔踏青鞋，赤壁苏游岁。", 
            "霜飞旷野清，云断长空霁。", 
            "同行八九人，其六余兄弟。", 
            "盘回陟层峦，紫翠侵衣袂。", 
            "黄冠导客行，指点话遗事。", 
            "前临古殿脚，瞥眼泉溶潏。", 
            "垂垂滴复凝，脉缕殊微细。", 
            "稍下汇为池，盈盈侵阶砌。", 
            "其色如牛乳，其纹乃蝉翅。", 
            "甘露唇未沾，掬来知仿佛。", 
            "旋呼活火煎，山风吹兰蕙。", 
            "叹息谓同人，此物信灵异。", 
            "陆羽刘伯刍，品目胡遗弃。", 
            "茫茫天壤间，何处无珍秘。", 
            "物必待人传，不然终幽翳。", 
            "举盏贺山灵，发潜快吾辈。", 
            "誓将谢尘鞿，把茅向此地。", 
            "回头已十年，屐齿谁为泥。", 
            "林壑梦旧游，猿鹤空怨唳。", 
            "有客顾渚来，紫笋蒻笼遗。", 
            "枯肠久未搜，蟹眼急欲试。", 
            "虽无调水符，犹识玉洞味。", 
            "君家傍山根，挹注颇容易。", 
            "愿言烦樵青，军持为我寄。"
        ], 
        "title": "茶至从友人索仙翁观乳泉因忆旧游", 
        "type": "古风", 
        "yun": null
    }, 
    {
        "author": "刘青藜", 
        "era": "清", 
        "subtype": null, 
        "text": [
            "痴云压长空，荒郊风栗冽。", 
            "敝裘毛已秃，疲驴骨欲折。", 
            "回君何所之？语次气哽咽。", 
            "子妇往归宁，一病遂永诀。", 
            "淮西有书来，返榇资囊竭。", 
            "况有小儿女，呱呱须担挈。", 
            "灯昏漏且残，为君中肠结。", 
            "麦舟愧古人，惆怅明朝别。"
        ], 
        "title": "赠车同 其一", 
        "type": "古风", 
        "yun": "屑"
    }, 
    {
        "author": "刘青藜", 
        "era": "清", 
        "subtype": null, 
        "text": [
            "友朋何寥寥，人事兼聚散。", 
            "一饭别君庐，时日不可算。", 
            "子嗟丧频仍，余苦病居半。", 
            "酸辛勿重陈，倒箧烦点窜。", 
            "但愧岭头泷，波澜怯河汉。", 
            "佳恶吾自知，洪炉休辞锻。", 
            "后会总茫茫，莫负灯花灿。"
        ], 
        "title": "赠车同 其二", 
        "type": "古风", 
        "yun": "翰"
    }, 
    {
        "author": "刘青藜", 
        "era": "清", 
        "subtype": null, 
        "text": [
            "妇子纷纷携笤篚，齐向荒郊收稗子。", 
            "晨出暮归收几何？一斗才舂二升米。", 
            "莫嫌此物太艰难，犹胜田间把耒耜。", 
            "今年五月月离毕，沧海倒翻泻不止。", 
            "拍天巨浪浸层城，平原洼地可知矣。", 
            "小麦湿蠹秋禾空，辛苦何曾咽糠秕。", 
            "天生稗子惠孑遗，残喘暂延全杖此。", 
            "只愁采掇会当尽，鸿雁嗷嗷饥欲死。"
        ], 
        "title": "稗子行", 
        "type": "古风", 
        "yun": null
    }, 
    {
        "author": "刘青震", 
        "era": "清", 
        "subtype": "七言律诗", 
        "text": [
            "浮云淡淡晚天晴，远水孤帆混太清。", 
            "落日渔樵喧渡口，隔堤烟火出柴荆。", 
            "平原趺坐侵秋草，驴背吟诗入暮城。", 
            "却羡老僧无世事，禅关深锁一钟鸣。"
        ], 
        "title": "蒋家渡晚眺", 
        "type": "律诗", 
        "yun": "庚"
    }, 
    {
        "author": "刘青莲", 
        "era": "清", 
        "subtype": null, 
        "text": [
            "问予何所思，渺在千里友。", 
            "复问思何切，少交今白首。", 
            "古交淡如水，今交浓如酒。", 
            "酒浓祇能暂，水淡乃可久。", 
            "久要百年心，暂好一朝口。", 
            "敦古君锐先，薄今我怯后。", 
            "贞坚霜后松，摇落风前柳。", 
            "两地各努力，千载期不朽。"
        ], 
        "title": "有所思寄雨苍季平兄弟", 
        "type": "乐府曲辞", 
        "yun": "有"
    }, 
    {
        "author": "刘青芝", 
        "era": "清", 
        "subtype": "七言律诗", 
        "text": [
            "柴门花柳锁风烟，迎客檐前月正圆。", 
            "四座欢声摇烛彩，三更杯影倒星躔。", 
            "论心漫许陈雷友，顾步终输李郭仙。", 
            "入手青团光怪起，半天飞堕白云篇。"
        ], 
        "title": "赵跃斋彭翰文两太史自滇南典试归饮余七一草堂酒酣跃斋出诗扇以赠诗乃试院作也依韵酬之", 
        "type": "律诗", 
        "yun": "先"
    }, 
    {
        "author": "刘青芝", 
        "era": "清", 
        "subtype": "七言律诗", 
        "text": [
            "骢马乘来四载馀，京华处处避幡旟。", 
            "饱闻圣主求言诏，未见诸臣《谏猎书》。", 
            "岂是阳城方简默，不劳永叔代踌躇。", 
            "老生局外多私计，勿使吾曹望或虚。"
        ], 
        "title": "寄李侍御余三同年", 
        "type": "律诗", 
        "yun": "鱼"
    }, 
    {
        "author": "刘若蕙", 
        "era": "清", 
        "subtype": "五言律诗", 
        "text": [
            "一片长安月，清光两地盈。", 
            "悬知千里客，不尽故乡情。", 
            "窗竹写秋影，村砧捣夜声。", 
            "空闺愁不寐，自语对镫檠。"
        ], 
        "title": "秋夜寄外", 
        "type": "律诗", 
        "yun": "庚"
    }, 
    {
        "author": "刘育英", 
        "era": "清", 
        "subtype": "七言绝句", 
        "text": [
            "满腹牢骚不自持，东篱载酒恰当时。", 
            "邀朋击钵吟成帙，好续菽庄三九诗。"
        ], 
        "title": "次韵酬林小眉世兄", 
        "type": "绝句", 
        "yun": "支"
    }, 
    {
        "author": "刘育英", 
        "era": "清", 
        "subtype": "七言绝句", 
        "text": [
            "众芳国里寿称觥，蝶板莺簧作贺声。", 
            "好趁蟠桃春酒熟，为花岁岁祝长生。"
        ], 
        "title": "百花生日", 
        "type": "绝句", 
        "yun": "庚"
    }, 
    {
        "author": "刘绎", 
        "era": "清", 
        "subtype": "七言绝句", 
        "text": [
            "中条山下足幽居，旧有司空表圣庐。", 
            "几许士人无著处，王官谷里近何如。"
        ], 
        "title": "读唐人诗杂感", 
        "type": "绝句", 
        "yun": "鱼"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "檨仔林边径路分，中藏罗汉脚纷纷。", 
            "寄言玉局休相笑，担粪年来亦不群。"
        ], 
        "title": "海音诗（一百首之五九）", 
        "type": "绝句", 
        "yun": "文"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "骑轻从减历危途，化日终教照一隅。", 
            "争按图经谭拓土，可能威惠似双梧。"
        ], 
        "title": "海音诗（一百首之六十）", 
        "type": "绝句", 
        "yun": "虞"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "依然朱邑祀桐乡，岁久方知惠泽长。", 
            "八卦山前人似织，不关菊酒赛重阳。"
        ], 
        "title": "海音诗（一百首之六一）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "少时了了大时差，游戏徒教误岁华。", 
            "莫惜十年迟树木，飘零容易是唐花。"
        ], 
        "title": "海音诗（一百首之六二）", 
        "type": "绝句", 
        "yun": "麻"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "鸡皮三少总人妖，莫讶娄猪定宋朝。", 
            "不惜金笼饲黄脰，秋风无数老来娇。"
        ], 
        "title": "海音诗（一百首之六四）", 
        "type": "绝句", 
        "yun": "萧"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "兴筑功同苏白堤，政成偕乐与群黎。", 
            "玉箫金管归何处，阁阁荒蛙傍草泥。"
        ], 
        "title": "海音诗（一百首之六五）", 
        "type": "绝句", 
        "yun": "齐"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "虎须手捋自棼迷，那更围鱼一网提。", 
            "布裤不辞都脱却，春风处处勃鸠啼。"
        ], 
        "title": "海音诗（一百首之六六）", 
        "type": "绝句", 
        "yun": "齐"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "赤嵌城里暂徘徊，一局棋兵两阵开。", 
            "莫更旁观学王质，烂柯容易得归来。"
        ], 
        "title": "海音诗（一百首之六七）", 
        "type": "绝句", 
        "yun": "灰"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "密密根连未肯疏，故应外禦藉箖箊。", 
            "大哥尾弟空联臂，持较同怀总不如。"
        ], 
        "title": "海音诗（一百首之六八）", 
        "type": "绝句", 
        "yun": "鱼"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "灵根转眼化枯荄，毒火销磨百事乖。", 
            "学得顾长康食蔗，漫云渐入境能佳。"
        ], 
        "title": "海音诗（一百首之六九）", 
        "type": "绝句", 
        "yun": "佳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "舐罢馀丹尚共争，淮南鸡犬可怜生。", 
            "漫将上下床分别，如豆灯光数不清。"
        ], 
        "title": "海音诗（一百首之七十）", 
        "type": "绝句", 
        "yun": "庚"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "耗费饔飧百口粮，如山狼籍不堪偿。", 
            "伤财翻被居财误，浪说红龟是吉祥。"
        ], 
        "title": "海音诗（一百首之七一）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "公门折节竞趋风，牵引都凭一线通。", 
            "辛苦为人装布袋，肯教妙手独空空。"
        ], 
        "title": "海音诗（一百首之七二）", 
        "type": "绝句", 
        "yun": "东"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "鼠牙雀角各争强，空费条条诰诫详。", 
            "解释两家无限恨，不如银盒捧槟榔。"
        ], 
        "title": "海音诗（一百首之七三）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "解从经史觅传薪，自有文章动鬼神。", 
            "梦里几曾分五色，年年乞笔向鲲身。"
        ], 
        "title": "海音诗（一百首之七四）", 
        "type": "绝句", 
        "yun": "真"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "井边下石忍相残，得势谁知失势难。", 
            "潮长潮消期倍速，几人著眼海门看。"
        ], 
        "title": "海音诗（一百首之七五）", 
        "type": "绝句", 
        "yun": "寒"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "鸡似鸾凰彘似山，梨园子弟演分班。", 
            "怪来海外都随俗，声味全无佛亦艰。"
        ], 
        "title": "海音诗（一百首之七六）", 
        "type": "绝句", 
        "yun": "删"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "一席珍肴费数金，万钱日食更难禁。", 
            "不如真率温公会，嘉话流传直到今。"
        ], 
        "title": "海音诗（一百首之七九）", 
        "type": "绝句", 
        "yun": "侵"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "杨仆楼船自列营，孙卢岛上尚纵横。", 
            "薛文吉武威名在，如铁依然旧土城。"
        ], 
        "title": "海音诗（一百首之八十）", 
        "type": "绝句", 
        "yun": "庚"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "挂籍牙门意气盈，衅争往往启编氓。", 
            "沈几谁似黄都阃，一语从容遏乱萌。"
        ], 
        "title": "海音诗（一百首之八一）", 
        "type": "绝句", 
        "yun": "庚"
    }, 
    {
        "author": "刘绍宽", 
        "era": "清", 
        "subtype": null, 
        "text": [
            "清晨上鲸山，言访凰仙寺。", 
            "山行未及半，泉声淙然至。", 
            "仰见瀑流悬，十丈乃及地。", 
            "入寺寻水源，岩嵁倚幽邃。", 
            "下注百尺潭，上出层峦翠。", 
            "荡漾忽随风，虬姿生百媚。", 
            "羁勒脱悬崖，决骤如奔骥。", 
            "如组复如琴，孰驭六龙辔。", 
            "雾雨尽濛濛，殷雷魄为悸。", 
            "不谓耳目间，觏此发皇异。", 
            "忆昔乐城游，悬流近城治。", 
            "日夕出衙斋，清游极恣肆。", 
            "选胜到龙湫，空奇绝思议。", 
            "诡谲罗万状，下笔不能记。", 
            "梅雨访深潭，曾亦豪情寄。", 
            "石门扁舟过，登临失交臂。", 
            "平生未始游，庐山空梦寐。", 
            "今兹尘外逢，那复意中事。", 
            "自叹拘墟人，苦为尘俗累。", 
            "咫尺不相知，能无山灵愧。", 
            "书此志吾过，感喟未能置。", 
            "峭壁列森森，待补摩崖字。"
        ], 
        "title": "鲸山观瀑", 
        "type": "古风", 
        "yun": "寘"
    }, 
    {
        "author": "刘绍分攴", 
        "era": "清", 
        "subtype": "七言绝句", 
        "text": [
            "牛头山下傍山城，月照西窗促晓征。", 
            "云水全迷归客路，绿杨阴里一舟横。"
        ], 
        "title": "昭化早发", 
        "type": "绝句", 
        "yun": "庚"
    }, 
    {
        "author": "刘秉璋", 
        "era": "清", 
        "subtype": null, 
        "text": [
            "旧院习已荒，榛芜翳众绿。", 
            "命匠稍经营，累石间疏竹。", 
            "习静亦偶然，为迓高贤躅。", 
            "诙诡语惊人，啸歌声满屋。", 
            "宾朋亦既醉，主人请继烛。", 
            "官样与儒风，一齐高阁束。", 
            "欢笑忽欷歔，惊心羲驭速。", 
            "皓首百无成，终须同草木。", 
            "蓬筚多穷黎，众乐惭于独。", 
            "宠命忝缨组，幽怀寄泉谷。", 
            "《道德》五千言，止足义已熟。", 
            "欲乞衰朽身，乡关驰梦毂。", 
            "一壑犹能专，生平愿已足。", 
            "此如传舍然，徒尔劳板筑。", 
            "新诗惠衮褒，盥手百回读。"
        ], 
        "title": "习静园用顾幼耕韵", 
        "type": "古风", 
        "yun": null
    }, 
    {
        "author": "刘秉璋", 
        "era": "清", 
        "subtype": "七言律诗", 
        "text": [
            "铃辕小队拥旌旗，嘉命恭承远视师。", 
            "马齿六旬吾老矣，羊肠九折命驱之。", 
            "层峦细入龙眠画，秀岭雄于太白诗。", 
            "匹练悬流三百里，匡庐瀑布未云奇。"
        ], 
        "title": "阅兵松潘道中作", 
        "type": "律诗", 
        "yun": "支"
    }, 
    {
        "author": "刘秉璋", 
        "era": "清", 
        "subtype": "七言律诗", 
        "text": [
            "元龙意气昔何如，荏苒光阴付子虚。", 
            "政绩不登循吏传，文章岂有茂陵书。", 
            "死犹腐草萤光点，生比寒花蝶梦苏。", 
            "壮不如人今老矣，片帆东去啖鲥鱼。"
        ], 
        "title": "归田自述 其一", 
        "type": "律诗", 
        "yun": null
    }, 
    {
        "author": "刘秉璋", 
        "era": "清", 
        "subtype": "七言律诗", 
        "text": [
            "望见蓬庐喜欲颠，弟兄慰问笑喧阗。", 
            "豪赀富拥书千卷，醉态狂歌诗一篇。", 
            "清白差堪贻子姓，烧丹何必学神仙。", 
            "兴来沽酒招朋好，斫脍烹雌足俸钱。"
        ], 
        "title": "归田自述 其二", 
        "type": "律诗", 
        "yun": "先"
    }, 
    {
        "author": "刘绍分攴", 
        "era": "清", 
        "subtype": "五言律诗", 
        "text": [
            "玉露凉风急，萧然动客情。", 
            "回廊留夜月，落叶飒寒更。", 
            "梦短乡心远，庭空活火明。", 
            "那堪歌《九辩》，万里一孤檠。"
        ], 
        "title": "旅夜", 
        "type": "律诗", 
        "yun": "庚"
    }, 
    {
        "author": "刘绍分攴", 
        "era": "清", 
        "subtype": "五言律诗", 
        "text": [
            "大江真作带，半壁倚青山。", 
            "山势联千嶂，江声彻百蛮。", 
            "鸟鸣红树里，人在碧云间。", 
            "履险今方始，前行玉叠关。"
        ], 
        "title": "灌县", 
        "type": "律诗", 
        "yun": "删"
    }, 
    {
        "author": "刘秉琳", 
        "era": "清", 
        "subtype": "七言律诗", 
        "text": [
            "明代茶陵汉太丘，当年妙用此刚柔。", 
            "默为元气争消长，不与群贤竞去留。", 
            "蜀道典兵防八党，福清知己共千秋。", 
            "大臣纳约非无牖，岂必都门逐谢刘。"
        ], 
        "title": "阜城门外畏吾村明李文正墓", 
        "type": "律诗", 
        "yun": "尤"
    }, 
    {
        "author": "刘绍宽", 
        "era": "清", 
        "subtype": "七言律诗", 
        "text": [
            "少年头角记崚嶒，王后卢前世并称。", 
            "长阪霜蹄千里骏，层霄风翮九秋鹰。", 
            "江湖垂老悲寥落，樽酒平生几友朋。", 
            "岁暮相依吾与汝，苍苍古木附寒藤。"
        ], 
        "title": "怀亡友朱次庄杨子訚寄鲍拙中", 
        "type": "律诗", 
        "yun": "蒸"
    }, 
    {
        "author": "刘绍宽", 
        "era": "清", 
        "subtype": "七言律诗", 
        "text": [
            "衰年病体今粗健，揽镜深悲发半斑。", 
            "世事惯看易桑海，故人相忆隔云山。", 
            "著书各为风尘误，闭户无多岁月閒。", 
            "何日论文重载酒，徜徉百二十峰间。"
        ], 
        "title": "酬朱味温", 
        "type": "律诗", 
        "yun": "删"
    }, 
    {
        "author": "刘绍宽", 
        "era": "清", 
        "subtype": "七言律诗", 
        "text": [
            "七度重阳七寄诗，年年撚断几吟髭。", 
            "侧身沧海横流地，极目江山摇落时。", 
            "秋色渐于枫叶觉，霜风欲逼菊花知。", 
            "吾侪抚节原多感，料尔登临无限思。"
        ], 
        "title": "戊午重阳寄鲍中敷", 
        "type": "律诗", 
        "yun": "支"
    }, 
    {
        "author": "刘育英", 
        "era": "清", 
        "subtype": "五言律诗", 
        "text": [
            "摄政旋亲政，乾纲秉独专。", 
            "历绳皇统绪，出宰大和天。", 
            "神器三承重，旭旗四照鲜。", 
            "一阳方应运，宝祚兆绵绵。"
        ], 
        "title": "奉祝践祚大典", 
        "type": "律诗", 
        "yun": "先"
    }, 
    {
        "author": "刘育英", 
        "era": "清", 
        "subtype": "七言律诗", 
        "text": [
            "神州莽莽正堪怜，何遽歌骊一再连。", 
            "驿路别时伤碧草，骚坛到处选青钱。", 
            "桃花水涨深仍浅，柳絮风翻散复牵。", 
            "怅望浮云游子意，漫将握别问归年。"
        ], 
        "title": "次韵送林小眉内渡", 
        "type": "律诗", 
        "yun": "先"
    }, 
    {
        "author": "刘育英", 
        "era": "清", 
        "subtype": "七言律诗", 
        "text": [
            "历尽东南又北行，客途览胜宕诗情。", 
            "关山寄迹频题咏，时事伤怀自品评。", 
            "腹笥便从书里蓄，心花怒向笔头生。", 
            "何堪满纸歌当哭，悽怆中原写不平。"
        ], 
        "title": "题雅堂大陆诗草", 
        "type": "律诗", 
        "yun": "庚"
    }, 
    {
        "author": "刘青藜", 
        "era": "清", 
        "subtype": "七言绝句", 
        "text": [
            "帝城春雨日霏霏，孤雁离群独自飞。", 
            "最是客中肠断处，车轮声尽掩禅扉。"
        ], 
        "title": "送伯章南归", 
        "type": "绝句", 
        "yun": "微"
    }, 
    {
        "author": "刘青藜", 
        "era": "清", 
        "subtype": "七言绝句", 
        "text": [
            "不上天津旧酒楼，五年常忆董糟丘。", 
            "竹书冢畔重携手，暮雨啼鹃无限愁。"
        ], 
        "title": "汲县赠同年杨木天（杨，洛人）", 
        "type": "绝句", 
        "yun": "尤"
    }, 
    {
        "author": "刘青藜", 
        "era": "清", 
        "subtype": "七言绝句", 
        "text": [
            "铜雀凋零鸳瓦残，西陵遗冢遍河干。", 
            "不知歌吹层台妓，冷魄还从何处看？"
        ], 
        "title": "孟德疑家", 
        "type": "绝句", 
        "yun": "寒"
    }, 
    {
        "author": "刘青藜", 
        "era": "清", 
        "subtype": "五言律诗", 
        "text": [
            "万里清明节，回头忆北邙。", 
            "可怜出巫峡，曾未到襄阳。", 
            "故国三千里，羁魂二十霜。", 
            "蹉跎稷契志，终古恨茫茫。"
        ], 
        "title": "杜少陵墓", 
        "type": "律诗", 
        "yun": "阳"
    }, 
    {
        "author": "刘青藜", 
        "era": "清", 
        "subtype": "五言律诗", 
        "text": [
            "小巷城根僻，空庭月影寒。", 
            "家贫偏好客，身健早休官。", 
            "绿剪霜畦短，黄分湖蟹团。", 
            "他年鸡黍约，争敢忘馀欢。"
        ], 
        "title": "宿友人宅有赠", 
        "type": "律诗", 
        "yun": "寒"
    }, 
    {
        "author": "刘青藜", 
        "era": "清", 
        "subtype": "五言律诗", 
        "text": [
            "十载长安道，风尘鬓欲皤。", 
            "天宁哀志气，人尽笑蹉跎。", 
            "日落汾丘垒，冰胶䩐勒河。", 
            "又驱羸马去，惆怅意如何？"
        ], 
        "title": "将赴都门", 
        "type": "律诗", 
        "yun": "歌"
    }, 
    {
        "author": "刘垲", 
        "era": "清", 
        "subtype": "七言律诗", 
        "text": [
            "九龙江静虎声哀，白马山空象迹回。", 
            "滚滚怒风驱瘴去，潇潇愁雨送秋来。", 
            "一年形状羞吹帽，万里关河懒上台。", 
            "拌取殊方桑落酒，强浮今日菊花杯。"
        ], 
        "title": "思茅九日", 
        "type": "律诗", 
        "yun": "灰"
    }, 
    {
        "author": "刘城", 
        "era": "清", 
        "subtype": "五言排律", 
        "text": [
            "梧桐凤所宿，鸢鹯不敢栖。", 
            "蓐收一秉令，绿叶辞高枝。", 
            "灵鸟既不至，百尺干奚为。", 
            "瑟琴娱世耳，不如委涂泥。", 
            "夷仲自放废，守正亦知几。", 
            "秋山有佳色，行歌宜采芝。"
        ], 
        "title": "秋怀 其四", 
        "type": "排律", 
        "yun": null
    }, 
    {
        "author": "刘城", 
        "era": "清", 
        "subtype": "七言绝句", 
        "text": [
            "甘洁寒流滴沥来，石魂冰魄绝纤埃。", 
            "莫将一勺通渔棹，才到人间不复回。"
        ], 
        "title": "题王公俨石泉", 
        "type": "绝句", 
        "yun": "灰"
    }, 
    {
        "author": "刘城", 
        "era": "清", 
        "subtype": "五言律诗", 
        "text": [
            "青山来此赴，白日欲成阴。", 
            "已痛故人绝，更伤节士心。", 
            "衣冠犹就殓，宗祏不俱沉。", 
            "洞腹逃禅事，千秋名自今。"
        ], 
        "title": "哭戴敬夫", 
        "type": "律诗", 
        "yun": "侵"
    }, 
    {
        "author": "刘城", 
        "era": "清", 
        "subtype": "五言律诗", 
        "text": [
            "廿年常住处，每到意能新。", 
            "佛与人俱静，厨因客去尘。", 
            "出林传梵放，登阁见车辚。", 
            "弥望平湖气，双龛赞与旻。"
        ], 
        "title": "相公墩湖心寺示僧琦", 
        "type": "律诗", 
        "yun": "真"
    }, 
    {
        "author": "刘城", 
        "era": "清", 
        "subtype": "五言律诗", 
        "text": [
            "莫放渔人入，溪山远作篱。", 
            "邓冯谁命世，黄绮是吾师。", 
            "华发短犹在，荒村春欲迟。", 
            "寒梅开有日，折寄向南枝。"
        ], 
        "title": "答刘引之来问近事", 
        "type": "律诗", 
        "yun": "支"
    }, 
    {
        "author": "刘城", 
        "era": "清", 
        "subtype": "五言律诗", 
        "text": [
            "世绝麟游薮，余同鸠寄巢。", 
            "畏人藏短发，问信断荒郊。", 
            "度日薪如桂，全身藉用茅。", 
            "归来就灯火，诗卷未容抛。"
        ], 
        "title": "村居杂感用所南郊行即事韵 其一", 
        "type": "律诗", 
        "yun": "肴"
    }, 
    {
        "author": "刘城", 
        "era": "清", 
        "subtype": "五言律诗", 
        "text": [
            "屣重泥沾齿，风高雨欲沱。", 
            "刑天方舞戚，蜗角尚称戈。", 
            "群计田分耦，谁言海不波。", 
            "荣期虽有乐，带索未成歌。"
        ], 
        "title": "村居杂感用所南郊行即事韵 其二", 
        "type": "律诗", 
        "yun": "歌"
    }, 
    {
        "author": "刘城", 
        "era": "清", 
        "subtype": "七言律诗", 
        "text": [
            "重问当年旧六朝，干戈经处可萧骚。", 
            "隐囊麈尾应零落，石阙华林自寂寥。", 
            "白板扉存知尔在，黑头公贵有人骄。", 
            "孝标著论交堪绝，犹向兰心说梦蕉。"
        ], 
        "title": "寄白门余澹心怀", 
        "type": "律诗", 
        "yun": null
    }, 
    {
        "author": "刘城", 
        "era": "清", 
        "subtype": "七言律诗", 
        "text": [
            "风雨飘摇已覆巢，遗雏戢翼敢譊譊。", 
            "间关谒帝君亲事，变姓投人任侠交。", 
            "无力运椎徒眦裂，有歌和筑未牙聱。", 
            "欲为决策冯詹尹，知在全乾第一爻。"
        ], 
        "title": "送麻天为还里", 
        "type": "律诗", 
        "yun": "肴"
    }, 
    {
        "author": "刘城", 
        "era": "清", 
        "subtype": "七言律诗", 
        "text": [
            "《麟史》凋残文定亡，君家世学与谁伤。", 
            "变名人自知梅福，守业时应属孔臧。", 
            "世已衣裳忘楚楚，我今岁月去堂堂。", 
            "贤昆洒泪骑箕后，莫问中原大小匡。"
        ], 
        "title": "答孔仲石尚镛", 
        "type": "律诗", 
        "yun": "阳"
    }, 
    {
        "author": "刘城", 
        "era": "清", 
        "subtype": "七言律诗", 
        "text": [
            "真觉从前事事非，息黥补劓破重围。", 
            "不求甚解书常读，亦欲无言麈岂挥。", 
            "衣制水田领尚阔，冠裁竹箨发堪晞。", 
            "欠申曝背茅茨里，惟待春深上钓矶。"
        ], 
        "title": "春日漫兴", 
        "type": "律诗", 
        "yun": "微"
    }, 
    {
        "author": "刘城", 
        "era": "清", 
        "subtype": "七言律诗", 
        "text": [
            "家瞰江流日夜驰，恩仇回首梦中悲。", 
            "望门隔岁思张俭，复壁移时出赵岐。", 
            "南渡只余花作曲，北来每听角横吹。", 
            "故人寥落星辰在，劳尔临风劝酒卮。"
        ], 
        "title": "寄沈昆铜", 
        "type": "律诗", 
        "yun": "支"
    }, 
    {
        "author": "刘星炜", 
        "era": "清", 
        "subtype": "五言律诗", 
        "text": [
            "鱼稻丰年瑞，文章大国风。", 
            "涛声五里外，山色半城中。", 
            "蹑屩多名士，传衣望自公。", 
            "青毡君旧业，勿使叹途穷。"
        ], 
        "title": "送秦生廷坤由当涂改调全椒 其一", 
        "type": "律诗", 
        "yun": "东"
    }, 
    {
        "author": "刘星炜", 
        "era": "清", 
        "subtype": "五言律诗", 
        "text": [
            "咫尺横江路，因风盼好音。", 
            "论文三岁字，许国十年心。", 
            "姑孰传芳远，名公属望深。", 
            "役车行部处，为汝憩棠阴。"
        ], 
        "title": "送秦生廷坤由当涂改调全椒 其二", 
        "type": "律诗", 
        "yun": "侵"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "分疆画界立公厅，盘踞居然犄角形。", 
            "传首已教心胆落，古来兵法本兼刑。"
        ], 
        "title": "海音诗（一百首之八二）", 
        "type": "绝句", 
        "yun": "青"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "戎马书生气浩然，军中草檄笔如椽。", 
            "功成不复论封赏，大海归来月满船。"
        ], 
        "title": "海音诗（一百首之八三）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "一岛能伸气浩然，铺扬盛烈亦微权。", 
            "覆盆冤诉何从达，金镜曈曈照海堧。"
        ], 
        "title": "海音诗（一百首之八四）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "忠毅勋猷勒鼎钟，王邱英勇继前踪。", 
            "手歼狂寇鲸波里，不愧天朝五等封。"
        ], 
        "title": "海音诗（一百首之八五）", 
        "type": "绝句", 
        "yun": "冬"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "柯亭德教孰能如，遗墨犹黏四壁虚。", 
            "东里西华憔悴甚，几人渡海吊幽居。"
        ], 
        "title": "海音诗（一百首之八六）", 
        "type": "绝句", 
        "yun": "鱼"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "杀贼书生勇独饶，一门义烈薄云霄。", 
            "未妨冷吃阑干菜，热血千年自不消。"
        ], 
        "title": "海音诗（一百首之八八）", 
        "type": "绝句", 
        "yun": "萧"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "谁兴水利济瀛东，旱潦应资蓄泄功。", 
            "溉遍陂田三万亩，至今遗圳说曹公。"
        ], 
        "title": "海音诗（一百首之八九）", 
        "type": "绝句", 
        "yun": "东"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "鸿荒凿破海天空，慷慨当年赋大东。", 
            "无数明珠遭按剑，怜才倍忆捞虾翁。"
        ], 
        "title": "海音诗（一百首之九十）", 
        "type": "绝句", 
        "yun": "东"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "养晦衡门亦自清，闾阎疾苦不关情。", 
            "独怜头白归田叟，问俗犹闻太息声。"
        ], 
        "title": "海音诗（一百首之九一）", 
        "type": "绝句", 
        "yun": "庚"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "黄家亭馆傍城隅，一瓣香烧仰楷模。", 
            "遂使陆机怀祖德，拜坟当日有遗图。"
        ], 
        "title": "海音诗（一百首之九三）", 
        "type": "绝句", 
        "yun": "虞"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "覆雨翻云事可欷，巨卿白马已称稀。", 
            "君看札佐张巡检，朽骨犹能万里归。"
        ], 
        "title": "海音诗（一百首之九四）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "交口争闻詈蠹胥，铮铮也有铁相如。", 
            "一编抵得传家宝，我亦低头守拙居。"
        ], 
        "title": "海音诗（一百首之九五）", 
        "type": "绝句", 
        "yun": "鱼"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "阐幽郡伯有传文，吴女沉冤得上闻。", 
            "我向昭忠祠外过，披榛空访守娘坟。"
        ], 
        "title": "海音诗（一百首之九八）", 
        "type": "绝句", 
        "yun": "文"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "贞烈陈黄报所天，捐躯无愧五妃贤。", 
            "匆匆六甲光彤史，况沐皇风二百年。"
        ], 
        "title": "海音诗（一百首之九九）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "四年炎海寄微官，虚吃天朝苜蓿餐。", 
            "留得秦中新乐府，议婚伤宅总忧叹。"
        ], 
        "title": "海音诗（一百首之一百）", 
        "type": "绝句", 
        "yun": "寒"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "一甲徵租近一车，赋浮那得复言加。", 
            "多田翁比无田苦，怕见当门虎老爹。"
        ], 
        "title": "海音诗（一百首之九）", 
        "type": "绝句", 
        "yun": "麻"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "有田翻得免催科，纳赋人无半亩禾。", 
            "凫雁秋粮自狼籍，南山乌堕北山罗。"
        ], 
        "title": "海音诗（一百首之十）", 
        "type": "绝句", 
        "yun": "歌"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "负郭曾无一顷田，儿孙犹纳赋租钱。", 
            "飞来何计还飞去，李代桃僵不记年。"
        ], 
        "title": "海音诗（一百首之十一）", 
        "type": "绝句", 
        "yun": "先"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "通泉谁把堰渠开，旱魃如焚总可哀。", 
            "百面麻旗千面鼓，五街簇簇戴青来。"
        ], 
        "title": "海音诗（一百首之十二）", 
        "type": "绝句", 
        "yun": "灰"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "居然不绩市婆娑，华丽犹将竞绮罗。", 
            "大甲溪头机轧轧，至今妇苦有人歌。"
        ], 
        "title": "海音诗（一百首之十三）", 
        "type": "绝句", 
        "yun": "歌"
    }, 
    {
        "author": "刘秉恬", 
        "era": "清", 
        "subtype": null, 
        "text": [
            "关东我朝兴王地，此中自多非凡人。", 
            "今读理斋爱吟草，风雅忠义两彬彬。", 
            "忆我昔充西川使，将军将兵正如云。", 
            "理斋随营司粮饷，敛放无差职克勤。", 
            "维时官是西充令，保迁崇庆牧州民。", 
            "任事勇往不辞劳，正是当日疏中言。", 
            "岁月忽忽己逝矣，兹复见之于简端。", 
            "理斋死时子尚少，事文那得至今传。", 
            "昔藉同年为作状，今有同乡为布宣。", 
            "爱吟草与殉节录，刊刻分送数万千。", 
            "同乡门第更高峻，佐理京兆斯文官。", 
            "督学后进日蒸蒸，尤眷旧好不忍湮。", 
            "洵哉关东非凡地，即此可知人多贤。"
        ], 
        "title": "瑶峰王少京兆以常理斋州牧爱吟草殉节录属题词因赋七古一首", 
        "type": "古风", 
        "yun": null
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "真教澎女作台牛，百里饥驱不自由。", 
            "三十六村归未得，望乡齐上赤嵌楼。"
        ], 
        "title": "海音诗（一百首之十五）", 
        "type": "绝句", 
        "yun": "尤"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "蜀糖利市胜闽糖，出峡长年价倍偿。", 
            "挽粟更教资鬼国，三杯谁觅海东粮。"
        ], 
        "title": "海音诗（一百首之十六）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "浩浩飞台竞捲沙，秋棚何处觅新瓜。", 
            "乌鱼岁晚无消息，累得盐官仰屋嗟。"
        ], 
        "title": "海音诗（一百首之十七）", 
        "type": "绝句", 
        "yun": "麻"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "亭户盐筹滞未行，牢盆在手绌经营。", 
            "涓涓莫塞卮中漏，徒析秋毫利不盈。"
        ], 
        "title": "海音诗（一百首之十八）", 
        "type": "绝句", 
        "yun": "庚"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "鹿耳门前礁石多，张帆尚未出沧波。", 
            "赊来水利重添载，一夜漂流付孟婆。"
        ], 
        "title": "海音诗（一百首之十九）", 
        "type": "绝句", 
        "yun": "歌"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "戈船如雾集沧湄，破浪乘风是几时。", 
            "无数估帆愁海暴，千金枉聘碧眸夷。"
        ], 
        "title": "海音诗（一百首之二十）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "暮年曾未赋添丁，乞得男青复女青。", 
            "底事森森阶下玉，也随蜾蠃负螟蛉。"
        ], 
        "title": "海音诗（一百首之二一）", 
        "type": "绝句", 
        "yun": "青"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "黑齿偏云助艳姿，瓠犀应废国风诗。", 
            "俗情颠倒君休笑，梨茇登盘厌荔支。"
        ], 
        "title": "海音诗（一百首之三六）", 
        "type": "绝句", 
        "yun": "支"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "何必明珠十斛偿，一家八口托檀郎。", 
            "唐山纵有西归日，不肯双飞过墨洋。"
        ], 
        "title": "海音诗（一百首之三八）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "可怜十曲已歔欷，再到堂前笔寓讥。", 
            "辛苦吴航柯博士，载将怨女满船归。"
        ], 
        "title": "海音诗（一百首之四三）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "五虎长牙舞爪来，秋风避债竟无台。", 
            "惊心昨夜西邻哭，掌上明珠去不回。"
        ], 
        "title": "海音诗（一百首之五四）", 
        "type": "绝句", 
        "yun": "灰"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "九抽敢把禁条违，飞去青蚨忽自归。", 
            "寄语杜陵头白叟，可堪日日典春衣。"
        ], 
        "title": "海音诗（一百首之五五）", 
        "type": "绝句", 
        "yun": "微"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "锻矛砺刃卫边垠，恰有三郊比鲁人。", 
            "水债不收公饷亟，头家近日亦愁贫。"
        ], 
        "title": "海音诗（一百首之五六）", 
        "type": "绝句", 
        "yun": "真"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "千金送女亦寻常，翠绕珠围各斗强。", 
            "底事一经思教子，翻愁破费束修羊。"
        ], 
        "title": "海音诗（一百首之六三）", 
        "type": "绝句", 
        "yun": "阳"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "劳身犹足博饔餐，岁暮无衣意亦宽。", 
            "不怕饥寒宁怕死，自家断送入三棺。"
        ], 
        "title": "海音诗（一百首之七七）", 
        "type": "绝句", 
        "yun": "寒"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "怀中刺灭少遭逢，回首家山路万重。", 
            "典尽征衫归未得，几人渌水傍芙蓉。"
        ], 
        "title": "海音诗（一百首之七八）", 
        "type": "绝句", 
        "yun": "冬"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "一死都缘抚字劳，不徒冰雪励清操。", 
            "鸡笼山下舆人在，歌罢前曹复后曹。"
        ], 
        "title": "海音诗（一百首之八七）", 
        "type": "绝句", 
        "yun": "豪"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "迎年饯腊事休论，爆竹声中欲断魂。", 
            "争得城西黄太学，一囊夜半忽敲门。"
        ], 
        "title": "海音诗（一百首之九二）", 
        "type": "绝句", 
        "yun": "元"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "纷纷番割总殃民，谁似吴郎泽及人。", 
            "拚却头颅飞不返，社寮俎豆自千春。"
        ], 
        "title": "海音诗（一百首之九六）", 
        "type": "绝句", 
        "yun": "真"
    }, 
    {
        "author": "刘家谋", 
        "era": "清", 
        "subtype": "七言绝句", 
        "text": [
            "辛苦耕渔朝暮偕，饥来薯米爨牛柴。", 
            "煌煌六十年中纪，贞节如林聚一涯。"
        ], 
        "title": "海音诗（一百首之九七）", 
        "type": "绝句", 
        "yun": "佳"
    }, 
    {
        "author": "刘秉坤", 
        "era": "清", 
        "subtype": null, 
        "text": [
            "六州之铁不铸错，铮铮蒋生人中豪。", 
            "治铁凿孔作横吹，鸣之呜呜山月高。", 
            "粉黕野丹黮易此笛，从兹当废蕲州竹。", 
            "小杜作诗问诡谲，凉吹汉部将安属。", 
            "觱𥳊筝琶皆凡响，羌管修长此独缩。", 
            "律中黄钟糅漭瀁，朅来为君歌一曲。", 
            "水龙吟罢海天青，湘灵一奏蘅芜绿。", 
            "那无劳叨答山鬼，只合赏音索木客。", 
            "不然独洗耳尘清，一声吹裂山头石。"
        ], 
        "title": "答杜唐伥讯蒋吉亭所赠铁笛次韵", 
        "type": "古风", 
        "yun": null
    }, 
    {
        "author": "刘炜潭", 
        "era": "清", 
        "subtype": "五言律诗", 
        "text": [
            "独坐心常远，高吟兴不阑。", 
            "虫声同叹息，花影共荒寒。", 
            "岁歉一方窘，官微八口安。", 
            "西风吹正急，随意理豪端。"
        ], 
        "title": "新田学斋杂诗", 
        "type": "律诗", 
        "yun": "寒"
    }, 
    {
        "author": "刘炜泽", 
        "era": "清", 
        "subtype": "五言律诗", 
        "text": [
            "秋雨涨前溪，山行径转迷。", 
            "谁言僧寺远，只在竹林西。", 
            "殿豁诸天迥，云含众岫低。", 
            "玉峰间倚立，高处一留题。"
        ], 
        "title": "宿玉峰庵", 
        "type": "律诗", 
        "yun": "齐"
    }, 
    {
        "author": "刘炜泽", 
        "era": "清", 
        "subtype": "七言律诗", 
        "text": [
            "章门放棹洒然还，归奉慈帏色笑间。", 
            "绕屋碧生春涧水，登楼青送隔城山。", 
            "兴来诗思何曾灭，老至名心已渐删。", 
            "新酒熟时浇甲子，醉吟镇日自追攀。"
        ], 
        "title": "次韵寿彭警庵舅氏", 
        "type": "律诗", 
        "yun": "删"
    }, 
    {
        "author": "刘果实", 
        "era": "清", 
        "subtype": "七言绝句", 
        "text": [
            "葡萄熟后已无瓜，杨柳萧疏村径斜。", 
            "一树当窗门静掩，豆花红处是君家。"
        ], 
        "title": "秋日城西访友", 
        "type": "绝句", 
        "yun": "麻"
    }, 
    {
        "author": "刘果远", 
        "era": "清", 
        "subtype": "五言律诗", 
        "text": [
            "昭代圭璋器，清时鸾凤仪。", 
            "宅心惟济困，体国在扶危。", 
            "箕尾归何早，夔龙祀岂迟。", 
            "典型犹未远，遗惠遍江湄。"
        ], 
        "title": "挽华鹅湖先生", 
        "type": "律诗", 
        "yun": "支"
    }, 
    {
        "author": "刘果", 
        "era": "清", 
        "subtype": "七言律诗", 
        "text": [
            "吴门风雨听鸡声，共被君家旧著名。", 
            "鼓瑟耻为齐处士，传经犹是鲁诸生。", 
            "孝能继志由天性，淡以论交见古情。", 
            "一榻东邦三皂帽，幼安千载有同盟。"
        ], 
        "title": "赠姜勉中昆仲", 
        "type": "律诗", 
        "yun": "庚"
    }, 
    {
        "author": "刘果", 
        "era": "清", 
        "subtype": "七言律诗", 
        "text": [
            "澄鉴决淇白玉堆，青峰插汉五莲开。", 
            "春前花满卢敖洞，雨后云封苏子台。", 
            "夜半琅琊先见日，天晴潮汐书闻雷。", 
            "李斯古篆留清署，为记秦皇览胜来。"
        ], 
        "title": "客有问东武名胜者略举示意", 
        "type": "律诗", 
        "yun": "灰"
    }, 
    {
        "author": "刘果", 
        "era": "清", 
        "subtype": "七言律诗", 
        "text": [
            "略彴横施磴道偏，棱棱石齿草芊芊。", 
            "溪宽树影遥沈水，云起山峰上接天。", 
            "尘世莺花浑是梦，烟霞鸡犬尽疑仙。", 
            "亦知大隐非容易，欲向此中小结廛。"
        ], 
        "title": "山家", 
        "type": "律诗", 
        "yun": "先"
    }, 
    {
        "author": "刘松苓", 
        "era": "清", 
        "subtype": null, 
        "text": [
            "太湖三万六千顷，沐日浴月雄东南。", 
            "扁舟我昔灾茅酒，蛟龙窟穴穷幽探。", 
            "咽呜咄咤山鬼遁，喝落星斗澄寒潭。", 
            "身披羊裘歌大夏，故友重招来管社。", 
            "冯夷欺我老不才，驱令洪涛迎棹打。", 
            "仓皇之间傍溪曲，莲沼菱塘鉴青渌。", 
            "杨君旧宅苑榭荒，巨手开山殊不俗。", 
            "从容小憩更远寻，披荆拨莽临高岑。", 
            "刖有异境豁人目，水势震荡山浮沈。", 
            "千帆络绎初如织，樯影都从天际没。", 
            "夫椒槜里指顾间，少伯夷光人恍惚。", 
            "浮生碌碌悲如何，白日消磨空浩歌。", 
            "只今亢旱秧欲死，愿举震泽倾滂沱。"
        ], 
        "title": "偕秦凌沧秀才侯青溪道士游管社山", 
        "type": "古风", 
        "yun": null
    }, 
    {
        "author": "刘明灯", 
        "era": "清", 
        "subtype": "七言律诗", 
        "text": [
            "双旌遥向淡兰来，此日登临眼界开。", 
            "大小鸡笼明积雪，高低雉堞挟奔雷。", 
            "穿云十里连稠陇，夹道千章荫古槐。", 
            "海上鲸鲵今息浪，勤修武备拔良才。"
        ], 
        "title": "题三貂岭", 
        "type": "律诗", 
        "yun": "灰"
    }, 
    {
        "author": "刘念拔", 
        "era": "清", 
        "subtype": "七言绝句", 
        "text": [
            "生前词赋杜为家，死后芳词傍浣花。", 
            "当局独翻前后塞，不教儿女笑三巴。"
        ], 
        "title": "崇庆牧常公殉节诗 其一", 
        "type": "绝句", 
        "yun": "麻"
    }, 
    {
        "author": "刘念拔", 
        "era": "清", 
        "subtype": "七言绝句", 
        "text": [
            "昔岭当年战大儒，一身是胆万人呼。", 
            "沙场取义何论命，誓要金川入版图。"
        ], 
        "title": "崇庆牧常公殉节诗 其二", 
        "type": "绝句", 
        "yun": "虞"
    }, 
    {
        "author": "刘建", 
        "era": "清", 
        "subtype": null, 
        "text": [
            "独坐孤灯，夜来愁听更声恶。", 
            "魂销魄落。", 
            "半是情牵着。", 
            "泪湿青衫，自叹鸳鸯错。", 
            "相思托。", 
            "书成盈幄。", 
            "字不堪重约。"
        ], 
        "title": "点绛唇（见《众香词》）", 
        "type": "词", 
        "yun": null
    }, 
    {
        "author": "刘建", 
        "era": "清", 
        "subtype": null, 
        "text": [
            "春风淡荡柳丝柔。", 
            "无端情思悠悠。", 
            "终朝独自倚高楼。", 
            "懒下帘钩。", 
            "怕睹花间蛱蝶，惊看水上雎鸠。", 
            "莺俦燕侣各风流。", 
            "那管人愁。"
        ], 
        "title": "画堂春", 
        "type": "词", 
        "yun": null
    }, 
    {
        "author": "刘建", 
        "era": "清", 
        "subtype": null, 
        "text": [
            "春光太早。", 
            "乳燕雕梁绕。", 
            "枝上莺声又巧，柳学纤腰如袅。", 
            "兰闺晓梦才醒。", 
            "苍苔砌外闲行。", 
            "春到园林如画，梅花香染江城。"
        ], 
        "title": "清平乐 早春", 
        "type": "词", 
        "yun": null
    }, 
    {
        "author": "刘岩", 
        "era": "清", 
        "subtype": null, 
        "text": [
            "抛金似泥涂，不如富购书。", 
            "有书堆数仞，不如读盈寸。", 
            "读书虽可喜，何如躬践履。", 
            "积金不积书，守财一何鄙！", 
            "书多弗能读，贾肆浪奢侈。", 
            "能读弗能行，蠹枯成敝纸。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "刘岩", 
        "era": "清", 
        "subtype": null, 
        "text": [
            "凶器古有兵，高品古有名。", 
            "兵凶不可黩，名美不可争。", 
            "赫赫鬼神心，恶杀兼恶盈。", 
            "穷兵祸自毙，矜名身自倾。", 
            "二者同一机，盈乃与杀并。", 
            "惟寂与惟寞，所以全厥生。"
        ], 
        "title": "杂感", 
        "type": "古风", 
        "yun": "庚"
    }, 
    {
        "author": "刘岩", 
        "era": "清", 
        "subtype": null, 
        "text": [
            "我本江东产，君乃渭北人。", 
            "二纪聚京国，情若同胞亲。", 
            "两家有娇儿，盈盈掌中珍。", 
            "齿发过半百，得嗣皆艰辛。", 
            "惓言双稚子，永好为弟昆。", 
            "君魂游泰岱，輀车返西秦。", 
            "我儿泣呱呱，君儿泪沄沄。", 
            "婴孩离且痛，何况我与君。", 
            "生别且不忍，何况死生分？"
        ], 
        "title": "哭家西谷侍御", 
        "type": "古风", 
        "yun": null
    }, 
    {
        "author": "刘岩", 
        "era": "清", 
        "subtype": null, 
        "text": [
            "空墀雪未消，寒酌人初醒。", 
            "穷冬岁欲徂，不觉增酸耿。", 
            "离逖十年心，凄清一灯影。", 
            "泥途子在屯，羁絷余蒙眚。", 
            "日月悬高天，波澜起眢井。", 
            "良朋翳岂无，古义夙所秉。", 
            "破胆倚平生，掉臂咤俄倾。", 
            "袖短展莫长，灰残嘘亦冷。", 
            "非子谁慰怀，使我日延颈。", 
            "患来悔近名，老至忆幽并。", 
            "宿诺焉可孤，相期问清颍。"
        ], 
        "title": "与履安夜话", 
        "type": "古风", 
        "yun": null
    }, 
    {
        "author": "刘岩", 
        "era": "清", 
        "subtype": null, 
        "text": [
            "邹阳休上书，缧绁非所耻。", 
            "祸虽如风飙，义命有根柢。", 
            "次公从长公，讲经狴犴底。", 
            "闻道在崇朝，夕死亦可矣。", 
            "刑以惩小人，怀之在君子。", 
            "匕鬯苟不隳，何妨惊百里。", 
            "委运与思愆，并行正相倚。", 
            "古人大业成，皆自忧患始。"
        ], 
        "title": "赠人", 
        "type": "古风", 
        "yun": null
    }, 
    {
        "author": "刘岩", 
        "era": "清", 
        "subtype": null, 
        "text": [
            "兔魄晦乃光，尺蠖屈乃伸。", 
            "众顺死之辖，诸逆生之门。", 
            "聋者目善视，瞽者耳善闻。", 
            "缺一得专一，用志斯不分。", 
            "困尔以疢痗，加之以艰辛。", 
            "谁悟天地意，无恩乃殊恩。"
        ], 
        "title": "病中杂诗", 
        "type": "古风", 
        "yun": null
    }, 
    {
        "author": "刘岩", 
        "era": "清", 
        "subtype": null, 
        "text": [
            "病中决归计，预以书报家。", 
            "妻儿怀征人，夜夜占灯花。", 
            "不望印悬肘，不希金满车。", 
            "妻愿见阿夫，儿愿见阿耶。", 
            "骨肉苟得完，长饥又何嗟。", 
            "宁知忽弃捐，旅魂栖天涯。"
        ], 
        "title": "挽徐泰初 其一", 
        "type": "古风", 
        "yun": "麻"
    }, 
    {
        "author": "刘岩", 
        "era": "清", 
        "subtype": null, 
        "text": [
            "忆与汝偕游，爰自白门始。", 
            "驱驴来幽燕，卧我空斋里。", 
            "阶前木叶声，秋雨打窗纸。", 
            "坐上无车公，饮酒不欢喜。", 
            "当时意气豪，尔我俱壮齿。", 
            "弹指廿馀年，蹉跎嗟我子。", 
            "余见子盛衰，余亦将老矣。", 
            "惆怅平生心，悲风飒然起。"
        ], 
        "title": "挽徐泰初 其二", 
        "type": "古风", 
        "yun": "纸"
    }, 
    {
        "author": "刘岩", 
        "era": "清", 
        "subtype": null, 
        "text": [
            "造物使子穷，穷且至于死。", 
            "死且在道途，何为命如此。", 
            "孱孱浮薄躯，船木薄如纸。", 
            "潞水深复深，蛟鼍弄牙齿。", 
            "一榇波上轻，归去三千里。", 
            "篷窗夜哭声，如在枫林里。"
        ], 
        "title": "挽徐泰初 其三", 
        "type": "古风", 
        "yun": "纸"
    }, 
    {
        "author": "刘岩", 
        "era": "清", 
        "subtype": null, 
        "text": [
            "金庭洞天高冥冥，悬崖峭壁垂苍藤。", 
            "风饕雪啮雨淋沥，孕藏夔魍遭雷霆。", 
            "九峰一万八千丈，兜络石骨撑天青。", 
            "天台仙人挥玉斧，斫断一枝手中拄。", 
            "出洞入洞拨痴云，上山下山鞭馁虎。", 
            "我昨五岳恣游遨，扶持两脚欺猿猱。", 
            "东坡铁君已绣涩，少陵桃竹难坚牢。", 
            "可怜形质癯然瘦，经历千年始成就。", 
            "五百为春五百秋，应与大椿禀同厚。", 
            "只今九节八尺长，模状依稀老耆旧。", 
            "一生耻傍博山侯，伛偻省中笑灵寿。"
        ], 
        "title": "天台万年藤杖歌", 
        "type": "古风", 
        "yun": null
    }, 
    {
        "author": "刘宝树", 
        "era": "清", 
        "subtype": "七言绝句", 
        "text": [
            "浓春烟景尽销沈，槐夏风光归思深。", 
            "最不可人花里菊，十分秋意似侬心。"
        ], 
        "title": "偶成", 
        "type": "绝句", 
        "yun": "侵"
    }, 
    {
        "author": "刘宗霈", 
        "era": "清", 
        "subtype": "七言律诗", 
        "text": [
            "乍逢红雨点回塘，又见平畦千顷黄。", 
            "色比散金无异种，香连绣壤不分疆。", 
            "已娱老眼消春昼，旋引归心立夕阳。", 
            "燕麦兔葵无感触，不须佳句忆刘郎。"
        ], 
        "title": "看菜花", 
        "type": "律诗", 
        "yun": "阳"
    }, 
    {
        "author": "刘宗洙", 
        "era": "清", 
        "subtype": "七言律诗", 
        "text": [
            "小试山城拂袖归，甘棠一树带朝晖。", 
            "风流刺史留清泽，俊逸参军换野衣。", 
            "五柳阴浓凭寄傲，七弦韵好可忘机。", 
            "江干正击苍生望，肯把勋猷老钓矶。"
        ], 
        "title": "送顾文海司马", 
        "type": "律诗", 
        "yun": "微"
    }, 
    {
        "author": "刘宗玉", 
        "era": "清", 
        "subtype": null, 
        "text": [
            "今朝却喜上巳，又来湖舫高歌。", 
            "仿佛兰亭景象，不开口笑如何？"
        ], 
        "title": "湖上春兴", 
        "type": "六言诗", 
        "yun": "歌"
    }, 
    {
        "author": "刘宝树", 
        "era": "清", 
        "subtype": "五言律诗", 
        "text": [
            "一叶乘风去，青山两岸分。", 
            "峰高微碍月，岭断澹连云。", 
            "乱竹鸥群路，平沙鸟迹文。", 
            "栖霞何处是，钟磬半空闻。"
        ], 
        "title": "薄暮自京口扬帆夜抵栖霞", 
        "type": "律诗", 
        "yun": "文"
    }, 
    {
        "author": "刘宝树", 
        "era": "清", 
        "subtype": "五言律诗", 
        "text": [
            "杖策郊坰外，长桥卧远村。", 
            "品题三字重，名姓百年存。", 
            "地岂刘缠国，田非邓艾屯。", 
            "画川风景异，流水断柴门。"
        ], 
        "title": "智者桥", 
        "type": "律诗", 
        "yun": "元"
    }, 
    {
        "author": "刘岩", 
        "era": "清", 
        "subtype": "七言律诗", 
        "text": [
            "倭髻明珠缃绮裙，钩将沃若叶纷纷。", 
            "千人坐上夸夫婿，五马车边笑使君。", 
            "洛水但闻歌闭月，巫山惟见赋行云。", 
            "罗敷本是邯郸女，能遣桑中似《汝坟》？"
        ], 
        "title": "采桑秦氏女", 
        "type": "律诗", 
        "yun": "文"
    }, 
    {
        "author": "刘秉坤", 
        "era": "清", 
        "subtype": "七言律诗", 
        "text": [
            "十日愁霖不出村，溪烟山雾昼长昏。", 
            "木绵积雨多辞树，水气如云欲到门。", 
            "无复故人话朝夕，偶从田父牧鸡豚。", 
            "舍南剩有群鸥至，极目荒塍满稻孙。"
        ], 
        "title": "雨", 
        "type": "律诗", 
        "yun": "元"
    }, 
    {
        "author": "刘秉恬", 
        "era": "清", 
        "subtype": "五言律诗", 
        "text": [
            "玉镜当空照，流辉万里清。", 
            "最关游子意，偏动远人情。", 
            "夜伴琴书息，朝辞剑佩行。", 
            "邮亭多少处，明月旧题名。"
        ], 
        "title": "明月店", 
        "type": "律诗", 
        "yun": "庚"
    }, 
    {
        "author": "刘学洙", 
        "era": "清", 
        "subtype": null, 
        "text": [
            "幽兰在空谷，寂寞无人知。", 
            "日与众卉伍，牧竖将见欺。", 
            "美人携之归，光华倾一时。", 
            "芬芳随风发，过者皆叹咨。", 
            "素质本无加，人情自参差。"
        ], 
        "title": "幽兰", 
        "type": "古风", 
        "yun": "支"
    }, 
    {
        "author": "刘学洙", 
        "era": "清", 
        "subtype": null, 
        "text": [
            "邻女嫁豪华，被服多珠翠。", 
            "昨归宁父母，蓬巷高车贲。", 
            "荣光炫人目，女心常惴惴。", 
            "入门争取怜，金钗行十二。", 
            "婉转事君子，深惭未当意。", 
            "寒女躬操作，寤寐淡无事。", 
            "谁言劳力苦，心逸良不易。"
        ], 
        "title": "邻女", 
        "type": "古风", 
        "yun": "寘"
    }, 
    {
        "author": "刘侃", 
        "era": "清", 
        "subtype": null, 
        "text": [
            "晓钟散前林，山人秋睡足。", 
            "短筇破湖烟，一径入寒绿。", 
            "行行到深湾，惊起两飞鹄。"
        ], 
        "title": "明湖道上", 
        "type": "古风", 
        "yun": "沃"
    }, 
    {
        "author": "刘佳", 
        "era": "清", 
        "subtype": null, 
        "text": [
            "青山突起三高峰，峰峰削出青芙蓉。", 
            "云有仙灵觞其上，骖龙往往翔空濛。", 
            "偶然一龙夜蜕骨，化为千岁虬枝松。", 
            "仙都窈窕秘奇玩，至今万叠云霞封。", 
            "何来草笠宛陵客，平地腾行轻绝迹。", 
            "猱升玃走疾如飞，夜半山灵惊辟易。", 
            "苍龙局促不能翔，长縆一丈缚其脊。", 
            "挥鞭驱驰下九天，崖石摧颓山魅泣。", 
            "舁与贵家置窗牖，主人矜惜得未有。", 
            "我独一见心生怜，此意分明谁与剖。", 
            "由来神物非偶然，托地既高得天厚。", 
            "此松如历几千年，岂复区区屑培塿。", 
            "尔曹不识造物心，坐使支离成老叟。", 
            "呜呼尔松且勿悲，雷雨空山会有时。", 
            "群仙云中一招手，掉尾仍化苍龙飞。"
        ], 
        "title": "江郎山松歌", 
        "type": "古风", 
        "yun": null
    }, 
    {
        "author": "刘佳", 
        "era": "清", 
        "subtype": null, 
        "text": [
            "谷转山已开，孤亭出烟林。", 
            "不见飘幡影，但闻疏钟音。", 
            "迤逦寻寺去，杳窈穿云深。", 
            "万绿并一气，白日禅堂阴。", 
            "疏花静方吐，幽鸟间自吟。", 
            "松颠得高阁，摄衣同登临。", 
            "群山如玉玦，苍然抱我襟。", 
            "一泉饮法雨，顿悔出山心。"
        ], 
        "title": "正月初八日与少史访烟霞洞复历理安寺五云山云栖诸胜 其一", 
        "type": "古风", 
        "yun": "侵"
    }, 
    {
        "author": "刘佳", 
        "era": "清", 
        "subtype": null, 
        "text": [
            "五云高巀嵲，琳阙冠其颠。", 
            "恃强逞腰脚，欲越猿猱先。", 
            "谁知绝顶上，平地宽于田。", 
            "了了三折水，搅之在目前。", 
            "一塔仅如篙，平出空江烟。", 
            "相约勿高啸，恐惊蛟龙眠。"
        ], 
        "title": "正月初八日与少史访烟霞洞复历理安寺五云山云栖诸胜 其二", 
        "type": "古风", 
        "yun": "先"
    }, 
    {
        "author": "刘佳", 
        "era": "清", 
        "subtype": null, 
        "text": [
            "逾岭身更轻，疾下忽如坠。", 
            "俯指莲师龛，窈然落深翠。", 
            "以竹为之天，日色不到地。", 
            "僧房如蜂房，遍向深岩缀。", 
            "修笕鸣斋厨，净香发经笥。", 
            "未离簪组身，焉谢烹炮味。", 
            "普救遍众生，儒佛原同意。"
        ], 
        "title": "正月初八日与少史访烟霞洞复历理安寺五云山云栖诸胜 其三", 
        "type": "古风", 
        "yun": null
    }, 
    {
        "author": "刘诒慎", 
        "era": "清", 
        "subtype": "五言律诗", 
        "text": [
            "惊涛挟风起，一笑独寻山。", 
            "近海无连岭，因沙作戍关。", 
            "棉田新涨急，雨网钓舟还。", 
            "人事从漂泊，登临意作闲。"
        ], 
        "title": "守风福山港因登福山", 
        "type": "律诗", 
        "yun": "删"
    }, 
    {
        "author": "刘芳躅", 
        "era": "清", 
        "subtype": "五言律诗", 
        "text": [
            "孔庭释菜后，携客步莓苔。", 
            "牺象汤孙彻，金丝鲁殿开。", 
            "牲碑工拓就，蓍草马䭾回。", 
            "愧少《春秋》癖，言旋罢讲台。"
        ], 
        "title": "曲阜晚眺和朱竹垞韵", 
        "type": "律诗", 
        "yun": "灰"
    }, 
    {
        "author": "刘芳洪", 
        "era": "清", 
        "subtype": "七言绝句", 
        "text": [
            "露光湛湛散晴溪，一带沙痕印马蹄。", 
            "何处疏林鸟飞早，远烟残月隔村西。"
        ], 
        "title": "冷村早行", 
        "type": "绝句", 
        "yun": "齐"
    }, 
    {
        "author": "刘芳", 
        "era": "清", 
        "subtype": null, 
        "text": [
            "旷达见高情，知交托平素。", 
            "相与陟危峰，奇观敦夙慕。", 
            "我心窃自喜，早行莫迟误。", 
            "呼童不及膺，出门自发付。", 
            "茶铛手可提，炉碳裹以布。", 
            "萦回江水清，品尝忘日暮。", 
            "岩壑态探讨，狂笑蛟龙怖。", 
            "烟树碧沉沉，乱鸦飞远渡。", 
            "别去订后期，计日梅花吐。", 
            "过我复寻欢，春风满园圃。"
        ], 
        "title": "同王圣濡张时升徐锡溟游鹅鼻峰", 
        "type": "古风", 
        "yun": "遇"
    }, 
    {
        "author": "刘良璧", 
        "era": "清", 
        "subtype": null, 
        "text": [
            "晓出彰山北，北风何凄凉。", 
            "晚入沙辘社，社番何踉跄。", 
            "十年大甲西，作歹自惊惶。", 
            "牛骂及大肚，挺而走高冈。", 
            "蠢尔无知番，奋臂似螳螂。", 
            "王师一云集，取之如探囊。", 
            "忆此沙辘社，先年未受创。", 
            "王丞为司马，抚绥得其方。", 
            "孙公为副臬，恤赏不计量。", 
            "为言北路番，无如沙辘强。", 
            "马牛遍原野，黍稷盈仓箱。", 
            "麻踏如飞健，牵手逞艳妆。", 
            "倘为千夫长，驭之楫疆场。", 
            "张弓还挟矢，亦可壮金汤。", 
            "奈何逢数奇，职守失其纲。", 
            "劳役无休息，铢求不可当。", 
            "穷番计无出，刳肉以医疮。", 
            "支应力不给，势促乃跳梁。", 
            "一朝分箭起，焚杀自猖狂。", 
            "蛮声振半线，羽镞若飞蝗。", 
            "调兵更遣将，荡平落大荒。", 
            "危哉沙辘社，几希就灭亡。", 
            "皇恩许迁善，生者还其乡。", 
            "番妇半寡居，番童少雁行。", 
            "嗟乎沙辘番，盛衰物之常。", 
            "祗今防厅廨，荒烟蔓道旁。", 
            "造物宁恶满，人事实不臧。", 
            "履霜坚冰至，易戒恶可忘。", 
            "夜深风飒飒，独坐思茫茫。", 
            "司牧人难得，惘然太息长。"
        ], 
        "title": "沙辘行", 
        "type": "古风", 
        "yun": "阳"
    }, 
    {
        "author": "刘纶", 
        "era": "清", 
        "subtype": null, 
        "text": [
            "一发无崇冈，一掌无大陆。", 
            "美哉洵吉林，得地皆灌木。", 
            "木生太古阅世频，有若鼻祖见耳孙。", 
            "号为窝集钜细别，兹山绝特尤离群。", 
            "傍厓谁辟土囊口，巨灵前驱五丁后。", 
            "密荫翩疑鸾鹄停，缪枝瘦似蛟蛇走。", 
            "尔时霜气渲红青，倪黄小稿无能名。", 
            "又如拥涂万斿纛，灵威护辇良可徵。", 
            "清音上度迦陵鸟，遥光下发岱舆草。", 
            "脱叶罗疏讶雨花，马头乱点人争道。", 
            "虚翠沾衣不知处，檐卜优昙本无树。", 
            "两丸日月东复西，溟濛一气惟仙雾。", 
            "春秋八千孰推此，众香国拟无遮比。", 
            "不材木植何有乡，大海微沤能著几。", 
            "就中松塔多离奇，巍巍七级知谁为。", 
            "尽斫根柯求粟粒，落实弃材奚取斯。", 
            "出山共诧须眉清，袖中谡谡天风声。", 
            "佳境目食苦难写，龌龊空惭拾橡行。"
        ], 
        "title": "窝集行恭和圣制元韵", 
        "type": "古风", 
        "yun": null
    }, 
    {
        "author": "刘纶", 
        "era": "清", 
        "subtype": null, 
        "text": [
            "皤其腹，缄其口。", 
            "上如覆盎下如臼，匪卮而漏瓶而守。", 
            "小儿宝之比钱薮，使我空囊日见丑。", 
            "瘦妻笑扑手，急为小儿剖。", 
            "今日餦餭馎饦百不有，他日逡巡与耶试取酒。", 
            "汉缿前，唐匦后，肖物于兹得八九。", 
            "那知周庙间，欹器垂铭久。", 
            "格人元龟宁尔咎，且待朝来廪饩关，恣尔高擎画叉走。"
        ], 
        "title": "扑满", 
        "type": "古风", 
        "yun": "有"
    }, 
    {
        "author": "刘纶", 
        "era": "清", 
        "subtype": null, 
        "text": [
            "落日在马首，山色青绵绵。", 
            "上有禁烟树，下有旌善田。", 
            "五蛇一乾腊，明信夫何愆。", 
            "遗荣怨未平，矫时或过焉。", 
            "我欲望南山，径路抑已偏。", 
            "我欲望北山，猿鹤还可怜。", 
            "不才愧持禄，文身以贪天。", 
            "振策遵前涂，空歌《招隐》篇。"
        ], 
        "title": "望绵山", 
        "type": "古风", 
        "yun": "先"
    }, 
    {
        "author": "刘纶", 
        "era": "清", 
        "subtype": null, 
        "text": [
            "折柳复折柳，柳冻不成条。", 
            "堠亭风雪断行迹，何来一骑随盘雕。", 
            "前年蜀冈今海徼，有家如寓还空侨。", 
            "到门空博儿女笑，悭囊不救长啼号。", 
            "袖中漫灭贵人刺，嫁衣辛苦酬知交。", 
            "校勘曾从流内选，选人持牒腾呵嘲。", 
            "摇头耸肩服诗械，之才岂合供佥曹。", 
            "佥曹未得求幕僚，庑下匆匆重打包。", 
            "我闻罗浮之山足仙种，麻姑五色裾飘飖。", 
            "又闻合江之门富嘉树，玉奴雪肌开绛绡。", 
            "先生压装鲜长物，壮游万里收吟瓢。", 
            "赵尉丛台已砂砾，虞卿别苑仍蓬蒿。", 
            "韩公苏公不可作，残碑剩碣留爬搔。", 
            "依人自古无特操，履綦喜伴仙人乔。", 
            "惠州饱饭洵可乐，蜑船试采珠娘谣。"
        ], 
        "title": "折柳歌送从叔穰塍先生之粤东幕", 
        "type": "古风", 
        "yun": null
    }, 
    {
        "author": "刘纶", 
        "era": "清", 
        "subtype": null, 
        "text": [
            "铜虬咽清昼，骤雨鸣溅溅。", 
            "揽衣循广墀，寂照生寒烟。", 
            "乍疑玉女箭，当窗逞骈阗。", 
            "旋讶鲛妾珠，入掌争蝉联。", 
            "因风倏变现，幻影相夤缘。", 
            "我闻香海潮回一弹指，三山浮动惊顽仙。", 
            "以无明故作水观，画空得界成中边。", 
            "本来无受讵有触，物间之物圆间圆。", 
            "针锋粟颗绝思议，印可未得知闻悬。", 
            "妙手烦公碎虚白，覆杯涤尽坳堂砖。", 
            "晶帘高轴玉壶净，照座但有真如篇。"
        ], 
        "title": "浮沤篇同宗室塞晓亭阁学赋", 
        "type": "古风", 
        "yun": "先"
    }, 
    {
        "author": "刘纶", 
        "era": "清", 
        "subtype": null, 
        "text": [
            "谈兵早佩威宁剑，谪官独抱端明砚。", 
            "端明匪砚是断碑，割剩天边紫云片。", 
            "十二字余墨妙诗，节角依然露生面。", 
            "丞哉丞哉定谁负，镌名钤印相矜衒。", 
            "蛮烟瘴雨久沈霾，重扪十指精神见。", 
            "乃知古之学道人，定力非关出研炼。", 
            "君不见江岸衣冠匿影过，几曾寥廓捍虞罗。", 
            "厥后大功溃成九华坐，闻召即至回谴诃，此时此砚百遍凭摩挲。", 
            "想当下南昌，檄书快意蠲宿疴。", 
            "及其归阳明，语录微指醒群魔。", 
            "而于学道之人一一若无预，儒林将相史策空分科，何来高第弟子入室还操戈。", 
            "逆阉固无论，张桂庸足苛，只合携持二松四槐日对哦。", 
            "请因公砚质疑义，石不可转墨可磨。"
        ], 
        "title": "王文成断碑砚歌", 
        "type": "古风", 
        "yun": null
    }, 
    {
        "author": "刘纶", 
        "era": "清", 
        "subtype": null, 
        "text": [
            "嫩曲尘看净业销，栖鸦忆赋最柔条。", 
            "卅年人老尊前酒，一月春赊陌上箫。", 
            "山水清音公自领，烟霞锢疾我应饶。", 
            "归途马随司隶，独苦头风气不骄。"
        ], 
        "title": "柳色次英梦堂即席元韵", 
        "type": "古风", 
        "yun": "萧"
    }, 
    {
        "author": "刘纯炜", 
        "era": "清", 
        "subtype": "五言律诗", 
        "text": [
            "检点三年事，归装一叶舟。", 
            "凄凉行色晚，惨淡暮云收。", 
            "结绶嗟何滞，悬车愿早休。", 
            "故园松菊在，念此倍难留。"
        ], 
        "title": "留别长宜", 
        "type": "律诗", 
        "yun": "尤"
    }, 
    {
        "author": "刘沅", 
        "era": "清", 
        "subtype": "五言律诗", 
        "text": [
            "竞说铜山利，谁怜象齿焚。", 
            "双江成古堑，一马上秋云。", 
            "人事风波驶，天心冷暖分。", 
            "箐林春未晚，蔬笋恋余薰。"
        ], 
        "title": "荣经即事", 
        "type": "律诗", 
        "yun": "文"
    }, 
    {
        "author": "刘沄", 
        "era": "清", 
        "subtype": "七言律诗", 
        "text": [
            "虎山春暖共攀跻，飞步凌空下望迷。", 
            "城郭万家无近远，烟云几处互高低。", 
            "藐姑疑接神人迹，僧寺来寻旧日题。", 
            "安得脱然游物外，不教尘世日栖栖。"
        ], 
        "title": "偕友人登虎山观音堆眺望", 
        "type": "律诗", 
        "yun": "齐"
    }, 
    {
        "author": "刘时英", 
        "era": "清", 
        "subtype": "五言律诗", 
        "text": [
            "不复闻刁斗，长吟酒一卮。", 
            "寒蝉鸣古树，惊鸟落高枝。", 
            "有恨人衰矣，无才歌已而。", 
            "行藏那可问，辜负菊花期。"
        ], 
        "title": "秋夜", 
        "type": "律诗", 
        "yun": "支"
    }, 
    {
        "author": "刘应陛", 
        "era": "清", 
        "subtype": null, 
        "text": [
            "初景览澄霁，芳林霭余清。", 
            "连峰抗高馆，曲流带层城。", 
            "下帷志安逮，灌园力交营。", 
            "绿水春始波，紫䖀路渐荣。", 
            "潜虬奋阴壑，时禽变春声。", 
            "怀新恐节逝，进德戒处盈。", 
            "邱樊守虚寂，素履惭幽贞。", 
            "兰皋信延伫，觞咏陶孤情。", 
            "谢生感飞鸿，楚客吟芳蘅。", 
            "物候足可娱，偃仰依紫荆。"
        ], 
        "title": "首春南园作", 
        "type": "古风", 
        "yun": "庚"
    }, 
    {
        "author": "刘应陛", 
        "era": "清", 
        "subtype": null, 
        "text": [
            "昨从涧西寺，君返山南宅。", 
            "微雨湖上来，楚云万重碧。", 
            "丁丁伐木响，悠悠山坡隔。", 
            "世故纷纠缠，远忆联床夕。"
        ], 
        "title": "乐寅还西山后雨弥日寄忆", 
        "type": "古风", 
        "yun": "陌"
    }, 
    {
        "author": "刘应陛", 
        "era": "清", 
        "subtype": null, 
        "text": [
            "朝发朗陵途，羁心杪秋积。", 
            "北风吹五两，淮流澹将夕。", 
            "明霞上远水，寒树带行客。", 
            "故人望何处，西南几峰碧。"
        ], 
        "title": "次淮上寄乐寅", 
        "type": "古风", 
        "yun": "陌"
    }, 
    {
        "author": "刘应陛", 
        "era": "清", 
        "subtype": null, 
        "text": [
            "五日遵折坂，目极苍云间。", 
            "其阳类盘谷，其阴若商颜。", 
            "蜿蜒各异状，登陟岨且艰。", 
            "木末悬匹练，万仞流淙潺。", 
            "游鱼澹相乐，注视神为闲。", 
            "石濑成夕宿，铁幛行晨攀。", 
            "飞梁峙双表，下若横重关。", 
            "谁张屏九叠，烂如古锦斑。", 
            "远梦镜湖月，媌娥陂上山。", 
            "东风草微绿，谷口花成殷。", 
            "须记嵩阳下，应待行云还。"
        ], 
        "title": "游西山却忆贤首书舍次乐寅韵", 
        "type": "古风", 
        "yun": "删"
    }, 
    {
        "author": "刘应陛", 
        "era": "清", 
        "subtype": null, 
        "text": [
            "山寒澹成烟，溪午游气重。", 
            "杳杳苍翠间，樵苏殊未逢。", 
            "岩栖缅微尚，寄此泉石踪。", 
            "我昔往从之，三载巢云松。", 
            "忧乐趋岂殊，出处理亦同。", 
            "谢彼招隐人，却爱青芙蓉。", 
            "桂树山之幽，童童开春冬。", 
            "苍然溪谷深，暝色来西峰。"
        ], 
        "title": "首春贤首寺留别", 
        "type": "古风", 
        "yun": null
    }, 
    {
        "author": "刘应陛", 
        "era": "清", 
        "subtype": null, 
        "text": [
            "幽壑忽复启，升云瞰群峰。", 
            "悬磴萦细缕，喷泉曳危春。", 
            "居人背三阪，涧道激流淙。", 
            "青荔既覆屋，红槿亦列墉。", 
            "洄沿乏虚泛，陵缅恣幽踪。", 
            "岂伊慕樵隐，聊此游天慵。", 
            "独往意忘归，日暮采紫茸。"
        ], 
        "title": "由灵山赴丹谷", 
        "type": "古风", 
        "yun": null
    }, 
    {
        "author": "刘应陛", 
        "era": "清", 
        "subtype": null, 
        "text": [
            "众山肇桐柏，淮浉两经络。", 
            "虽复深箐中，荡然出林壑。", 
            "云麾旧时踪，陵谷久索寞。", 
            "仲蔚蓬蒿人，红颜任栖托。", 
            "花竹通阡术，紫荆罗鸟雀。", 
            "侧闻西山游，藜杖远探索。", 
            "角巾亦嘉侣，眷焉斸灵药。", 
            "是时春雨余，石磴竞红萼。", 
            "名蓝匝青翠，云水气参错。", 
            "湍激自殊响，夼崩怒相搏。", 
            "鞺鞳无停奏，洄漩倏连跃。", 
            "始信山水音，清泠发天乐。", 
            "遥瞻穷跻攀，长吟振层崿。", 
            "萝带分婉娈，招携怅兹约。", 
            "想当旧雨佳，枉尔碧云作。"
        ], 
        "title": "闻乐寅近同筠亭游响水寺", 
        "type": "古风", 
        "yun": "药"
    }, 
    {
        "author": "刘应陛", 
        "era": "清", 
        "subtype": null, 
        "text": [
            "芙蓉九叠张翠屏，铁色四列浮空冥。", 
            "双泉激射作云气，空濛忽散层崖青。", 
            "须臾随风远漫灭，飞流皑皑千尺雪。", 
            "五丁力镵丹幛开，双童旄倚青壁裂。", 
            "訇然石扇凭蛟宫，洞中日日生雷风。", 
            "我来仲春气始霁，数子藤竹来相同。", 
            "红泉碧树两幽绝，千载令人怀谢公。"
        ], 
        "title": "游滴水崖歌", 
        "type": "古风", 
        "yun": null
    }, 
    {
        "author": "刘应陛", 
        "era": "清", 
        "subtype": null, 
        "text": [
            "君今胡为在幽谷，读书等身花满屋。", 
            "天寒日暮溪壑深，骑马入城就我宿。", 
            "人生三十真壮年，况君才藻尤翩翩。", 
            "岁拾橡栗岂人意，时逢泉石多夤缘。", 
            "群山压城云气湿，残镫对坐寒雨急。", 
            "秋井青苔何处无，空山白璧谁人泣。", 
            "我歌偪仄君莫悲，男儿飞伏会有时。", 
            "不如且尽杯中醁，勿使鸡鸣庭树枝。"
        ], 
        "title": "夜酌与乐寅", 
        "type": "古风", 
        "yun": null
    }, 
    {
        "author": "刘应陛", 
        "era": "清", 
        "subtype": null, 
        "text": [
            "东山五日行复宿，溪上秋风破茅屋。", 
            "野人更邀西涧行，骑马沿缘穿水竹。", 
            "平田粳稻临柴门，秋蛩向夕鸣篱根。", 
            "残镫酌罢卧山牖，一夜风雨孤村昏。", 
            "空林飒飒高雾湿，四山无人溪水急。", 
            "邻家酒熟呼我尝，冒险冲泥下广隰。", 
            "秋天漠漠雨如织，归向前村正昏黑。", 
            "床沾屋漏不得眠，穷谷深山感何极。", 
            "男儿悠悠江海人，胡为久卧山中身。", 
            "明朝雨晴驱马去，回首云磴空嶙峋。"
        ], 
        "title": "山中久雨邻人招饮比夜复还所居", 
        "type": "古风", 
        "yun": null
    }, 
    {
        "author": "刘希班", 
        "era": "清", 
        "subtype": "五言绝句", 
        "text": [
            "大义千年重，浮生一粒轻。", 
            "留儿贞节在，儿死胜儿生。"
        ], 
        "title": "慰母", 
        "type": "绝句", 
        "yun": "庚"
    }, 
    {
        "author": "刘寿萱", 
        "era": "清", 
        "subtype": null, 
        "text": [
            "新花开故枝，旧花落多时。", 
            "郎今勿娱嬉，听妾前致辞。", 
            "妾为郎后妇，恃爱忘妾丑。", 
            "郎心置妾怀，妾心印郎口。", 
            "东市买明珠，南市买罗襦，西市买美酒，北市买银鲈。", 
            "膏泽面肤悦，衣食信无缺。", 
            "长跪问前妻，请郎一一说。", 
            "前妻来归日，值郎贫贱时。", 
            "无薪炊扊扅，无粟朝忍饥。", 
            "畜妾今日富，忘郎昔日贫。", 
            "岂惟忘昔贫，并忘旧时人。", 
            "旧人为郎死，死后幸有子。", 
            "劝郎续弦胶，家事须料理。", 
            "濒危执郎手，惜此呱呱儿。", 
            "弃置在后人，生死从郎为。", 
            "妾身赴泉壤，妾魂守家门。", 
            "孤儿眼中血，新人掌中痕。", 
            "郎言听未终，新妇声暗吞。", 
            "结发尚寡恩，新婚何足论。", 
            "愿移爱妾意，先慰泉下魂。"
        ], 
        "title": "白头吟", 
        "type": "乐府曲辞", 
        "yun": null
    }, 
    {
        "author": "刘孚翊", 
        "era": "清", 
        "subtype": "五言律诗", 
        "text": [
            "历历经过事，昏昏醉梦中。", 
            "江湖愁日短，天地泣途穷。", 
            "佳节因人过，伤心有尔同。", 
            "平生忧患意，何处问苍穹。"
        ], 
        "title": "至日示舍弟", 
        "type": "律诗", 
        "yun": "东"
    }, 
    {
        "author": "刘寿萱", 
        "era": "清", 
        "subtype": null, 
        "text": [
            "明妃生长荆门时，布裙照耀倾城姿。", 
            "心高不肯厮养嫁，年少常期天子知。", 
            "汉家天子勤宵旰，后宫佳丽无心玩。", 
            "单于岁入雁门关，羽檄纷驰常待旦。", 
            "待旦何人侍至尊，三千宫女竞承恩。", 
            "深宫一入如长夜，镜里朱颜祇泪痕。", 
            "泪痕终日对东风，月落乌啼朝暮中。", 
            "春光不管垂杨碧，秋雨谁题落叶红。", 
            "千金耻买相如赋，况肯低眉暗行赂。", 
            "画工能窃太阿权，颠倒妍媸君勿顾。", 
            "赢得乌孙下嫁名，君王惨淡在临行。", 
            "早知我见犹怜妆，却恨图穷已误卿。", 
            "卿辞汉殿向黄沙，回首长安不见家。", 
            "凄绝城头吹筚篥，愁来马上拨琵琶。", 
            "琵琶幽怨分明语，碧眼胡儿泪如雨。", 
            "八月边风愁杀人，雪花如掌当风舞。", 
            "薄命红颜敢自伤，死留青冢土还香。", 
            "上林验取南飞雁，一纸还凭报汉皇。"
        ], 
        "title": "昭君叹", 
        "type": "古风", 
        "yun": null
    }, 
    {
        "author": "刘寿萱", 
        "era": "清", 
        "subtype": null, 
        "text": [
            "登楼望山山不断，山外有天不许看。", 
            "何当五丁力开山，青天尽置眉妩閒。", 
            "眉妩閒无复旧朱颜，朱颜容易老，行人何日到。"
        ], 
        "title": "望行人", 
        "type": "古风", 
        "yun": null
    }, 
    {
        "author": "刘寿萱", 
        "era": "清", 
        "subtype": null, 
        "text": [
            "有书意难尽，无梦心转安。", 
            "悟彻维摩理，初生月似残。"
        ], 
        "title": "偶成", 
        "type": "古风", 
        "yun": "寒"
    }, 
    {
        "author": "刘寿萱", 
        "era": "清", 
        "subtype": "五言绝句", 
        "text": [
            "游丝和絮乱，啼鸟恋花稀。", 
            "长昼原如昨，春从何处归。"
        ], 
        "title": "春去", 
        "type": "绝句", 
        "yun": "微"
    }, 
    {
        "author": "刘寿萱", 
        "era": "清", 
        "subtype": "五言绝句", 
        "text": [
            "苏武雪中毡，李陵台上月。", 
            "河梁送别时，知心未知骨。"
        ], 
        "title": "古意", 
        "type": "绝句", 
        "yun": "月"
    }, 
    {
        "author": "刘寿萱", 
        "era": "清", 
        "subtype": "五言律诗", 
        "text": [
            "边塞草枯处，将军乍列营。", 
            "驽骀甘恋栈，骐骥愿从征。", 
            "战死骨难朽，生还功已成。", 
            "超腾千里志，不作别离声。"
        ], 
        "title": "征马嘶", 
        "type": "律诗", 
        "yun": "庚"
    }, 
    {
        "author": "刘寿萱", 
        "era": "清", 
        "subtype": "五言律诗", 
        "text": [
            "端明曾小住，宅在水云湄。", 
            "儋耳频年谪，峨眉故国思。", 
            "乾坤穷此老，乌鹊吊空枝。", 
            "月下重相访，藤萝似古时。"
        ], 
        "title": "古藤书屋吊东坡先生", 
        "type": "律诗", 
        "yun": "支"
    }, 
    {
        "author": "刘寿萱", 
        "era": "清", 
        "subtype": "五言律诗", 
        "text": [
            "荒庄变墓田，人指旧平泉。", 
            "即此流萤径，曾开射鸭筵。", 
            "花神无片土，园户绝多年。", 
            "兴废非天意，方知疏傅贤。"
        ], 
        "title": "过青山庄故址", 
        "type": "律诗", 
        "yun": "先"
    }, 
    {
        "author": "刘寿萱", 
        "era": "清", 
        "subtype": "五言律诗", 
        "text": [
            "欲雪不得雪，寒风彻骨侵。", 
            "拥衾成泼水，惜火胜兼金。", 
            "瓶胆无端裂，蕉心何处寻。", 
            "鸳鸯馀半幅，冻指畏拈针。"
        ], 
        "title": "苦寒", 
        "type": "律诗", 
        "yun": "侵"
    }, 
    {
        "author": "刘寿萱", 
        "era": "清", 
        "subtype": "五言律诗", 
        "text": [
            "幼作出巢雏，中途凤又孤。", 
            "早知生薄命，决计死从夫。", 
            "堂上孀姑在，衰年两泪枯。", 
            "旌门他日事，泉下也知无。"
        ], 
        "title": "哭从妹佩荃", 
        "type": "律诗", 
        "yun": "虞"
    }, 
    {
        "author": "刘寿萱", 
        "era": "清", 
        "subtype": "七言律诗", 
        "text": [
            "几番伏枕思茫茫，此病空将药饵尝。", 
            "哭子怕看雏燕垒，思亲啼断乳鸦肠。", 
            "蚕僵苦被千丝缚，鹤瘦惟馀一颈长。", 
            "听尽阶前秋夜雨，五更镫火亦无光。"
        ], 
        "title": "病中", 
        "type": "律诗", 
        "yun": "阳"
    }, 
    {
        "author": "刘寿萱", 
        "era": "清", 
        "subtype": "七言律诗", 
        "text": [
            "劳能生善古人思，夙奉曹家作女师。", 
            "绩纺夜深频顾影，窗棂天曙早搴帷。", 
            "苍苔未扫三三径，绿萼能开九九时。", 
            "荆布自甘恬淡意，敢因柳色感春迟。"
        ], 
        "title": "寄外", 
        "type": "律诗", 
        "yun": "支"
    }, 
    {
        "author": "刘应陛", 
        "era": "清", 
        "subtype": "七言绝句", 
        "text": [
            "丛祠漠漠水烟空，好景当年付醉翁。", 
            "莫向荒芜歌水调，更无人泊藕花风。"
        ], 
        "title": "许州访欧公西湖不得", 
        "type": "绝句", 
        "yun": "东"
    }, 
    {
        "author": "刘应陛", 
        "era": "清", 
        "subtype": "五言律诗", 
        "text": [
            "寒食孤村路，微风野岸花。", 
            "行吟望春水，夜雨宿山家。", 
            "云气浮高树，滩声落远沙。", 
            "相思芳草外，回首即天涯。"
        ], 
        "title": "小寒食西村作却忆秀兄", 
        "type": "律诗", 
        "yun": "麻"
    }, 
    {
        "author": "刘应陛", 
        "era": "清", 
        "subtype": "五言律诗", 
        "text": [
            "晚凉乘水榭，疏雨过高城。", 
            "松月夜初上，池花香暗生。", 
            "楼台横汉影，砧杵起秋声。", 
            "忽忆梁园客，凄凄此夕情。"
        ], 
        "title": "纳凉忆李耘书", 
        "type": "律诗", 
        "yun": "庚"
    }, 
    {
        "author": "刘应陛", 
        "era": "清", 
        "subtype": "五言律诗", 
        "text": [
            "习静西岩寺，松风到枕幽。", 
            "四山皆作雨，一夜忽成秋。", 
            "梵响有时续，泉声何处流。", 
            "分明庐岳奏，谡谡坐间收。"
        ], 
        "title": "寺夜咏松风", 
        "type": "律诗", 
        "yun": "尤"
    }, 
    {
        "author": "刘应陛", 
        "era": "清", 
        "subtype": "五言律诗", 
        "text": [
            "驱车古原上，旅食就荒村。", 
            "山势尊王屋，河流拓孟门。", 
            "离心惊草碧，倦眼畏尘昏。", 
            "寂寞韩陵石，何由共一言。"
        ], 
        "title": "武陟道中", 
        "type": "律诗", 
        "yun": "元"
    }, 
    {
        "author": "刘应陛", 
        "era": "清", 
        "subtype": "七言律诗", 
        "text": [
            "悬崖秋至始跻攀，缥缈龙宫积翠间。", 
            "孤幛白云随客到，六时清磬对僧闲。", 
            "南朝故垒依寒草，落日荒城带楚山。", 
            "惆怅花林独归去，洞门流水送潺湲。"
        ], 
        "title": "登贤山绝顶", 
        "type": "律诗", 
        "yun": "删"
    }, 
    {
        "author": "刘纶", 
        "era": "清", 
        "subtype": "五言律诗", 
        "text": [
            "南游不得意，秋色满湖濆。", 
            "别袂千衰柳，归帆一断云。", 
            "山僧新粉墨，倦客旧知闻。", 
            "谁付性公法，炉灰换夕曛。"
        ], 
        "title": "题惠山僧明中湖干送别画", 
        "type": "律诗", 
        "yun": "文"
    }, 
    {
        "author": "刘纶", 
        "era": "清", 
        "subtype": "七言律诗", 
        "text": [
            "黄纛舒舒送晓晴，鹢亭高下辨初程。", 
            "风前马意归途熟，雪后山容客眼横。", 
            "半坞绿阴新树暗，三竿红日远帘明。", 
            "扈游物色真如画，画里还教觅句行。"
        ], 
        "title": "晓行恭和圣制元韵", 
        "type": "律诗", 
        "yun": "庚"
    }, 
    {
        "author": "刘纶", 
        "era": "清", 
        "subtype": "七言律诗", 
        "text": [
            "高衡敦鬲广槃匜，回部初通纪范时。", 
            "今日为收瓯脱兆，当年或赛蹛林遗。", 
            "两言已可雷纭辨，九译犹难镂错知。", 
            "效赆应同帝青钵，俘余金像薄车师。"
        ], 
        "title": "唐时回铜器恭和圣制元韵", 
        "type": "律诗", 
        "yun": "支"
    }, 
    {
        "author": "刘良璧", 
        "era": "清", 
        "subtype": "五言排律", 
        "text": [
            "大业疏天派，肤功列上班。", 
            "龙旂开敌垒，虎竹贲仙关。", 
            "浪静平瓯越，烽晴靖海蛮。", 
            "朱甍辉玉钥，碧甃灿金环。", 
            "谟烈青编著，贤良紫诰颁。", 
            "勋名萦两浙，世泽衍三山。", 
            "颂溢鳌峰上，讴兴鹿岛间。", 
            "东南槎万里，长此奉王颜。"
        ], 
        "title": "恭纪惠献贝子王平定浙闽功迹颂言", 
        "type": "排律", 
        "yun": "删"
    }, 
    {
        "author": "刘芳洪", 
        "era": "清", 
        "subtype": "五言律诗", 
        "text": [
            "策杖寻幽处，沿回松径开。", 
            "秋深千树醉，云破一峰来。", 
            "白日行深院，青莲护讲台。", 
            "悠然何所得，身世委浮埃。"
        ], 
        "title": "文殊院", 
        "type": "律诗", 
        "yun": "灰"
    }, 
    {
        "author": "刘佳", 
        "era": "清", 
        "subtype": "七言律诗", 
        "text": [
            "峨嵯积翠古齐封，魏代名藩剩故宫。", 
            "东顾雄心虚走马，西来京怨托惊鸿。", 
            "釜中骨肉恩何薄，鼎足河山运易终。", 
            "魂魄君王应恋此，鱼山指点夕阳红。"
        ], 
        "title": "东阿", 
        "type": "律诗", 
        "yun": "东"
    }, 
    {
        "author": "刘佳", 
        "era": "清", 
        "subtype": "七言律诗", 
        "text": [
            "碧云迢递阻幽寻，天上灵修罢远音。", 
            "骚客孤怀搴蕙佩，美人情泪泻瑶琴。", 
            "开山虚负千寻掌，填海难消万古心。", 
            "说与石肠浑不解，月华如水浩盈襟。"
        ], 
        "title": "碧云", 
        "type": "律诗", 
        "yun": "侵"
    }, 
    {
        "author": "刘侃", 
        "era": "清", 
        "subtype": "五言律诗", 
        "text": [
            "开樽飞鸟外，倚杖暮钟时。", 
            "天截余霞断，人梯石磴危。", 
            "远村连野阔，小谷得秋迟。", 
            "不觉归来暮，家家正晚炊。"
        ], 
        "title": "秋眺西山绝顶", 
        "type": "律诗", 
        "yun": "支"
    }, 
    {
        "author": "刘侃", 
        "era": "清", 
        "subtype": "五言律诗", 
        "text": [
            "滩到桐庐尽，江流自此平。", 
            "远烟团小屋，斜照起秋声。", 
            "浪细千鳞见，风和一棹轻。", 
            "计程余两驿，遥盼虎林城。"
        ], 
        "title": "桐江舟中", 
        "type": "律诗", 
        "yun": "庚"
    }, 
    {
        "author": "刘孚京", 
        "era": "清", 
        "subtype": null, 
        "text": [
            "秋风肃天地，蟋蟀鸣阶陲。", 
            "华月明秋光，流影入清池。", 
            "独夜不成寐，起坐吟且悲。", 
            "我行始孟冬，今秋犹未归。", 
            "不惜道路远，所悲岁月驰。", 
            "身世复何论，素心亦已违。", 
            "抒情焉所告，援笔歌此词。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "刘孚京", 
        "era": "清", 
        "subtype": null, 
        "text": [
            "孤鹤海上来，集君白玉墀。", 
            "鸿鹄游万里，辑翼君家池。", 
            "秋兰被长坂，蒲荷生绿陂。", 
            "园葵依崇墉，女萝缘高枝。", 
            "重阴霈膏泽，晔晔含光辉。", 
            "懿彼君子德，忘此孤生悲。", 
            "孤生良独难，聆我感激词。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "刘启秀", 
        "era": "清", 
        "subtype": null, 
        "text": [
            "行行水石间，曲径入东竺。", 
            "轻风散朝岚，可以纵远目。", 
            "闲云堕粉白，古松凝黛绿。", 
            "盘山云三盘，其势似未足。", 
            "众水无心流，屈曲同赴谷。", 
            "远翠若有情，霏微落春服。", 
            "桃源异人间，霄汉上樵牧。", 
            "僧徒疏礼数，野态侪麋鹿。", 
            "沙鸡啄斋堂，松鼠穿佛屋。", 
            "一晌坐云山，三斗扑尘俗。", 
            "忽悟身世间，何曾有荣辱。", 
            "悠悠天地宽，吾心自局促。", 
            "昨日山下人，闲愁几万斛。", 
            "今日山中客，洒然脱羁束。"
        ], 
        "title": "游东竺庵", 
        "type": "古风", 
        "yun": null
    }, 
    {
        "author": "刘伯琛", 
        "era": "清", 
        "subtype": null, 
        "text": [
            "伟兹胎禽，禀质清绝。", 
            "顶孕丹砂，羽洁白雪。", 
            "翱翔紫盖，长养青田。", 
            "梦寻坡老，影伴逋仙。", 
            "海天泬寥，偏来尘壤。", 
            "饮啄戕性，委形何往。", 
            "华亭断唳，缑岭增哀。", 
            "风林月夜，鹤兮归来。"
        ], 
        "title": "瘗鹤铭有序", 
        "type": "四言诗", 
        "yun": null
    }, 
    {
        "author": "刘伯埙", 
        "era": "清", 
        "subtype": null, 
        "text": [
            "美人在何许，地僻衣裳静，天低笑语寒。", 
            "穷愁仍破砚，辛苦为烧丹。", 
            "久客兼多病，相思一倚栏。"
        ], 
        "title": "怀人·张荐山", 
        "type": "古风", 
        "yun": "寒"
    }, 
    {
        "author": "刘伯埙", 
        "era": "清", 
        "subtype": null, 
        "text": [
            "古寺辟云根，阴洞琳宫嵌。", 
            "石窦俨蚁穿，苔磴旋螺转。", 
            "神工巧结构，飞梯护朱槛。", 
            "兴来偶游憩，上下恣流览。", 
            "邃室凛生寒，轩敞倏骤暖。", 
            "鬼神忽欲动，髯张双目睅。", 
            "幽窟足妖怪，白昼精灵闪。", 
            "探奇已怵魄，凭高更放眼。", 
            "烟霏炫紫翠，崖谷互晦显。", 
            "飒飒吹天风，树杪乌鸢飐。", 
            "人家荫寒绿，牛羊散平阪。", 
            "泠然发钟磬，壑谷流音满。", 
            "拂衣寻归途，斜照枫林晚。", 
            "回首望山腰，云际松关掩。"
        ], 
        "title": "万福寺", 
        "type": "古风", 
        "yun": null
    }, 
    {
        "author": "刘齐", 
        "era": "清", 
        "subtype": "五言律诗", 
        "text": [
            "林亭传自古，揽眺意偏新。", 
            "渐与风尘远，方知鱼鸟亲。", 
            "水分千涧月，云护四堤春。", 
            "独坐心无事，开窗数绿筠。"
        ], 
        "title": "宿秦氏山庄和忠宪高公水居诗", 
        "type": "律诗", 
        "yun": "真"
    }, 
    {
        "author": "刘齐", 
        "era": "清", 
        "subtype": "七言律诗", 
        "text": [
            "秋日湖干爽气横，更逢初曙景逾清。", 
            "烟收远树山徐出，月落寒涛水正平。", 
            "渔唱忽随霜露起，扁舟共载几人行。", 
            "平吴事业今谁在，一领蓑衣万古情。"
        ], 
        "title": "晓渡蠡湖", 
        "type": "律诗", 
        "yun": "庚"
    }, 
    {
        "author": "刘问陶", 
        "era": "清", 
        "subtype": null, 
        "text": [
            "风满楼。月满楼。", 
            "风月随缘春复秋。相思白了头。", 
            "载花舟。载春舟。", 
            "又载人归空凤楼。教人怎生休。"
        ], 
        "title": "长相思", 
        "type": "词", 
        "yun": null
    }, 
    {
        "author": "刘汝藻", 
        "era": "清", 
        "subtype": null, 
        "text": [
            "秋雨兼旬久，水溢芙蓉塘。", 
            "芙蓉波淼淼，别绪与之长。", 
            "昨梦游九峰，严亲劝加觞。", 
            "慈帏欣促坐，笑语殊未央。", 
            "醒来一叹息，落月满屋梁。", 
            "忆昔别亲时，牵衣断人肠。", 
            "提挈荷亲恩，镂骨深未忘。", 
            "凉秋届九月，节序记白藏。", 
            "空庭木叶脱，微风发清商。", 
            "霜威搜北窗，露气侵西廊。", 
            "亲年已垂耄，晓寒袭帷裳。", 
            "远别心耿耿，含悲泪浪浪。", 
            "伯兄登龙门，仲兄贡玉堂。", 
            "膝下更无人，谁为感冰鲂。", 
            "幸赖吾姊贤，差能奉壶浆。", 
            "云间足珍味，鲜肥产江乡。", 
            "泖湖风浪阔，鲈鱼巨口张。", 
            "更兼华亭舍，莼菜绿含芳。", 
            "甘脆粗足供，所愿亦已偿。", 
            "我今隔梁溪，《陟岵》心所伤。", 
            "愿亲赐尺书，河鲤遥相将。", 
            "潮落薛淀湖，烟波浩茫茫。"
        ], 
        "title": "思亲一首寄呈大姊", 
        "type": "古风", 
        "yun": "阳"
    }, 
    {
        "author": "刘汝藻", 
        "era": "清", 
        "subtype": null, 
        "text": [
            "吴姬采莲漾银塘，打桨惊起双鸳鸯。", 
            "鸳鸯飞散入远沚，千柄红莲绿云里。", 
            "绿云覆渚菡萏秋，花开出水过人头。", 
            "过人头，入花去，棹讴一曲不知处。", 
            "折得莲花笑语归，香风一剪吹罗衣。"
        ], 
        "title": "采莲词偕伯嫂分韵同作", 
        "type": "古风", 
        "yun": null
    }, 
    {
        "author": "刘汋", 
        "era": "清", 
        "subtype": null, 
        "text": [
            "迷鸟不择林，渴马不择泉。", 
            "恒情此汲汲，志士独未然。", 
            "盗泉岂偏浊，恶木非不繁。", 
            "君子恶其名，岂为乾糇愆。", 
            "箕阴遁许由，夷叔卧西山。", 
            "虽然迹艰苦，素志不可迁。", 
            "人谁无此志，我独被牵缠。", 
            "老大嗟何及，诫之贵当年。"
        ], 
        "title": "山斋自警", 
        "type": "古风", 
        "yun": null
    }, 
    {
        "author": "刘权之", 
        "era": "清", 
        "subtype": "五言律诗", 
        "text": [
            "绿影埋天地，濛濛望不穷。", 
            "路随青嶂合，径入碧云通。", 
            "野鹭栖烟白，山花夹路红。", 
            "衣衫疑暗湿，出没翠微中。"
        ], 
        "title": "泾县道中", 
        "type": "律诗", 
        "yun": "东"
    }, 
    {
        "author": "刘权之", 
        "era": "清", 
        "subtype": "五言律诗", 
        "text": [
            "闻说琴高鲤，今过跃鲤溪。", 
            "奇峰含古秀，小洞护灵栖。", 
            "采药来松下，成丹去水西。", 
            "何时归鹤驭，桥柱倩新题。"
        ], 
        "title": "过琴溪", 
        "type": "律诗", 
        "yun": "齐"
    }, 
    {
        "author": "刘廷镛", 
        "era": "清", 
        "subtype": "五言律诗", 
        "text": [
            "黄叶下城早，凉风动北楼。", 
            "一镫昏照雨，双杵夜鸣秋。", 
            "芳草人何处，浮云客自愁。", 
            "王孙何为者，桂树久淹留。"
        ], 
        "title": "秋日有怀何小山", 
        "type": "律诗", 
        "yun": "尤"
    }, 
    {
        "author": "刘廷楠", 
        "era": "清", 
        "subtype": null, 
        "text": [
            "南溟上接银汉遥，谁实主之赤与寥。", 
            "乾轮坤轴双丸跳，阳冰阴火冶不销。", 
            "浑沌之初如浮泡，狂澜不肯循汐潮。", 
            "飓母吹浪鼋鼍号，山泽错逆无支条。", 
            "王公设险磐石牢，东崎大虎西崖蕉。", 
            "三门一束如堂坳，零丁鸡足吾坰郊。", 
            "利涉索度达沃焦，梯航万国百宝饶。", 
            "商贾重利狎风飙，帆樯出没无昏朝。", 
            "守兹土者若斗筲，蜑人龙户俱雄枭。", 
            "海防海战纷哓哓，谈兵纸上嗤虚枵。", 
            "柘庵吏事迈常僚，亭鼓无警民不佻。", 
            "还虑萑苻伺劫剽，欲穷澳屿擒酋豪。", 
            "山垄碨磊紫澜高，望涛远决色无挠。", 
            "惊帆如叶舟如瓢，长年如豆橹如毛。", 
            "海童马衔不敢邀，恍驱雷霆鞭巨鳌。", 
            "天水混茫一色包，云谲波诡万象昭。", 
            "或若神山隐岧峣，或若岛夷分土茅。", 
            "或若冯夷击灵鼗，或若阳侯驭云䮽。", 
            "或若群妖视眇䁘，或若鬼国状僬侥。", 
            "或若蜃窟吐虹桥，或若鲛室挂冰绡。", 
            "灵变惚恍难具描，风激浪骇促归桡。", 
            "逻卒沙丁远然膏，鱼姑蚬姝夜吹箫。", 
            "测海今知众言淆，世所未名目已遭。", 
            "忆昔氛祲尚未消，水犀三千久垂橐。", 
            "天吴不戢鲸鲵骄，幻化介鬼长鳞妖。", 
            "红旗黑帜连千艘，安得周郎赤壁烧。", 
            "帝咨元老建节旄，楼船五月下南交。", 
            "封狼生貙雉卵蛟，岠虚负蟨猿援猱。", 
            "右臂宜断左宜招，近者用抚远用剿。", 
            "顾我素未谙钤韬，徒以命薄轻洪涛。", 
            "慷慨请行浮一舠，冲其壁垒捣其巢。", 
            "渠魁面缚不血刀，群丑解甲齐山腰。", 
            "受降台筑拜嫖姚，不数伏波铜柱标。", 
            "书生蹈险幸偶徼，虎穴得子敢告劳。", 
            "披君此图白首搔，双眸犹眩心旌摇。", 
            "方今环海涤腥臊，彯沙礐石无逋逃。", 
            "余殄犹恐孕䗤虫条，安不忘危是吾曹。", 
            "与君谊结古同袍，老矣壮志未全抛。", 
            "共抒心力答熙朝，非徒奇绝诧游遨。"
        ], 
        "title": "题仲柘庵海天一览图", 
        "type": "古风", 
        "yun": null
    }, 
    {
        "author": "刘廷楠", 
        "era": "清", 
        "subtype": null, 
        "text": [
            "我生之时在己丑，弹指流光变童叟。", 
            "廿年岭海蚁磨旋，又到梅州牛马走。", 
            "旧业全抛嗤负腹，新政试行慎防口。", 
            "此邦文物盛渊源，多士云龙争先后。", 
            "伊昔缔交识一二，于今望气得八九。", 
            "驱车不须避阳鱎，闭门无从见泄柳。", 
            "比年校士属有司，仔细量才数升斗。", 
            "鲜新差拟管生花，诘屈或若柏生肘。", 
            "模糊老眼溷场师，得毋兰艾埋蒿莠。", 
            "五羊名士今谪仙，三载盟心吾畏友。", 
            "别裁伪体黜轧茁，讹字方言辨乳孛殳。", 
            "譬彼象罔索元珠，了如伏生识蝌蚪。", 
            "青云意气爱少年，白首心情怜宿耇。", 
            "我昔怀铅佐玉尺，候虫时乌纷唧嗾。", 
            "漫屈诤人伸僬侥，敢重商提轻梁卣。", 
            "所惧相皮反遗骨，五色全迷目同瞍。", 
            "二十八宿动星文，指点翼岣与离嵝。", 
            "陋儒一得窃自喜，与君论文觉颜厚。", 
            "清言明理瓶泻水，宗派支流析某某。", 
            "多钱不敢傲贫儿，良贾深藏如乌有。", 
            "却惭俗吏逐风尘，委置诗书习鞭杻。", 
            "饷我新诗抵百朋，应付琅嬛锁双狗。", 
            "惜哉梳妆不入时，待字频年犹未偶。", 
            "翻许刘安有仙骨，解得徐铉为龙首。", 
            "瑰然大璞不彫琢，留待良匠施攻掊。", 
            "老手斫轮自有真，雕虫小技何足取。", 
            "传观见说愈头风，长吟顿使涤心垢。", 
            "云路从此看腾达，风檐莫更叹株守。", 
            "总然良马感孙阳，不遇先睹或同朽。", 
            "一编愿付青梅巢，梨枣长媲乔松寿。"
        ], 
        "title": "李东田明经用东坡石鼓韵留别次韵奉和", 
        "type": "古风", 
        "yun": "有"
    }, 
    {
        "author": "刘廷珊", 
        "era": "清", 
        "subtype": "七言绝句", 
        "text": [
            "忆昔粤东宦游期，天涯海角系神思。", 
            "而今宛尔音容在，犹是当年问字时。"
        ], 
        "title": "展拜恩师遗像敬题 其一", 
        "type": "绝句", 
        "yun": "支"
    }, 
    {
        "author": "刘廷珊", 
        "era": "清", 
        "subtype": "七言绝句", 
        "text": [
            "小子仰承青目多，幸叨一第意蹉跎。", 
            "凄然披卷瞻遗像，奈负我师期望何。"
        ], 
        "title": "展拜恩师遗像敬题 其二", 
        "type": "绝句", 
        "yun": "歌"
    }, 
    {
        "author": "刘廷珊", 
        "era": "清", 
        "subtype": "七言绝句", 
        "text": [
            "惟信善人后必昌，行看庭桂绍书香。", 
            "但能效得他山助，深愿琢磨共显扬。"
        ], 
        "title": "展拜恩师遗像敬题 其三", 
        "type": "绝句", 
        "yun": "阳"
    }, 
    {
        "author": "刘廷枚", 
        "era": "清", 
        "subtype": "七言律诗", 
        "text": [
            "盍簪几辈喜相随，椒酒春开酌玉卮。", 
            "交淡祇应来旧雨，官闲不禁赋新诗。", 
            "东坡合共神仙望，南阁咸深景仰思。", 
            "除却二三同志外，草堂韵事有谁知。"
        ], 
        "title": "丁丑人日张幼樵侍讲健盦太史朱砚生侍御汪柳门司业顾皞民水部许鹤巢曹紫荃两舍人集于归砚山房即席次柳门韵", 
        "type": "律诗", 
        "yun": "支"
    }, 
    {
        "author": "刘廷玑", 
        "era": "清", 
        "subtype": null, 
        "text": [
            "含泪送君行，送君到南浦。", 
            "杨柳最无情，不知离别苦。"
        ], 
        "title": "折杨柳歌辞 其一", 
        "type": "乐府曲辞", 
        "yun": "麌"
    }, 
    {
        "author": "刘廷玑", 
        "era": "清", 
        "subtype": null, 
        "text": [
            "折取烟中枝，千丝与万丝。", 
            "人从此时去，却向何时归。"
        ], 
        "title": "折杨柳歌辞 其二", 
        "type": "乐府曲辞", 
        "yun": null
    }, 
    {
        "author": "刘廷玑", 
        "era": "清", 
        "subtype": null, 
        "text": [
            "有言未尽中心曲，长条难系斑骓足。", 
            "望中不见远行人，河桥摇曳伤心绿。"
        ], 
        "title": "折杨柳歌辞 其三", 
        "type": "乐府曲辞", 
        "yun": "沃"
    }, 
    {
        "author": "刘师恕", 
        "era": "清", 
        "subtype": null, 
        "text": [
            "花开笑春风，却被风吹落。", 
            "自无坚贞性，但怨风轻薄。", 
            "赖有护花幡，众芳得所托。", 
            "恐此亦偶然，莫使矜灼灼。"
        ], 
        "title": "护花", 
        "type": "古风", 
        "yun": "药"
    }, 
    {
        "author": "刘存仁", 
        "era": "清", 
        "subtype": null, 
        "text": [
            "近事多健忘，旧事反追记。", 
            "智珠任颠倒，不解是何义。", 
            "乃知精血衰，冉冉老已至。", 
            "童嬉诗酒游，往往入梦寐。", 
            "醒后半陈人，原非缘感致。", 
            "玄关不守宅，灵爽失其次。", 
            "生平骨肉恩，徒抱伤心泪。", 
            "明知归无期，转觉身似寄。", 
            "三生过去缘，一切未来事。", 
            "切勿再思量，思量乱人意。", 
            "浇愁无古书，何以引美睡。", 
            "村醪味浑浑，欲饮难成醉。", 
            "鳏鱼长不眠，疗饥姑煮字。", 
            "相思见面难，悔昔别离易。", 
            "虚名真误我，浮沈困下吏。", 
            "老丑俗所憎，戆直天所弃。", 
            "抽身恨不早，初衣负荷芰。", 
            "此行逐戎旃，展转难思议。", 
            "矍铄夸据鞍，枉欲磨盾鼻。", 
            "肝胆尚轮囷，形容日憔悴。", 
            "嗟哉羝触藩，进退不能遂。", 
            "昨夜商音来，衣裳有秋气。", 
            "既老则悲伤，壮盛岂长觊。", 
            "功名关遭际，福泽非神智。", 
            "委心还太空，穷通任位置。"
        ], 
        "title": "老至寄呈林颖叔方伯刘冰如观察", 
        "type": "古风", 
        "yun": null
    }, 
    {
        "author": "刘因之", 
        "era": "清", 
        "subtype": null, 
        "text": [
            "蝶蜂纷午架，花气浓如醺。", 
            "层阴覆四匝，唾绿化为云。", 
            "铺席饮花下，飞英落芳樽。", 
            "举酒和花食，可以醉吟魂。"
        ], 
        "title": "朱藤", 
        "type": "古风", 
        "yun": null
    }, 
    {
        "author": "刘因之", 
        "era": "清", 
        "subtype": "五言律诗", 
        "text": [
            "清夜人无寐，寒檐月渐西。", 
            "冻凝镫焰小，冷压柝声低。", 
            "撰栗煨余火，翻书检旧题。", 
            "数篇钞未了，邻舍已鸡啼。"
        ], 
        "title": "冬夜检书得旧诗稿选录之", 
        "type": "律诗", 
        "yun": "齐"
    }, 
    {
        "author": "刘存仁", 
        "era": "清", 
        "subtype": "七言律诗", 
        "text": [
            "散直归来静掩关，羡君薇省足高间。", 
            "日边春色花前酒，江上愁心画里山。", 
            "绮岁轶才惊老宿，世家名德压清班。", 
            "停云异日思文举，匹马西风我欲还。"
        ], 
        "title": "寄孔绣山", 
        "type": "律诗", 
        "yun": "删"
    }, 
    {
        "author": "刘存仁", 
        "era": "清", 
        "subtype": "七言律诗", 
        "text": [
            "新词怕唱古《凉州》，风景中原迥不侔。", 
            "边地苦寒羁梦勒，乱山奇险好诗收。", 
            "王程疾赴催行迈，宦味初尝愧壮游。", 
            "回首觚棱云物好，恩波犹记液池头。"
        ], 
        "title": "会宁县旅舍题壁", 
        "type": "律诗", 
        "yun": "尤"
    }, 
    {
        "author": "刘存仁", 
        "era": "清", 
        "subtype": "七言律诗", 
        "text": [
            "跌宕酣嬉笔有神，恫瘝在抱苦吟呻。", 
            "举杯直视空余子，掩卷高歌泣古人。", 
            "丝竹转增孤客泪，乾坤难驻百年身。", 
            "杜陵忠爱吞声哭，莫道樊川善感春。"
        ], 
        "title": "题亨甫食肉叹后", 
        "type": "律诗", 
        "yun": "真"
    }, 
    {
        "author": "刘师恕", 
        "era": "清", 
        "subtype": "七言律诗", 
        "text": [
            "祠堂旧是栖迟地，门外曾停三顾车。", 
            "自信君臣并鱼水，不教莘渭擅耕渔。", 
            "大星堕地终炎祚，古柏参天傍草庐。", 
            "魏殿吴宫俱泯灭，荒冈犹峙劫灰馀。"
        ], 
        "title": "卧龙冈武侯祠", 
        "type": "律诗", 
        "yun": "鱼"
    }, 
    {
        "author": "刘廷玑", 
        "era": "清", 
        "subtype": null, 
        "text": [
            "凉飙击疏牖，冻雨落空阶。", 
            "悲秋秋已尽，所感在冬怀。", 
            "人生无建立，草木同尘埋。", 
            "进几无所成，曷若勇退佳。", 
            "临期重踌躇，未能便乞骸。", 
            "保身就散秩，亦可免挤排。", 
            "抚景发长喟，本性不欲乖。", 
            "点检旧竹杖，整理新芒鞋。", 
            "愿言结一庐，白头傍清淮。"
        ], 
        "title": "感怀", 
        "type": "古风", 
        "yun": "佳"
    }, 
    {
        "author": "刘廷玑", 
        "era": "清", 
        "subtype": "七言绝句", 
        "text": [
            "柳曳长堤水漱沙，寻春春入梵王家。", 
            "清江三日重来晚，落尽樱桃两树花。"
        ], 
        "title": "过显佑祠口占", 
        "type": "绝句", 
        "yun": "麻"
    }, 
    {
        "author": "刘廷玑", 
        "era": "清", 
        "subtype": "五言律诗", 
        "text": [
            "百里孤城晚，秋风上野航。", 
            "溪声争乱石，山色变残阳。", 
            "宿鸟全依树，农夫半在场。", 
            "使君清且简，茅屋庆仓箱。"
        ], 
        "title": "奉化道中柬施明府", 
        "type": "律诗", 
        "yun": "阳"
    }, 
    {
        "author": "刘廷玑", 
        "era": "清", 
        "subtype": "五言律诗", 
        "text": [
            "不似在官衙，萧然野老家。", 
            "闭门三径竹，隐几一瓶花。", 
            "有月池先觉，非风柳已斜。", 
            "图书千万卷，原是旧生涯。"
        ], 
        "title": "夏日漫成 其一", 
        "type": "律诗", 
        "yun": "麻"
    }, 
    {
        "author": "刘廷玑", 
        "era": "清", 
        "subtype": "五言律诗", 
        "text": [
            "那能无事事，事毕却心间。", 
            "欲试新沈水，常烧小博山。", 
            "帘垂窗四面，榻下屋三间。", 
            "差胜炎炎里，车尘日往还。"
        ], 
        "title": "夏日漫成 其二", 
        "type": "律诗", 
        "yun": "删"
    }, 
    {
        "author": "刘廷玑", 
        "era": "清", 
        "subtype": "五言律诗", 
        "text": [
            "白草荒烟淡，苍山古道斜。", 
            "雁将天作路，雀以树为家。", 
            "日暮樵歌返，秋成社鼓挝。", 
            "村民性淳朴，留客话桑麻。"
        ], 
        "title": "晚投村庄", 
        "type": "律诗", 
        "yun": "麻"
    }, 
    {
        "author": "刘廷玑", 
        "era": "清", 
        "subtype": "五言律诗", 
        "text": [
            "鸡鸣催客起，带梦走江乡。", 
            "竹似嫌人俗，山应笑我忙。", 
            "两溪分燕尾，一径转羊肠。", 
            "不是勤民事，何缘破晓霜？"
        ], 
        "title": "班竹岭早发", 
        "type": "律诗", 
        "yun": "阳"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "数载重经此地过，荒林不复听樵歌。", 
            "满山落日行人少，一路新坟战骨多。", 
            "彫敝那堪频水旱，转输况未息兵戈。", 
            "书生空洒西风泪，静掩柴门可奈何。"
        ], 
        "title": "秋郊有感", 
        "type": "律诗", 
        "yun": "歌"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "历尽平原到石门，盘旋万叠一峰尊。", 
            "日临大漠烟光淡，雪压浑河水气昏。", 
            "野寺无名惟见佛，空山有路渐知村。", 
            "老人为说前朝事，翁仲欹斜旧墓存。"
        ], 
        "title": "西山即景", 
        "type": "律诗", 
        "yun": "元"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "睡去斜阳在露台，醒时明月满湖隈。", 
            "清光忽向云中没，凉气初从水上来。", 
            "小艇飞声知笛近，间鸥结伴傍芦回。", 
            "夜深渔火临流乱，箬笠风前酒一杯。"
        ], 
        "title": "水村即景", 
        "type": "律诗", 
        "yun": "灰"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "长林修竹晚萧萧，徙倚栏杆纵目遥。", 
            "落日远衔双塔顶，白云横截半山腰。", 
            "人盘叠嶂开樵径，江锁浮船作渡桥。", 
            "秋色连天看不尽，间来收拾付诗瓢。"
        ], 
        "title": "署楼寓目", 
        "type": "律诗", 
        "yun": "萧"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "高城烟锁万峰低，远接江东近海西。", 
            "禹穴衣冠秋草白，宋陵风雨夜乌啼。", 
            "依然民俗存于越，无数山村属会稽。", 
            "来不加多去不少，九州到处客羁栖。"
        ], 
        "title": "会稽道上", 
        "type": "律诗", 
        "yun": "齐"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "斗样城悬大海涯，凭栏双眼接烟霞。", 
            "人家已绿千头橘，僧院才黄数点花。", 
            "水阔无声潮北上，峰回有影日西斜。", 
            "旌旗猎猎防秋早，风起楼船鼓一挝。"
        ], 
        "title": "九日登松台山即事", 
        "type": "律诗", 
        "yun": "麻"
    }, 
    {
        "author": "刘廷玑", 
        "era": "清", 
        "subtype": "七言律诗", 
        "text": [
            "钓鱼城下饿王孙，一旦登坛九命尊。", 
            "进饭不忘犹报德，解衣常念肯孤恩？", 
            "仰天若挈陈豨臂，相背应听蒯彻言。", 
            "隆准也同乌喙忌，功臣千古共衔冤。"
        ], 
        "title": "题韩王故里", 
        "type": "律诗", 
        "yun": "元"
    }, 
    {
        "author": "刘廷楠", 
        "era": "清", 
        "subtype": "七言绝句", 
        "text": [
            "鼙鼓声中泛上游，海门何处觅封侯。", 
            "城头指点洪涛里，刘令生还一叶舟。"
        ], 
        "title": "张保受降口号", 
        "type": "绝句", 
        "yun": "尤"
    }, 
    {
        "author": "刘汝藻", 
        "era": "清", 
        "subtype": "七言律诗", 
        "text": [
            "身世茫茫万事非，歌残黄鹄泪频挥。", 
            "休题旧恨添眉皱，莫放新愁减带围。", 
            "荒院小猧迎客吠，空仓饥雀避人飞。", 
            "韶光瞥眼春如梦，怕检箱中金缕衣。"
        ], 
        "title": "有感", 
        "type": "律诗", 
        "yun": "微"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "吾道久榛荆，期人迥自鸣。", 
            "百川悲既倒，一木赖孤撑。", 
            "潞水从为别，燕云空复情。", 
            "著书原济世，未可避浮名。"
        ], 
        "title": "怀人·刘文木", 
        "type": "律诗", 
        "yun": "庚"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "磨盾文翻水，横腰剑吐云。", 
            "即今论万里，青眼独为君。", 
            "世事滋尘垢，天涯自醉醺。", 
            "何时同握手，愁思正纷纷。"
        ], 
        "title": "怀人·周一峰", 
        "type": "律诗", 
        "yun": "文"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "正声久不作，怀古竟何人。", 
            "鸾凤翱翔下，荃兰咳唾新。", 
            "百年开壁叠，万象入陶钧。", 
            "突兀浮丘阁，长留太古春。"
        ], 
        "title": "奉赠汤益阳师 其一", 
        "type": "律诗", 
        "yun": "真"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "赤手拟为霖，伤时一哭深。", 
            "峥嵘留劲骨，蹭蹬损雄心。", 
            "不尽长沙泪，难回泽畔吟。", 
            "沅湘香草在，遮莫恋抽簪。"
        ], 
        "title": "奉赠汤益阳师 其二", 
        "type": "律诗", 
        "yun": "侵"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "一卷灵均赋，轮囷郁古香。", 
            "雅音关坠续，余事托微茫。", 
            "坛坫千秋在，光芒万丈强。", 
            "蚍蜉竟何益，大树总苍苍。"
        ], 
        "title": "奉赠汤益阳师 其三", 
        "type": "律诗", 
        "yun": "阳"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "夫子爱狂简，春风及草莱。", 
            "自惭樗栎质，亦属药笼材。", 
            "郊岛称何敢，班倕幸见裁。", 
            "行当驰九辨，一继楚骚哀。"
        ], 
        "title": "奉赠汤益阳师 其四", 
        "type": "律诗", 
        "yun": "灰"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "嗜古从吾好，违时哂亦休。", 
            "世情混兰艾，天意杂薰莸。", 
            "骐骥空皮相，珊瑚此网收。", 
            "登龙斯已足，何必更千秋。"
        ], 
        "title": "奉赠汤益阳师 其五", 
        "type": "律诗", 
        "yun": "尤"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "花暖雨冥冥，山亭更水亭。", 
            "追随从悟道，洒落到忘形。", 
            "天远愁难问，时危赖独醒。", 
            "驻颜有燕酒，珍重鬓星星。"
        ], 
        "title": "奉赠汤益阳师 其六", 
        "type": "律诗", 
        "yun": "青"
    }, 
    {
        "author": "刘伯埙", 
        "era": "清", 
        "subtype": "五言律诗", 
        "text": [
            "海内文章伯，周南太史公。", 
            "百年真健笔，垂老惜飘蓬。", 
            "兀傲原宜隐，苍凉只送穷。", 
            "太玄有知己，端可慰扬雄。"
        ], 
        "title": "怀人·龚定庵", 
        "type": "律诗", 
        "yun": "东"
    }, 
    {
        "author": "刘伯埙", 
        "era": "清", 
        "subtype": "七言律诗", 
        "text": [
            "暝色连山生野烟，篮舆晚度万峰巅。", 
            "崖边石磴盘云转，树杪人家隔岭悬。", 
            "夜雨泼寒秋似水，短镫摇影屋如船。", 
            "乱流落叶无情极，故送西风到枕边。"
        ], 
        "title": "夜宿山村", 
        "type": "律诗", 
        "yun": "先"
    }, 
    {
        "author": "刘伯埙", 
        "era": "清", 
        "subtype": "七言律诗", 
        "text": [
            "莽莽乌云沈大壑，森森碧玉插高烟。", 
            "只疑绝徼连天尽，不信长安近日边。", 
            "落叶白波空自响，断霞红树为谁妍。", 
            "年来才思消磨尽，漫赋《登楼》拟仲宣。"
        ], 
        "title": "雨霁登郡东城楼", 
        "type": "律诗", 
        "yun": "先"
    }, 
    {
        "author": "刘伯琛", 
        "era": "清", 
        "subtype": null, 
        "text": [
            "天风浩浩波茫茫，馀皇晓发趋扶桑。", 
            "摐金伐鼓辞鹭岛，欻如鹍翼凌霄翔。", 
            "水天一碧渺无际，振衣四顾心彷徨。", 
            "浑沦囊括包六合，千樯万楫同秕糠。", 
            "平生胸臆俗尘贮万斛，到此甫得一涤冰雪肠。", 
            "管窥蠡测笑鄙陋，纵目不觉嗟望洋。", 
            "冯夷镇静飞廉藏，鼋鼍偃伏虹垂梁。", 
            "方壶员峤彷佛见，蛟宫蜃市岂尽言荒唐。", 
            "徐福田横久已逝，声消迹泯谁能详。", 
            "但见金乌玉蜍浴万古，呼吸近欲通天阊。", 
            "红沟水霞赭，黑沟波沸汤。", 
            "鬼蝶妖蛇闇瞰伺，日星惨澹腥风飏。", 
            "嗟哉落漈之舟一往不可返，鹢首簸荡随低昂。", 
            "遥从稊米辨岩谷，涉险默默邀神光。", 
            "澎湖列岛五十五，田田莲叶花中央。", 
            "形胜居然控台厦，天设锁钥资岩疆。", 
            "曾闻昔年探丸客作逋逃乡，负嵎亦复骄夜郎。", 
            "鳄剸犀截散乌合，天戈一指消欃枪。", 
            "方今清宴八𡉞静，献赆绝域来梯航。", 
            "洪纤悉约涵万派，台飓永息波不扬。", 
            "查乘贯月一苇航，十洲三岛恣徜徉。", 
            "他日归田颇足自矜炫，川渟渎渚何啻沤泡浮坳堂。"
        ], 
        "title": "渡海歌", 
        "type": "古风", 
        "yun": "阳"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "缟衣元袂下青田，岁暮何来落海堧。", 
            "饮啄耻争鸡鹜粒，栖迟好伴凤鸾鶱。", 
            "腰缠万贯知无分，口吐双珠或有缘。", 
            "尘世沧桑容易换，与卿相对语尧年。"
        ], 
        "title": "来鹤有序", 
        "type": "律诗", 
        "yun": null
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "松老霜天鹤病深，十洲灵药渺难寻。", 
            "离褷倦羽犹思舞，激楚哀鸣尚伴吟。", 
            "莫谓气清邪不入，应缘骨瘦瘴相侵。", 
            "寒宵独向苍苔立，谁识凌霄一片心。"
        ], 
        "title": "病鹤", 
        "type": "律诗", 
        "yun": "侵"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "屼峍龙门峙紫瀛，源探星宿记兹名。", 
            "虽殊竹箭奔流驶，恰有桃花锦浪生。", 
            "触石宛同翔素鹭，凌风直欲驾长鲸。", 
            "潜鳞岁岁乘时化，祇待春雷启蛰声。"
        ], 
        "title": "澎湖八景", 
        "type": "律诗", 
        "yun": "庚"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "鳞猎韡纹样碧澜，湛然心迹等泉观。", 
            "千里渊■涵晖远，一鉴渟泓照影寒。", 
            "虚受自然容万派，曜灵终古浴双丸。", 
            "鱼龙出没蛟宫近，欲取珊瑚作钓竿。"
        ], 
        "title": "澎湖八景", 
        "type": "律诗", 
        "yun": "寒"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "匡庐五老望中分，海上炉峰近始闻。", 
            "岫连博山排错落，雾潆沈水爇氤氲。", 
            "天留胜境供清眺，赋有佳题愧藻文。", 
            "回意书窗寥寂夜，细然石叶挹馀芬。"
        ], 
        "title": "澎湖八景", 
        "type": "律诗", 
        "yun": "文"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "珠躔联络近文昌，华盖天垂作作芒。", 
            "波静影常沈璧彩，地灵名恰应奎匡。", 
            "人文蔚起誇翘楚，象纬分明视焕章。", 
            "他日奏言烦太史，瀛涯重见聚星堂。"
        ], 
        "title": "澎湖八景", 
        "type": "律诗", 
        "yun": "阳"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "罨屿潮痕上短篷，晚收笭箵泊菰丛。", 
            "瀰漫春水连天碧，次第渔灯隔岸红。", 
            "世虑尽捐云树外，人家都住画图中。", 
            "菱塘柳陌吾庐在，归去还思理钓筒。"
        ], 
        "title": "澎湖八景", 
        "type": "律诗", 
        "yun": "东"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "叠巘层峦藓径深，风传樵唱出霜林。", 
            "丁丁伐木声相应，戛戛敲枰响共沈。", 
            "叶坠湿沾双屐雨，岩高影落半溪阴。", 
            "负薪力学今谁继，馀韵流风尚可寻。"
        ], 
        "title": "澎湖八景", 
        "type": "律诗", 
        "yun": "侵"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "黛染西山雨乍晴，遥天一抹晚霞横。", 
            "澄鲜色胜铺文绮，缥缈标疑建赤城。", 
            "野鹜点残随断续，沙鸥界破觉分明。", 
            "斑斓光射丹崖上，好倩关荆浣笔成。"
        ], 
        "title": "澎湖八景", 
        "type": "律诗", 
        "yun": "庚"
    }, 
    {
        "author": "刘伯琛", 
        "era": "清", 
        "subtype": "七言律诗", 
        "text": [
            "一轮西坠荡空濛，波浴山衔望未穷。", 
            "远渚乍分初月白，遥天低映晚霞红。", 
            "数家渔网蘋洲外，十幅蒲帆翠霭中。", 
            "最爱夕阳归牧句，霏霏薄雾起寒丛。"
        ], 
        "title": "澎湖八景", 
        "type": "律诗", 
        "yun": "东"
    }, 
    {
        "author": "刘启秀", 
        "era": "清", 
        "subtype": "五言律诗", 
        "text": [
            "春色眼中尽，春心当奈何。", 
            "禅房清磐罢，竹叶雨声多。", 
            "幽梦晓初醒，前池风自波。", 
            "论诗如有兴，命驾此时过。"
        ], 
        "title": "以诗代柬邀鲁南庄过话", 
        "type": "律诗", 
        "yun": "歌"
    }, 
    {
        "author": "刘启秀", 
        "era": "清", 
        "subtype": "七言律诗", 
        "text": [
            "中酒狂歌对赏音，平生不改薜萝襟。", 
            "情多每赋怀人句，官小常存报主心。", 
            "药饵散完庭悄悄，鹭鹚飞下院阴阴。", 
            "此时无事应思我，远树微茫江雾深。"
        ], 
        "title": "寄沈诚斋少府", 
        "type": "律诗", 
        "yun": "侵"
    }, 
    {
        "author": "刘启秀", 
        "era": "清", 
        "subtype": "七言律诗", 
        "text": [
            "官道斜阳驿骑驰，道傍茅舍半啼饥。", 
            "三年试向心头想，几事能当去后思。", 
            "河水急于前渡日，人情浓是再来时。", 
            "漫劳父老相迎送，惭负吾民应自知。"
        ], 
        "title": "丁酉七月过新乐悬感怀", 
        "type": "律诗", 
        "yun": "支"
    }, 
    {
        "author": "刘孚京", 
        "era": "清", 
        "subtype": "七言绝句", 
        "text": [
            "觚棱寒日闇重闉，记隐金门几度春。", 
            "却为丹砂乞句漏，似闻人诵《北山文》。"
        ], 
        "title": "题画", 
        "type": "绝句", 
        "yun": null
    }, 
    {
        "author": "刘孚京", 
        "era": "清", 
        "subtype": "五言律诗", 
        "text": [
            "独坐万缘起，空山非寂寥。", 
            "市声腾野马，海色隐神鳌。", 
            "北望疑天醉，南来耐客嘲。", 
            "天涯有芳草，魂断不须招。"
        ], 
        "title": "空山", 
        "type": "律诗", 
        "yun": null
    }, 
    {
        "author": "刘孚京", 
        "era": "清", 
        "subtype": "七言律诗", 
        "text": [
            "尘海劳劳尽化城，藏舟移壑误长生。", 
            "东方避世初非隐，柳下卑官不碍清。", 
            "敢以出山忘远志，悔因千禄贸时名。", 
            "而今未老思回首，愧尔宾筵颂瑟声。"
        ], 
        "title": "酬陶子祥", 
        "type": "律诗", 
        "yun": "庚"
    }, 
    {
        "author": "刘光第", 
        "era": "清", 
        "subtype": "七言律诗", 
        "text": [
            "闻说金刚台外地，夜灯浮上独兹峰。", 
            "老猿抱子求僧饭，闲客看人打佛钟。", 
            "下界云霞招杖屦，夕阳红翠动杉松。", 
            "风吹铎语天中落，似惜尘凡去兴浓。"
        ], 
        "title": "华严顶", 
        "type": "律诗", 
        "yun": "冬"
    }, 
    {
        "author": "刘兆彭", 
        "era": "清", 
        "subtype": "五言律诗", 
        "text": [
            "客子畏逢秋，萧条动远愁。", 
            "生涯余短褐，心事老孤舟。", 
            "对镜羞窥鬓，临风怯倚楼。", 
            "无人共歌哭，肠断此淹留。"
        ], 
        "title": "客中书怀", 
        "type": "律诗", 
        "yun": "尤"
    }, 
    {
        "author": "刘传任", 
        "era": "清", 
        "subtype": "七言律诗", 
        "text": [
            "历碌邮程簿笨车，秋风萧瑟日西斜。", 
            "故园小住浑如客，旅舍重经便似家。", 
            "怕遇亲朋谈仕宦，且听父老话桑麻。", 
            "回头百里高城路，已隔徒骇水一涯。"
        ], 
        "title": "兴济口占题壁", 
        "type": "律诗", 
        "yun": "麻"
    }, 
    {
        "author": "刘仲玫", 
        "era": "清", 
        "subtype": "七言律诗", 
        "text": [
            "开天自古冠三皇，浑敦相传治太皇。", 
            "万世从来无享祀，一邱何故判阴阳。", 
            "尚疑神宅西山小，不信灵泉北海长。", 
            "窀穸虽然遗迹在，乾坤佳气总茫茫。"
        ], 
        "title": "盘古冢", 
        "type": "律诗", 
        "yun": "阳"
    }, 
    {
        "author": "刘礼淞", 
        "era": "清", 
        "subtype": null, 
        "text": [
            "山山翠色入孤城，雁外寒云独云轻。", 
            "十载世情看日澹，四时天气爱秋清。", 
            "簿书间自嚣风变，楼阁凉从夜雨生。", 
            "桂影婆娑香万斛，芳醪那计举瑶觥。"
        ], 
        "title": "秋日遣兴", 
        "type": "古风", 
        "yun": "庚"
    }, 
    {
        "author": "刘石龄", 
        "era": "清", 
        "subtype": null, 
        "text": [
            "梯空蹑晴霓，振衣祝融顶。", 
            "俯视七十峰，茫然堕烟井。", 
            "湘流失湾澴，洞庭馀溟涬。", 
            "目穷日月乡，袖拂天汉影。", 
            "回首苍梧云，飘飖度前岭。", 
            "太阳汲新泉，石鼎瀹苦茗。", 
            "肺腑添清凉，丹元溢光景。", 
            "麾斥隘八区，幽灵惬孤秉。", 
            "徘徊会仙桥，晴崖发娟靓。", 
            "绝壁有行迹，仙路细如绠。", 
            "虬松生古岩，翠叶光炯炯。", 
            "灵秀天所钟，应与兹山永。", 
            "倒景回明霞，大地总澄莹。", 
            "归来宿上封，一枕山云冷。"
        ], 
        "title": "登祝融峰顶宿上封寺", 
        "type": "古风", 
        "yun": null
    }, 
    {
        "author": "刘石龄", 
        "era": "清", 
        "subtype": null, 
        "text": [
            "宝符玄玉奠兹麓，有神上下扶乾坤。", 
            "曲阳飞石就禋祀，虞舜不到恒山边。", 
            "兹语荒怪谁所纪，翠砥屃奰空磨镌。", 
            "磁窑两岸尺绝壁，南有细径缘秋烟。", 
            "崖回水立三百丈，巨石怒落随奔泉。", 
            "几年于此垒云栈，排空石窦鬼手穿。", 
            "馀材蠡啮插山腹，欲落藤蔓相钩牵。", 
            "平生未尝识剑阁，或谓蜀道险亦然。", 
            "崱屴万仞试初步，飞仙岩阁中霄悬。", 
            "虎风一噫土囊口，犍牛飘坠轻乌鸢。", 
            "浑浑云雾起林际，乖龙鳞尾方蜿蜒。", 
            "紫芝翳翳隐幽峪，黄榆飒飒飞晴天。", 
            "中有仙人系驴树，下根离析枝相连。", 
            "寒涛万壑起松杪，翠雪散落山亭前。", 
            "夕阳晚霞足幽眺，丹灶夜光然通玄。", 
            "野人颇有济胜具，度越峻岭如登仙。", 
            "俯视群山尽臣庶，太白巨丽差随肩。", 
            "茫茫一气辨龙塞，橐驼万队成蚁旋。", 
            "丈夫宁能死章句，有名须勒狼胥巅。", 
            "此心未遂身老大，投足岩岫差安便。", 
            "遍游五岳自兹始，俟昏嫁毕当何年。"
        ], 
        "title": "恒山", 
        "type": "古风", 
        "yun": null
    }, 
    {
        "author": "刘汉藜", 
        "era": "清", 
        "subtype": "五言律诗", 
        "text": [
            "北阙浮云迥，伾山秋色多。", 
            "寒声落危石，木叶下黄河。", 
            "抗疏新骢马，传经旧薜萝。", 
            "少年登眺意，回首已蹉跎。"
        ], 
        "title": "同淇瞻登伾山", 
        "type": "律诗", 
        "yun": "歌"
    }, 
    {
        "author": "刘永椿", 
        "era": "清", 
        "subtype": "五言律诗", 
        "text": [
            "策马关山道，峰岚入眼多。", 
            "西来连白云，北折抱黄河。", 
            "云气速孤鸟，烟痕淡远螺。", 
            "看山情不厌，恐负客中过。"
        ], 
        "title": "道中见元朔山", 
        "type": "律诗", 
        "yun": "歌"
    }, 
    {
        "author": "刘正谊", 
        "era": "清", 
        "subtype": null, 
        "text": [
            "越峰万叠清，高与苍穹薄。", 
            "烟云互隐现，盘郁列岩壑。", 
            "兹山卧南隅，芙蓉擎千萼。", 
            "两崖界清溪，石发细可擢。", 
            "沿流陟崔巍，飞翠眉边落。", 
            "危磴空际悬，修绠差相若。", 
            "翻疑太古初，神工巧空凿。", 
            "纡回得平衍，心目悠然拓。", 
            "古杀围松杉，疏钟度寥廓。", 
            "山僧宿所谐，不厌逢迎数。", 
            "妙谛竖拂诠，尘襟汲泉濯。", 
            "卓午日影圆，幽奇导我索。", 
            "老藤蛟虬盘，怪石虎豹攫。", 
            "湍激金铁撞，禽喧丝竹作。", 
            "岚封洞杳冥，藓蚀碑斑驳。", 
            "奋力蹑崇冈，忘疲循略彴。", 
            "海气忽吹来，天风唳孤鹤。", 
            "视听乃一新，斯游良可乐。", 
            "归途眷林峦，斜阳红半角。", 
            "揽胜有前期，更订山灵约。"
        ], 
        "title": "山游限韵", 
        "type": "古风", 
        "yun": null
    }, 
    {
        "author": "刘正宗", 
        "era": "清", 
        "subtype": null, 
        "text": [
            "在昔登舟日，鬓发如黑丝。", 
            "解缆西塘侧，繁霜入镜垂。", 
            "岂其苦奔波，有怀空自知。", 
            "川谷远无梁，虎豹踞路歧。", 
            "惊魂怵难定，梦里返江涯。", 
            "心折饱忧畏，骇浪复无时。", 
            "回首顿三秋，电光阅弈棋。", 
            "朝来驱羸马，春风面上吹。", 
            "履穿厌冰雪，又看芳树枝。", 
            "宁不思远道，远道力已疲。", 
            "既老休徵逐，往事安可追。", 
            "晓日鸣乳鸠，燕语影差池。", 
            "大化本无停，物理遂所私。", 
            "古有赤松游，高踪慕茹芝。"
        ], 
        "title": "在昔", 
        "type": "古风", 
        "yun": "支"
    }, 
    {
        "author": "刘正宗", 
        "era": "清", 
        "subtype": null, 
        "text": [
            "百鸟皆有巢，群动各有匹。", 
            "艰虞生不辰，满目一凄恻。", 
            "有客济上来，为我述荡析。", 
            "势累鬻道旁，云是捷功得。", 
            "初但贵红颜，后乃空原隰。", 
            "红颜供余欢，老稚获赎直。", 
            "百年生聚地，千里瀰荆棘。", 
            "朝廷望拊循，吁嗟谁失职。", 
            "同是血气伦，不许恋蓬筚。", 
            "苌楚古有谣，相对付啾唧。", 
            "非无东陵资，安堵正深壁。", 
            "每读《舂陵行》，泪落沾胸臆。", 
            "眼前旌旗红，又向春明出。", 
            "所愿念疮痍，无使生相失。"
        ], 
        "title": "济上行", 
        "type": "古风", 
        "yun": null
    }, 
    {
        "author": "刘正宗", 
        "era": "清", 
        "subtype": null, 
        "text": [
            "高标突兀撑霄碧，西俯昆仑东碣石。", 
            "电光过眼阅大千，咫尺换尽长安陌。", 
            "无风铃铎乍传声，半夜萧萧龙象行。", 
            "盘空孤鹤栖复惊，下瞰蚁垤日纵横。", 
            "寺中老僧去还来，佛灯寂寂照青苔。"
        ], 
        "title": "和天宁寺浮图歌", 
        "type": "古风", 
        "yun": null
    }, 
    {
        "author": "刘正宗", 
        "era": "清", 
        "subtype": null, 
        "text": [
            "东家老妇垂白发，樵爨无力余病骨。", 
            "岂复有意斗蛾眉，坐守深闺费岁月。", 
            "却忆当年初嫁时，含羞对镜理胭脂。", 
            "但愿同心不重色，肯学桃李信风吹。", 
            "宁知此意竟难明，时移岁换天无情。", 
            "翠翘珠襦尽零落，闺中甘逐众人行。", 
            "自解悲欢随所遇，红颜自古草头露。", 
            "只今幸无入宫妒，裙布钗荆亦已足。", 
            "愿将锦瑟与瑶琴，一时并写《白头吟》。", 
            "寂寂空房恐虚度，敢道人新不如故。"
        ], 
        "title": "老妇行", 
        "type": "古风", 
        "yun": null
    }, 
    {
        "author": "刘正宗", 
        "era": "清", 
        "subtype": null, 
        "text": [
            "少年对镜颜色好，衰年对镜颜色老。", 
            "镜里容光能几时，回头绿鬓成枯槁。", 
            "开匣莫拂镜上尘，镜明空见白头早。", 
            "亦知白头不可黑，有时白头不可得。", 
            "窗前槿花换朝荣，日暮临风已无色。", 
            "寄语少年速为欢，他日欢场徒恻恻。", 
            "百金刀环明月辉，千金骏马黄金勒。", 
            "章台杨柳饶春风，醉来光动玉台侧。", 
            "不见老翁空叹息。"
        ], 
        "title": "对镜叹", 
        "type": "古风", 
        "yun": null
    }, 
    {
        "author": "刘本杰", 
        "era": "清", 
        "subtype": "七言绝句", 
        "text": [
            "天涯地角客星孤，身是高阳旧酒徒。", 
            "一叶扁舟双画桨，载将归梦过西湖。"
        ], 
        "title": "舟过西湖", 
        "type": "绝句", 
        "yun": "虞"
    }, 
    {
        "author": "刘本沛", 
        "era": "清", 
        "subtype": "七言律诗", 
        "text": [
            "拟将击楫渡中流，龙战吞舟不可求。", 
            "续命有丝知未死，卜居无地向谁谋。", 
            "杯浮白水人皆笑，户绝朱符鬼免愁。", 
            "且与儿童闲斗草，葵榴先得是头筹。"
        ], 
        "title": "午日次径扶韵", 
        "type": "律诗", 
        "yun": "尤"
    }, 
    {
        "author": "刘必显", 
        "era": "清", 
        "subtype": "七言律诗", 
        "text": [
            "十年尘梦冷渔矶，又向滩头理钓丝。", 
            "久客乍归鸥作伴，短墙半缺水为篱。", 
            "月明松影窥窗际，夜静溪声到枕时。", 
            "独坐悠然成大觉，挑镫拂壁一题诗。"
        ], 
        "title": "题槎河山庄亭壁", 
        "type": "律诗", 
        "yun": "支"
    }, 
    {
        "author": "刘尔炘", 
        "era": "清", 
        "subtype": "七言绝句", 
        "text": [
            "谁家儿女凤凰雏，携手寻芳遍九衢。", 
            "野草閒花都著眼，道旁遗却夜光珠。"
        ], 
        "title": "杂感 其一", 
        "type": "绝句", 
        "yun": "虞"
    }, 
    {
        "author": "刘尔炘", 
        "era": "清", 
        "subtype": "七言绝句", 
        "text": [
            "丹鼎飞烟鹤绕林，开炉竟尔失黄金。", 
            "主人自恨无奇福，辜负神仙一片心。"
        ], 
        "title": "杂感 其二", 
        "type": "绝句", 
        "yun": "侵"
    }, 
    {
        "author": "刘尔炘", 
        "era": "清", 
        "subtype": "七言绝句", 
        "text": [
            "阴山洞里入层层，一线阳光逗石棱。", 
            "何处尚能传宿火，半窗风雨读书镫。"
        ], 
        "title": "杂感 其三", 
        "type": "绝句", 
        "yun": "蒸"
    }, 
    {
        "author": "刘台斗", 
        "era": "清", 
        "subtype": "五言律诗", 
        "text": [
            "一片离人月，年年此渡头。", 
            "秋风吹过客，落叶上行舟。", 
            "别梦怜今夕，歧途感旧游。", 
            "寒江呜咽水，不向故乡流。"
        ], 
        "title": "郡城送诸兄弟北归昔年此日别汪容甫处", 
        "type": "律诗", 
        "yun": "尤"
    }, 
    {
        "author": "刘台斗", 
        "era": "清", 
        "subtype": "七言律诗", 
        "text": [
            "江南烟色远凄迷，徐泗春山黛色齐。", 
            "一夜东风芳草绿，千家淮水夕阳低。", 
            "疲驴破帽三年客，茅屋昏镫五夜鸡。", 
            "谁识同时旧年少，退朝飞盖赤城西。"
        ], 
        "title": "宿迁道中", 
        "type": "律诗", 
        "yun": "齐"
    }, 
    {
        "author": "刘可毅", 
        "era": "清", 
        "subtype": "五言律诗", 
        "text": [
            "黄子本名士，论交四海多。", 
            "轻帆破冢出，瘴疠夕阳多。", 
            "斗酒腹犹痛，长途悲作歌。", 
            "故乡好风物，相见未蹉跎。"
        ], 
        "title": "壬辰十二月最初以阴雪未作秣陵游予亦膏车不发 其一", 
        "type": "律诗", 
        "yun": "歌"
    }, 
    {
        "author": "刘可毅", 
        "era": "清", 
        "subtype": "五言律诗", 
        "text": [
            "我去瞻园久，三年草又繁。", 
            "空廊还纳月，穿树不知门。", 
            "白下旧宾主，青衫新弟昆。", 
            "与君期岁晚，飞雪傥论文。"
        ], 
        "title": "壬辰十二月最初以阴雪未作秣陵游予亦膏车不发 其二", 
        "type": "律诗", 
        "yun": null
    }, 
    {
        "author": "刘功杰", 
        "era": "清", 
        "subtype": "七言绝句", 
        "text": [
            "缕就金丝簇额边，裁成玉版挂腰前。", 
            "当年杂入庄周梦，栩栩蘧蘧正杳然。"
        ], 
        "title": "题吴希周百蝶图", 
        "type": "绝句", 
        "yun": "先"
    }, 
    {
        "author": "刘正宗", 
        "era": "清", 
        "subtype": "七言律诗", 
        "text": [
            "苍茫雪色澹遥空，隐几长吟兴未穷。", 
            "别殿不闻来翠辇，六花犹自舞东风。", 
            "依依苑柳添丝软，寂寂炉灰近酒红。", 
            "珥笔几人歌瑞霭，调高属和愧衰翁。"
        ], 
        "title": "玉芝宫对雪呈诸同官学士", 
        "type": "律诗", 
        "yun": "东"
    }, 
    {
        "author": "刘正宗", 
        "era": "清", 
        "subtype": "七言律诗", 
        "text": [
            "长安逐队又三年，此日秋光亦可怜。", 
            "诗酒有情禁白发，风尘无恙剩青毡。", 
            "浮云过眼千峰矗，良夜当杯片月悬。", 
            "莫道乡心惊旅梦，兴衰曾见海为田。"
        ], 
        "title": "初度日客过", 
        "type": "律诗", 
        "yun": "先"
    }, 
    {
        "author": "刘正谊", 
        "era": "清", 
        "subtype": "五言律诗", 
        "text": [
            "自笑情何僻，谋生竟未能。", 
            "鬻田买古砚，贷米给诗僧。", 
            "花月耽成癖，禽鱼狎似朋。", 
            "室人交谪我，妇语不须应。"
        ], 
        "title": "自笑", 
        "type": "律诗", 
        "yun": "蒸"
    }, 
    {
        "author": "刘正谊", 
        "era": "清", 
        "subtype": "七言律诗", 
        "text": [
            "充栋书成自不刊，频年握椠暑兼寒。", 
            "鲁鱼舛后多釐正，秦火焚来尽补残。", 
            "画舫两湖明月共，篮舆十里好山看。", 
            "感施馀论沾荒帙，白苇黄茅足改观。"
        ], 
        "title": "访毛西河太史留赠", 
        "type": "律诗", 
        "yun": "寒"
    }, 
    {
        "author": "刘礼淞", 
        "era": "清", 
        "subtype": "七言绝句", 
        "text": [
            "月上潮生夜泊舟，绿杨夹岸是瓜洲。", 
            "谁堪此夕闻羌笛，江北江南动旅愁。"
        ], 
        "title": "瓜洲闻笛", 
        "type": "绝句", 
        "yun": "尤"
    }, 
    {
        "author": "刘礼淞", 
        "era": "清", 
        "subtype": "五言律诗", 
        "text": [
            "轻暖轻寒际，莺声不断听。", 
            "烟浮清化白，天入太行青。", 
            "村舍多依竹，池塘始泛萍。", 
            "长堤斜照里，万柳绿如屏。"
        ], 
        "title": "怀庆道中", 
        "type": "律诗", 
        "yun": "青"
    }, 
    {
        "author": "刘礼淞", 
        "era": "清", 
        "subtype": "七言律诗", 
        "text": [
            "金井凉生坠碧桐，天涯摇落意何穷。", 
            "西风木叶催归燕，南国音书望断鸿。", 
            "冷淡心如三径菊，飘零身似九秋蓬。", 
            "间来聊酌新醅饮，万斛愁消一醉中。"
        ], 
        "title": "秋感", 
        "type": "律诗", 
        "yun": "东"
    }, 
    {
        "author": "刘礼淞", 
        "era": "清", 
        "subtype": "七言律诗", 
        "text": [
            "极目闲云度远峦，愁怀万绪写乌阑。", 
            "半生世熊看多悟，八载官场梦未安。", 
            "进固灰心真不易，退何生计亦为难。", 
            "一麾傥得分符早，琴鹤相期据宝鞍。"
        ], 
        "title": "寄示竹笑四弟", 
        "type": "律诗", 
        "yun": "寒"
    }, 
    {
        "author": "刘仪恕", 
        "era": "清", 
        "subtype": "五言律诗", 
        "text": [
            "暑积秋仍酷，高天大火流。", 
            "争传米价涌，况值羽书稠。", 
            "露绝蝉声细，云空鸟影愁。", 
            "犹闻高会客，终夜醉缠头。"
        ], 
        "title": "秋暑", 
        "type": "律诗", 
        "yun": "尤"
    }, 
    {
        "author": "刘令右", 
        "era": "清", 
        "subtype": null, 
        "text": [
            "高下鹭鸶三十只。", 
            "水田漠漠秧深碧。", 
            "晶盘粘粟影玲珑，呈瑶席。", 
            "香尘辟。", 
            "墨海屏山随所历。"
        ], 
        "title": "天仙子 咏水仙（见《众香词》）", 
        "type": "词", 
        "yun": null
    }, 
    {
        "author": "刘令右", 
        "era": "清", 
        "subtype": null, 
        "text": [
            "满庭槐影石纹凉。", 
            "雨过帘栊午梦妨。", 
            "柔风无力伴梳妆。", 
            "春去无踪留不住，飞来花片识行藏。", 
            "游丝空自绕枝长。"
        ], 
        "title": "浣溪沙 春暮", 
        "type": "词", 
        "yun": null
    }, 
    {
        "author": "刘令右", 
        "era": "清", 
        "subtype": null, 
        "text": [
            "雨过高楼，风来深院。", 
            "黄莺着意枝间啭。", 
            "若能爱护护花关，双环深锁连花掩。", 
            "时序频更，流光易换。", 
            "一池潋滟荷珠溅。", 
            "如钩月挂正当头，凤衫露湿榴花片。"
        ], 
        "title": "踏莎行 夏闺，榴开葵放，深浅交映，触绪拈阕", 
        "type": "词", 
        "yun": null
    }, 
    {
        "author": "刘东里", 
        "era": "清", 
        "subtype": "五言律诗", 
        "text": [
            "岁晚蒙阴道，崎岖翠霭间。", 
            "野泉流废路，黄叶染秋山。", 
            "树酒留人醉，清风送客还。", 
            "寒云遥望处，疑是穆陵关。"
        ], 
        "title": "蒙阴道中", 
        "type": "律诗", 
        "yun": "删"
    }, 
    {
        "author": "刘东里", 
        "era": "清", 
        "subtype": "七言律诗", 
        "text": [
            "两峰高矗郁苍苍，旧说山河百二强。", 
            "天转星辰迎夏后，山排风雨扈周王。", 
            "神皋东据《西都赋》，鬼哭今留古战场。", 
            "欲吊兴亡千载事，淡烟衰草又斜阳。"
        ], 
        "title": "崤函怀古", 
        "type": "律诗", 
        "yun": "阳"
    }, 
    {
        "author": "刘世瑞", 
        "era": "清", 
        "subtype": "七言律诗", 
        "text": [
            "欲寻神木识根由，直上馋崖到此游。", 
            "好溯金时初建寨，还徵宋相旧题楼。", 
            "勋传柱国杨家将，说误槎仙博望侯。", 
            "更莫浪称松见处，山城改徙自云州。"
        ], 
        "title": "登杨家城得神松旧处", 
        "type": "律诗", 
        "yun": "尤"
    }, 
    {
        "author": "刘世珍", 
        "era": "清", 
        "subtype": null, 
        "text": [
            "岁晚韶华成寂寞。", 
            "暗转星杓，一线添琼阁。", 
            "盼到阳春来有脚。", 
            "绣帘犹怯春寒薄。", 
            "九九图中将字著。", 
            "百五光阴，容易闲抛却。", 
            "比似梅花描绰约。", 
            "看来日日增红萼。"
        ], 
        "title": "桐花凤 积馀夫子为作九九消寒图，双沟九字，字皆九画，以记阴晴风雪，因谱此阕", 
        "type": "词", 
        "yun": "药"
    }, 
    {
        "author": "刘世珍", 
        "era": "清", 
        "subtype": null, 
        "text": [
            "本是谢家吟絮。", 
            "记怀豪素。", 
            "声声合唱满江红，好倩小红低谱。", 
            "况值岁华云暮。", 
            "春风闲度。", 
            "者回消息到梅花，浑不见花开处。"
        ], 
        "title": "一落索 积馀以《满江红》喜雪词见示，因作忆梅词答之", 
        "type": "词", 
        "yun": null
    }, 
    {
        "author": "刘世仲", 
        "era": "清", 
        "subtype": "七言律诗", 
        "text": [
            "开樽那得玉颜酡，春色无如泪眼何。", 
            "赤子愁看三户尽，青山恨比六朝多。", 
            "风高使节怀陶侃，月满秋江忆法和。", 
            "眼底云霄雕鹗少，乌鸦绕树起哀歌。"
        ], 
        "title": "乱后即事", 
        "type": "律诗", 
        "yun": "歌"
    }, 
    {
        "author": "刘长佑", 
        "era": "清", 
        "subtype": "七言律诗", 
        "text": [
            "归卧家园已两年，静观身世且翛然。", 
            "亲人花鸟机同息，贶我诗篇乐自全。", 
            "往事都如风过水，余生犹及日中天。", 
            "老来疏惰无他愿，赢得经畬旧业传。"
        ], 
        "title": "庚午新正初十日试笔", 
        "type": "律诗", 
        "yun": "先"
    }, 
    {
        "author": "刘氏", 
        "era": "清", 
        "subtype": null, 
        "text": [
            "我生不辰，逢此百罹，况乎乱离。", 
            "奈恶因缘到，不夫不主，被擒捉去。", 
            "为妾为妻。", 
            "父母公姑，弟兄姐妹，流落不知东与西。", 
            "心中事，把家书写下，分付伊谁。", 
            "越人北向燕支。", 
            "回首望、雁峰天一涯。", 
            "奈翠鬟云软，笠儿怎带，柳腰春细，马性难骑。", 
            "缺月疏桐，淡烟衰草，对此如何不泪垂。", 
            "君知否，我生于何处，死亦魂归。"
        ], 
        "title": "沁园春", 
        "type": "词", 
        "yun": null
    }, 
    {
        "author": "刘曰萼", 
        "era": "清", 
        "subtype": "七言绝句", 
        "text": [
            "石瓮山前日又曛，绣漪桥下水沄沄。", 
            "金辽往迹残碑少，谁问湖边耶律坟。"
        ], 
        "title": "昆明湖杂咏", 
        "type": "绝句", 
        "yun": "文"
    }, 
    {
        "author": "刘文麟", 
        "era": "清", 
        "subtype": null, 
        "text": [
            "步上南山道，华表何巍巍。", 
            "昔有鸟来集，自云丁令威。", 
            "一去三千年，至今不更归。", 
            "人民固屡易，城郭亦已非。", 
            "仙人且化乌，冢骨何所悲。"
        ], 
        "title": "华表", 
        "type": "古风", 
        "yun": null
    }, 
    {
        "author": "刘文麟", 
        "era": "清", 
        "subtype": null, 
        "text": [
            "连山筑长围，众水含积怒。", 
            "无地恣披猖，勉强循轨度。", 
            "纡折千百回，其意在东注。", 
            "砉然门户开，并力尽一赴。", 
            "万马横空来，惊愤不反顾。", 
            "我舟当其冲，逆进相触忤。", 
            "百夫贯一缆，累时拔寸步。", 
            "倒掷脱不虞，此身竟安付。", 
            "昨有估客船，咋指惊一误。", 
            "木石相冲撞，破碎等瓜瓠。", 
            "崖畔余柿存，不忍目重驻。", 
            "吁嗟造物意，设险独何故。", 
            "夕泊江之涯，惊定有余怖。", 
            "月黑鸺鹠鸣，悲风振岩树。", 
            "远闻洪涛声，前滩尚无数。"
        ], 
        "title": "上峡", 
        "type": "古风", 
        "yun": "遇"
    }, 
    {
        "author": "刘文麟", 
        "era": "清", 
        "subtype": null, 
        "text": [
            "江从归峡来，万派争一窭。", 
            "横石亘其前，直下泻悬溜。", 
            "欲下不下时，其势犹未骤。", 
            "陡跌忽仰翻，直驰更回斗。", 
            "白日生雷霆，雹雨忽奔凑。", 
            "深冥不测底，淘刷厚坤透。", 
            "长年素习险，到此俱眩瞀。", 
            "人声杂水声，飞沫溅襟袖。", 
            "深疑咫尺间，鬼伯已预候。", 
            "出险如再生，惊喜念交辏。", 
            "舟师擂大鼓，牲醴谢神佑。", 
            "具道过此滩，往往遭倾覆。", 
            "上滩须顾前，下滩须顾后。", 
            "上滩力可施，下滩力难救。"
        ], 
        "title": "新滩", 
        "type": "古风", 
        "yun": null
    }, 
    {
        "author": "刘文蔚", 
        "era": "清", 
        "subtype": null, 
        "text": [
            "人生底合家乡住，苦恨年年事章句。", 
            "闭门但作候虫吟，束身已受书城锢。", 
            "千古英雄重壮游，万里关河倏来去。", 
            "挂席方乘赤鲤风，跨鞍直达黄龙戍。", 
            "伟业多从騕袅成，壮怀那怕支祁怒。", 
            "濮阳公子真人豪，胸中兵甲饶戎韬。", 
            "腾崖越堑望沧海，已觉谈笑无连鳌。", 
            "雪花扑面大于掌，同云黯黮连洪涛。", 
            "獠奴走逐寒起粟，游兴转共冰山高。", 
            "呜呼人生贵适意，安能瑟缩同蛴螬。", 
            "燕公诗得江山助，坡老文从海外超。", 
            "手持一编窘跬步，何如六幕穷周遭。", 
            "披图我亦思遐举，拟负长剑同游遨。"
        ], 
        "title": "题万里壮游图为吴九洛宗作", 
        "type": "古风", 
        "yun": null
    }, 
    {
        "author": "刘文嘉", 
        "era": "清", 
        "subtype": null, 
        "text": [
            "三君祠外啼鹧鸪，三君祠前路盘纡。", 
            "妇孺瞻仰官长拜，千秋俎豆虞韩苏。", 
            "昔日天涯叹沦落，天遣先生为木铎。", 
            "不教廊庙展经纶，却向蛮荒兴礼乐。", 
            "党祸无人鉴覆车，石工姓字不忍书。", 
            "汉庭指佞无屈轶，岭海尊贤有鳄鱼。", 
            "致君尧舜古难必，蛾眉谣诼偏多嫉。", 
            "百年荣瘁总成尘，一片浮云能蔽日。", 
            "当时行迹没苔钱，此日崇祠锁暮烟。", 
            "应羡山堂阮太傅，圣朝际遇胜前贤。"
        ], 
        "title": "谒三君祠", 
        "type": "古风", 
        "yun": null
    }, 
    {
        "author": "刘文嘉", 
        "era": "清", 
        "subtype": null, 
        "text": [
            "别酒欲倾愁兀兀，客子听鸡待月发。", 
            "陟屺无辞行路难，肯使倚闾悲寂寞。", 
            "咫尺天涯言笑隔，行迹旋看雪花没。", 
            "严冬于役愁衣薄，舟楫马蹄销岁月。", 
            "行人嗟叹农人乐，雨雪载涂寒恻恻。", 
            "从来志士耻温饱，转眼百年易悠忽。", 
            "起登高阁望归人，人去江空景萧瑟。", 
            "莫因惜别惨离颜，早去娱亲供子职。"
        ], 
        "title": "大雪送式三弟沙市归省用东坡郑州别子由韵", 
        "type": "古风", 
        "yun": null
    }, 
    {
        "author": "刘文嘉", 
        "era": "清", 
        "subtype": null, 
        "text": [
            "万方正多难，玄黄战未已。", 
            "长安不易居，鹿车返田里。", 
            "廉吏子孙贫，家风旧如是。", 
            "茅檐三五椽，门前一泓水。", 
            "烟树拥柴扉，清旷颇可喜。", 
            "良人素乐道，固穷孙叔子。", 
            "儿童习礼让，诸弟事经史。", 
            "夜绩与晨炊，同心有妯娌。", 
            "菜根风露香，真味土膏美。", 
            "布衣足温暖，适体胜纨绮。", 
            "寒夜一樽酒，家酿甘且旨。", 
            "长物有琴书，意境无尘滓。", 
            "倦鸟暮投林，于焉知所止。", 
            "穷乡人迹远，当可免倾否。", 
            "晴窗释砚冰，兴来书一纸。", 
            "缄札报吾儿，无劳歌陟屺。"
        ], 
        "title": "村居杂兴", 
        "type": "古风", 
        "yun": "纸"
    }, 
    {
        "author": "刘文嘉", 
        "era": "清", 
        "subtype": null, 
        "text": [
            "吾年日衰老，复值离乱世。", 
            "穷居人迹稀，白昼柴门闭。", 
            "从来腐儒状，自不厌粗粝。", 
            "晨起摘园疏，晚菘颇甘脆。", 
            "饱食无所为，摊书喜晴霁。", 
            "清兴曾不孤，同志有吾娣。", 
            "奥旨共钻研，道义相砥砺。", 
            "为日苦不足，夜夜镫膏继。", 
            "童孙侍隅坐，似解闻孝悌。", 
            "家法守一经，长为子孙计。", 
            "可奈纲纪颓，邪说众为蔽。", 
            "六经将灰埃，把卷时陨涕。"
        ], 
        "title": "读书", 
        "type": "古风", 
        "yun": null
    }, 
    {
        "author": "刘文嘉", 
        "era": "清", 
        "subtype": null, 
        "text": [
            "明年五十二，太岁在壬子。", 
            "尝闻星家言，吾年止于此。", 
            "人生如朝露，早晞亦常理。", 
            "儿女各长成，向平愿粗已。", 
            "先为同牢人，入穴驱蝼蚁。", 
            "奉匜侍舅姑，次媳具甘旨。", 
            "长男赍志殁，恨不如汪锜。", 
            "小姑最同心，情话石投水。", 
            "我生即鲜民，望云陟岵屺。", 
            "先陇亦非遥，归宁无百里。", 
            "重泉聚骨肉，乐事从兹始。", 
            "其言若不雠，幸存亦可喜。", 
            "馀生皆傥来，此身即敝屣。", 
            "春草满阶除，春花艳红紫。", 
            "夏木择榆槐。", 
            "秋圃莳菊杞。", 
            "冬雪掩关坐，万树梅花里。", 
            "眼前有生意，一一出琴指。", 
            "偕老歌负戴，归来乐耘耔。", 
            "鸡鹜足稻粱，儿孙抱经史。", 
            "行乐贵及时，上寿百年耳。", 
            "贤愚总一丘，知命静以侯。"
        ], 
        "title": "知命", 
        "type": "古风", 
        "yun": null
    }, 
    {
        "author": "刘文嘉", 
        "era": "清", 
        "subtype": null, 
        "text": [
            "良夜调素琴，弦和指复柔。", 
            "一弹声泠泠，再鼓心悠悠。", 
            "缓若片云停，急如三峡流。", 
            "雍雍和鸣雁，泛泛不系舟。", 
            "松风起深谷，修篁响清秋。", 
            "飘然凌云思，恍挟飞仙游。", 
            "聊以自怡悦，何必知音求。", 
            "信哉欧公言，可以瘳幽忧。"
        ], 
        "title": "弹琴", 
        "type": "古风", 
        "yun": "尤"
    }, 
    {
        "author": "刘文炳", 
        "era": "清", 
        "subtype": "五言律诗", 
        "text": [
            "冒雨探灵窟，峰高未易跻。", 
            "人声烟外接，鸟道树中迷。", 
            "钟动方知寺，泉飞不见溪。", 
            "何当开霁景，一览万山低。"
        ], 
        "title": "游紫溪山 其一", 
        "type": "律诗", 
        "yun": "齐"
    }, 
    {
        "author": "刘文炳", 
        "era": "清", 
        "subtype": "五言律诗", 
        "text": [
            "岭峻林尤茂，幽奇此独钟。", 
            "逃禅为帝子，听法有神龙。", 
            "花散千崖雨，涛翻万壑松。", 
            "旷怀追谢屐，何处觅芳踪。"
        ], 
        "title": "游紫溪山 其二", 
        "type": "律诗", 
        "yun": "冬"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "建业荒城王气销，逃名何地寄渔樵。", 
            "干戈梦里怀三径，刀尺声中过六朝。", 
            "旧雨不来江路晚，归鸿信断楚山遥。", 
            "孤镫此际堪愁绝，独立寒空夜寂寥。"
        ], 
        "title": "客怀", 
        "type": "律诗", 
        "yun": "萧"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "黄叶萧萧眼倦开，北风吹客上高台。", 
            "千秋王气朝云散，万里边声塞雁来。", 
            "旧苑荒榛多牧马，青山落日独衔杯。", 
            "不须更下新亭泪，晋代园陵已劫灰。"
        ], 
        "title": "登雨花台", 
        "type": "律诗", 
        "yun": "灰"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "天涯旅况又逢冬，薄暮江风惨客容。", 
            "南渡君臣终逊位，东流波浪自朝宗。", 
            "干戈满眼人将老，丧乱经心酒不浓。", 
            "闻说楼船催伐木，何堪斧及六朝松。"
        ], 
        "title": "金陵怀古 其一", 
        "type": "律诗", 
        "yun": "冬"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "霜草芒鞋访旧京，景阳回首泪纵横。", 
            "埋金未必成秦厌，销铁安能御晋兵。", 
            "自古山川难恃险，从来花鸟易伤情。", 
            "南朝过眼繁华尽，倚杖长干看月明。"
        ], 
        "title": "金陵怀古 其二", 
        "type": "律诗", 
        "yun": "庚"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "连朝阻雨瓜洲宿，雨霁同君共涉江。", 
            "寒影一楼风色厉，惊涛两岸客心降。", 
            "悬崖树老根全拔，废苑钟销僧不撞。", 
            "洞口至今留汉诏，高踪千载叹无双。"
        ], 
        "title": "同魏尔阜蒋前民登焦山", 
        "type": "律诗", 
        "yun": "江"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "江东风景近如何，十里钱塘倚棹过。", 
            "白发每从愁里尽，青山偏是客中多。", 
            "攒宫草没冬青死，禹庙碑倾古字磨。", 
            "独有若耶溪畔女，秋来犹唱旧吴歌。"
        ], 
        "title": "稽山客怀", 
        "type": "律诗", 
        "yun": "歌"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "极目离离土一丘，汉皇陵庙此山头。", 
            "宫云有意终朝变，淮水无情逐夜流。", 
            "汤沐昔年曾赐复，禾麻今日不完秋。", 
            "疲驴踏遍残阳外，烟树萧萧动客愁。"
        ], 
        "title": "泗州道上", 
        "type": "律诗", 
        "yun": "尤"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "孤舟离绪又清明，一挂蒲帆千里程。", 
            "去住向谁商出处，飘零到我负生平。", 
            "云连海气天无色，风鼓河流夜有声。", 
            "袱被春寒眠不稳，凄然双泪落三更。"
        ], 
        "title": "清河夜泊", 
        "type": "律诗", 
        "yun": "庚"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "我来古寺暗销魂，瓦砾盈阶一径存。", 
            "仅有炉烟凝白昼，绝无钟鼓课黄昏。", 
            "颓垣雨洗毗卢面，蔓草尘封方丈门。", 
            "老监逢人萧索尽，殷勤垂泪话开元。"
        ], 
        "title": "大悲寺逢僧谢监 其一", 
        "type": "律诗", 
        "yun": "元"
    }, 
    {
        "author": "刘文炤", 
        "era": "清", 
        "subtype": "七言律诗", 
        "text": [
            "一自居庸贼骑来，禁城宫阙望烽开。", 
            "侍中早弃司农印，监视原非戡乱才。", 
            "传诏亦曾趋暖殿，佩刀无计御平台。", 
            "如今头白何人问，风雨柴门永夜哀。"
        ], 
        "title": "大悲寺逢僧谢监 其二", 
        "type": "律诗", 
        "yun": "灰"
    }, 
    {
        "author": "刘文炜", 
        "era": "清", 
        "subtype": "七言律诗", 
        "text": [
            "莼丝牵碧满湖浮，漠漠寒烟望里收。", 
            "十里枯荷双鹭雨，两堤衰柳一蝉秋。", 
            "白云钟断僧归寺，黄叶诗成客倚楼。", 
            "犹有留人余兴在，数声短笛起渔舟。"
        ], 
        "title": "秋日湖上", 
        "type": "律诗", 
        "yun": "尤"
    }, 
    {
        "author": "刘文炜", 
        "era": "清", 
        "subtype": "七言律诗", 
        "text": [
            "一身秋蝶抱寒花，卅载时光赴壑蛇。", 
            "樽酒镫前都是客，溪山梦里暂还家。", 
            "滴残午漏阑年雨，迎得春风半夜花。", 
            "寂寂拥衾无稳睡，静听窗外噪林鸦。"
        ], 
        "title": "山楼除夕", 
        "type": "律诗", 
        "yun": "麻"
    }, 
    {
        "author": "刘文如", 
        "era": "清", 
        "subtype": null, 
        "text": [
            "开匣拜遗容，凄然心暗伤。", 
            "未及见慈亲，惟见图卷长。", 
            "夫子秉遗教，显亲早名扬。", 
            "当年课夜读，教以古文章。", 
            "治家似钟郝，半典嫁时裳。", 
            "聚得千卷书，训以石室藏。", 
            "夫子成德器，终天忆北堂。", 
            "四祭陈五鼎，举爵每徬徨。", 
            "哀哉寸草心，难报春晖光。", 
            "于今选楼上，即是古墨庄。", 
            "圣恩酬母德，更图一品妆。"
        ], 
        "title": "题石室藏书图", 
        "type": "古风", 
        "yun": "阳"
    }, 
    {
        "author": "刘文如", 
        "era": "清", 
        "subtype": null, 
        "text": [
            "昔年蚕事传馀杭，以纸裹种来维扬。", 
            "一冬霜雪不甚冷，几番任向书楼藏。", 
            "时光又到二三月，焚香试拜马头娘。", 
            "蜷蜷细种活如蚁，手持鹅羽亲分将。", 
            "此时食叶须细叶，买叶却向城北乡。", 
            "一篮嫩绿不沾雨，青青颜色含轻香。", 
            "头眠刚到声寂寂，无风无雨调温凉。", 
            "越中仆妇最谙此，命伊率事居西堂。", 
            "二眠二起渐多食，分箔满室还满床。", 
            "夜来添叶直到晓，声如笔落纸奔忙。", 
            "三眠已老不食叶，腹中嫩丝含清光。", 
            "素丝吐尽结成茧，可怜自裹如入囊。", 
            "草山簇簇摘不尽，珠丸玉果盈倾筐。", 
            "缲车向风取凉意，轻轻抽得冰丝长。", 
            "从此织成罗与绮，从此染成玄与黄。", 
            "传与江城田舍妇，曷不努力兴蚕桑。"
        ], 
        "title": "题养蚕图", 
        "type": "古风", 
        "yun": "阳"
    }, 
    {
        "author": "刘文如", 
        "era": "清", 
        "subtype": null, 
        "text": [
            "赵家姊弟能音乐，大燕轻盈小燕啄。", 
            "一朝选入汉宫来，君王宠爱生谣诼。", 
            "昭仪绝幸住昭阳，彤朱髹漆百宝光。", 
            "涎涎尾摇金屋里，玉阶铜沓木仓琅。", 
            "壁带列钱在春殿，明珠翠羽如亲见。", 
            "繁华铸出黄金釭，屈曲夔纹锁双燕。", 
            "繁华千载尽成空，甘为绨封自绝宗。", 
            "太息曹宫赫蹄药，椒香别殿怨东风。", 
            "此釭小劫天所弃，千载沈埋在何地。", 
            "拾得圆镮归我家，为检《汉书》证古器。", 
            "团圞想见飞燕时，开匣摩挲手自持。", 
            "温柔乡冷今何处，不若寒金可咏诗。", 
            "女师我爱班家淑，辞辇归来守幽独。", 
            "万载传流赋一篇，莫共伶元外传读。"
        ], 
        "title": "咏汉金釭", 
        "type": "古风", 
        "yun": null
    }, 
    {
        "author": "刘开", 
        "era": "清", 
        "subtype": null, 
        "text": [
            "相知乐今夕，华月共芳筵。", 
            "宁知君见爱，乃在三载前。", 
            "鸾鹤本同心，不计时后先。", 
            "感君期我厚，起坐为流连。", 
            "旨酒有余欢，何必罗清鲜。", 
            "天寒气萧瑟，倏忽驹影迁。", 
            "流云未得归，竟与回风旋。", 
            "此行君莫惜，江水深无极。"
        ], 
        "title": "赠别金三资舫", 
        "type": "古风", 
        "yun": null
    }, 
    {
        "author": "刘开", 
        "era": "清", 
        "subtype": null, 
        "text": [
            "东方冥冥烟初生，晨光半敛含空明。", 
            "流莺百舌不住语，似欲带晓呼春晴。", 
            "幽人独向空山宿，风起微寒入岩壁。", 
            "一枕西窗梦未残，门外落红深几尺。"
        ], 
        "title": "春晓词", 
        "type": "古风", 
        "yun": null
    }, 
    {
        "author": "刘开", 
        "era": "清", 
        "subtype": null, 
        "text": [
            "江东年少愁风雨，独立空亭望空渚。", 
            "行行江上止复去，烟水接天天不语。", 
            "自云作客沦风尘，可怜未识江南春。", 
            "前逐飞鸢后乌鹊，山木争号疑怒人。", 
            "天涯池馆多旧识，哀管繁弦泪如积。", 
            "日暮高吟动鬼神，曲终月落无人惜。", 
            "当时一顾劳孙阳，挺立奇骨腾龙骧。", 
            "精灵已与物摩荡，意气不为人飞扬。", 
            "十一年来霄路阻，慈孤爱割去乡土。", 
            "骨肉支离惊梦魂，云物高寒森极浦。", 
            "临歧未敢久延伫，似有旁人穷尔汝。", 
            "愁深难作欢笑言，长恐相逢问寒暑。", 
            "闻君此语重太息，江水悠悠竟何极。", 
            "思归未归君莫悲，我已早岁离庭帏。"
        ], 
        "title": "江东年少行", 
        "type": "古风", 
        "yun": null
    }, 
    {
        "author": "刘开", 
        "era": "清", 
        "subtype": null, 
        "text": [
            "午窗睡起间花落，酒香不解秋怀渴。", 
            "茶铛风细炉烟清，半瓯绿浅浓如酪。", 
            "东坡酷爱密云龙，君之嗜好毋乃同。", 
            "《茶经》熟读意未足，制器精巧非人工。", 
            "饮虽小道总师古，我宗杜康君陆羽。", 
            "座上休夸醒酒功，酌久才知味甘苦。", 
            "品茶品水须两全，水清宜用活火煎。", 
            "问君日试西湖水，何似金山第一泉。"
        ], 
        "title": "题周南卿品茶图", 
        "type": "古风", 
        "yun": null
    }, 
    {
        "author": "刘开", 
        "era": "清", 
        "subtype": "五言绝句", 
        "text": [
            "日饮长江水，谁知江上心。", 
            "烟波渺无极，只为别离深。"
        ], 
        "title": "偶成", 
        "type": "绝句", 
        "yun": "侵"
    }, 
    {
        "author": "刘开", 
        "era": "清", 
        "subtype": "七言绝句", 
        "text": [
            "白傅风流迹尚存，萧条亭外又黄昏。", 
            "人间多少英雄眼，不把青衫拭泪痕。"
        ], 
        "title": "琵琶亭", 
        "type": "绝句", 
        "yun": "元"
    }, 
    {
        "author": "刘开", 
        "era": "清", 
        "subtype": "五言律诗", 
        "text": [
            "高树夜凉起，小楼秋思长。", 
            "含情问鹦鹉，伏枕梦鸳鸯。", 
            "露滴自成响，衾寒犹有芳。", 
            "妾身似秋草，摇落不胜霜。"
        ], 
        "title": "闺情", 
        "type": "律诗", 
        "yun": "阳"
    }, 
    {
        "author": "刘开", 
        "era": "清", 
        "subtype": "五言律诗", 
        "text": [
            "天上余孤月，人间独此楼。", 
            "惟公堪一醉，与我共千秋。", 
            "碧树迷仙迹，青山忆旧游。", 
            "登临无限意，云水自悠悠。"
        ], 
        "title": "月夜过太白楼", 
        "type": "律诗", 
        "yun": "尤"
    }, 
    {
        "author": "刘开", 
        "era": "清", 
        "subtype": "七言律诗", 
        "text": [
            "回首征车出故林，浮云满地起层阴。", 
            "临行已觉无他语，别去偏多不尽心。", 
            "人事半从春后改，江波流过汉阳深。", 
            "东归久报芳洲隔，更听孤鸿月下音。"
        ], 
        "title": "寄家书偶怀", 
        "type": "律诗", 
        "yun": "侵"
    }, 
    {
        "author": "刘开", 
        "era": "清", 
        "subtype": "七言律诗", 
        "text": [
            "落叶萧萧下古丘，人家遥隔楚江流。", 
            "云无定影朝穿牖，树有残声夜语秋。", 
            "半载心情愁北渚，一城风雨对西楼。", 
            "蓬莱仙阙分明是，辛苦刘伶作醉侯。"
        ], 
        "title": "即事", 
        "type": "律诗", 
        "yun": "尤"
    }, 
    {
        "author": "刘开", 
        "era": "清", 
        "subtype": "七言律诗", 
        "text": [
            "怪雨盲风苦梦思，故人作吏久天涯。", 
            "全家渡海非吾意，万里腾声动主知。", 
            "烟树瘴消春晓日，鱼龙气静夜谈时。", 
            "可能豪荡还如昔，银烛高筵坐咏诗。"
        ], 
        "title": "寄怀石甫", 
        "type": "律诗", 
        "yun": "支"
    }, 
    {
        "author": "刘文嘉", 
        "era": "清", 
        "subtype": "七言绝句", 
        "text": [
            "红桥几曲照湖明，十顷琉璃镜样平。", 
            "香饵不施竿在手，悠然物我两忘情。"
        ], 
        "title": "板桥垂钓", 
        "type": "绝句", 
        "yun": "庚"
    }, 
    {
        "author": "刘文嘉", 
        "era": "清", 
        "subtype": "七言绝句", 
        "text": [
            "雪拥柴门未扫除，朝来更值爨烟虚。", 
            "且拈冻管亲冰砚，学写平原乞米书。"
        ], 
        "title": "村居大雪", 
        "type": "绝句", 
        "yun": "鱼"
    }, 
    {
        "author": "刘文嘉", 
        "era": "清", 
        "subtype": "七言绝句", 
        "text": [
            "墙头柳色见微黄，门外清溪碧玉光。", 
            "已觉东风到穷巷，一畦春雨野蔬香。"
        ], 
        "title": "早春喜雨", 
        "type": "绝句", 
        "yun": "阳"
    }, 
    {
        "author": "刘文嘉", 
        "era": "清", 
        "subtype": "七言绝句", 
        "text": [
            "閒与邻娃共治麻，茅檐晴日响缫车。", 
            "忽惊篱角如堆锦，新绽几丛君子花。"
        ], 
        "title": "初夏即事", 
        "type": "绝句", 
        "yun": "麻"
    }, 
    {
        "author": "刘文嘉", 
        "era": "清", 
        "subtype": "五言律诗", 
        "text": [
            "相看悲喜集，未语各潸然。", 
            "聚首忽今日，惊心忆去年。", 
            "人情秋后叶，老景夕阳天。", 
            "世乱归难必，生逢亦可怜。"
        ], 
        "title": "乱后喜见诸弟", 
        "type": "律诗", 
        "yun": "先"
    }, 
    {
        "author": "刘文嘉", 
        "era": "清", 
        "subtype": "七言律诗", 
        "text": [
            "天涯芳草绿初匀，肠断庄周醒后身。", 
            "寂寂小园空有恨，茫茫大地竟无春。", 
            "斜风细雨过三月，浅白长红隔一尘。", 
            "紫玉成烟丽华死，三生何处问前因。"
        ], 
        "title": "落花", 
        "type": "律诗", 
        "yun": "真"
    }, 
    {
        "author": "刘文嘉", 
        "era": "清", 
        "subtype": "七言律诗", 
        "text": [
            "人海风波无定时，沧桑过眼几更移。", 
            "忏除结习花难著，脱尽眉毫句未奇。", 
            "养得幽兰胜娇女，长亲书卷对严师。", 
            "青镫尚有儿时乐，竟夜长吟子美诗。"
        ], 
        "title": "漫兴", 
        "type": "律诗", 
        "yun": "支"
    }, 
    {
        "author": "刘文嘉", 
        "era": "清", 
        "subtype": "七言律诗", 
        "text": [
            "信步微吟度浅莎，夜深形影独婆娑。", 
            "天高云让团团月，江净秋生渺渺波。", 
            "千古兴亡蕉下梦，百年哀乐隙中过。", 
            "不须更为湘娥吊，孔、蹠同归一刹那。"
        ], 
        "title": "江岸步月", 
        "type": "律诗", 
        "yun": "歌"
    }, 
    {
        "author": "刘文嘉", 
        "era": "清", 
        "subtype": "七言律诗", 
        "text": [
            "崇陵飞雪点茶汤，亲奉杯棬荐影堂。", 
            "故国歌声遍禾黍，老臣心事识冰霜。", 
            "每陈手诏开遗箧，屡见头纲赐上方。", 
            "今日分尝犹侍馂，清芬彻骨起悲凉。"
        ], 
        "title": "番禺梁节庵先生贻外子崇陵雪一罂因煎茶荐先太保文襄公", 
        "type": "律诗", 
        "yun": "阳"
    }, 
    {
        "author": "刘文蔚", 
        "era": "清", 
        "subtype": "七言律诗", 
        "text": [
            "最难忘处粤王台，榕树阴中一棹回。", 
            "鳄浪白浮番舶远，佛桑红压戍楼开。", 
            "天涯岂为探奇到，海角原非采药来。", 
            "曾记西灵官阁下，数枝茉莉手亲栽。"
        ], 
        "title": "感旧", 
        "type": "律诗", 
        "yun": "灰"
    }, 
    {
        "author": "刘文麟", 
        "era": "清", 
        "subtype": "七言绝句", 
        "text": [
            "辞赋凌云绝代无，汉家才子说相如。", 
            "高车驷马须臾事，一纸长留《封禅书》。"
        ], 
        "title": "驷马桥", 
        "type": "绝句", 
        "yun": "鱼"
    }, 
    {
        "author": "刘文麟", 
        "era": "清", 
        "subtype": "五言律诗", 
        "text": [
            "每步高逾尺，凌空石磴盘。", 
            "百回才半上，二月有余寒。", 
            "古洞停云雪，回风咽急湍。", 
            "泠然清磬落，祠宇出云端。"
        ], 
        "title": "窭圌山 其一", 
        "type": "律诗", 
        "yun": "寒"
    }, 
    {
        "author": "刘文麟", 
        "era": "清", 
        "subtype": "五言律诗", 
        "text": [
            "未得瞻遗像，空怀窦子明。", 
            "斧劖双壁断，绳度一僧轻。", 
            "泉石甘终隐，金丹竟可成。", 
            "何当饵芝朮，相逐学长生。"
        ], 
        "title": "窭圌山 其二", 
        "type": "律诗", 
        "yun": "庚"
    }, 
    {
        "author": "刘文麟", 
        "era": "清", 
        "subtype": "五言律诗", 
        "text": [
            "一磬发空籁，虚窗曙色分。", 
            "峰高先得日，烟重欲成云。", 
            "客念寂无著，鸟声间更闻。", 
            "满山瑶草绿，静坐有余芬。"
        ], 
        "title": "两阁晓起", 
        "type": "律诗", 
        "yun": "文"
    }, 
    {
        "author": "刘文麟", 
        "era": "清", 
        "subtype": "五言律诗", 
        "text": [
            "那得无拘束，行空马脱羁。", 
            "老翻家事累，愁只客心知。", 
            "孤馆春寒里，虚窗月堕时。", 
            "不眠怀往昔，双鬓暗成丝。"
        ], 
        "title": "夜枕", 
        "type": "律诗", 
        "yun": "支"
    }, 
    {
        "author": "刘文麟", 
        "era": "清", 
        "subtype": "七言律诗", 
        "text": [
            "生成毛羽自光辉，泥垒栖身愿已违。", 
            "裁破素波刚试剪，舞残红雨不沾衣。", 
            "空梁月冷无人见，故国云深有梦归。", 
            "满眼春埃遮日起，琼楼虽好莫轻飞。"
        ], 
        "title": "白燕", 
        "type": "律诗", 
        "yun": "微"
    }, 
    {
        "author": "刘曰萼", 
        "era": "清", 
        "subtype": "五言律诗", 
        "text": [
            "客意如春倦，西堂暂此经。", 
            "风间花上帽，人静鸟趋庭。", 
            "水色穿帘白，棠阴出院青。", 
            "题诗问窗竹，记否一年听。"
        ], 
        "title": "步西院作", 
        "type": "律诗", 
        "yun": "青"
    }, 
    {
        "author": "刘曰萼", 
        "era": "清", 
        "subtype": "五言律诗", 
        "text": [
            "落落晨星大，荒荒海气蒸。", 
            "戍楼咽霜柝，水驿闪风镫。", 
            "夷骑往来熟，尘沙感慨增。", 
            "劫灰何代寺，我欲问胡僧。"
        ], 
        "title": "河西务早发", 
        "type": "律诗", 
        "yun": "蒸"
    }, 
    {
        "author": "刘曰萼", 
        "era": "清", 
        "subtype": "七言律诗", 
        "text": [
            "秋树人家水郭烟，高原乐事自年年。", 
            "一镫梦雨初闻叶，八月飞花正采棉。", 
            "御岁那抛新白纻，谋生只办旧青毡。", 
            "早知苏季夸金印，不换城南二顷田。"
        ], 
        "title": "秋日馆中述怀", 
        "type": "律诗", 
        "yun": "先"
    }, 
    {
        "author": "刘曰萼", 
        "era": "清", 
        "subtype": "七言律诗", 
        "text": [
            "蓦地新寒雨后生，黄花黄叶水边明。", 
            "栖烟千点鸦争树，叫月一声雁过城。", 
            "远浦湿连村寺晚，片帆归带海云轻。", 
            "遥看直北长安路，双鬓飘萧十载情。"
        ], 
        "title": "青县道中", 
        "type": "律诗", 
        "yun": "庚"
    }, 
    {
        "author": "刘氏", 
        "era": "清", 
        "subtype": "五言绝句", 
        "text": [
            "一片清秋色，西村八九家。", 
            "渔人归去晚，沽酒入芦花。"
        ], 
        "title": "西楼野望", 
        "type": "绝句", 
        "yun": "麻"
    }, 
    {
        "author": "刘天谊", 
        "era": "清", 
        "subtype": null, 
        "text": [
            "出游至西原，携友时散步。", 
            "颓然见荒丘，云是将军墓。", 
            "翁仲漫弗存，丰碑无寻处。", 
            "刍牧来牛羊，孔穴走狐兔。", 
            "生前位将军，葬自崇制度。", 
            "而此殊草草，窃疑传闻误。", 
            "友人顾而嘻，嗤我实胶固。", 
            "今人际升平，得备饰终具。", 
            "元黄龙战时，原隰裒谁顾？", 
            "矧彼武勇人，马革夙所慕。", 
            "碧血洒战场，暴骸心何惧？", 
            "家国同销亡，纪载阙竹素。", 
            "仅余故遗民，姓名相传付。", 
            "偶来田垄间，凭吊斜阳暮。", 
            "轶事几流连，低徊不忍去。", 
            "直道存人心，非事逐好恶。", 
            "礼失尚野求，口碑即掌故。", 
            "不见各生祠，勒石遍道路。", 
            "里老昧莫知，几为甘棠树。"
        ], 
        "title": "杜林将军墓（杜林墓在沧县西北杜林镇张家营村西。时属青县，墓主杜林失考。或说为东汉光武帝时之杜林，不足信）在镇西北里许，相传墓地即其阵亡之处", 
        "type": "古风", 
        "yun": null
    }, 
    {
        "author": "刘天谊", 
        "era": "清", 
        "subtype": null, 
        "text": [
            "盘古潭接滹沱河，河流旋转成回波。", 
            "舟人到此称险绝，咸云其下藏蛟鼍。", 
            "蛟鼍时出小游戏，冲堤溃岸凌陂陀。", 
            "掀天浪涌抃且舞，喷沫兼挟风雨过。", 
            "茫然万顷成巨浸，洞庭震泽宁殊科。", 
            "下民其咨溺谁拯，连年泛滥无如何。", 
            "时惟问亭方宫保，嗟农无地生田禾。", 
            "排决并施导使去，古迹仅剩空泥窠。", 
            "谁知灵物终恋此，清潭复出如旋螺。", 
            "以绳试探杳无底，谓通海眼应非讹。", 
            "迩来异事尤共诧，于牣鱼跃有且多。", 
            "一区澄泓未盈亩，仅比古鉴经新磨。", 
            "孰知生物竟不测，一网之获盈兼车。", 
            "捕鲤捕鲂各如愿，尺计足市终无他。", 
            "渔人相聚谈所以，妄称神佑殊偏颇。", 
            "四灵为畜龙在沼，水族亦共归天和。", 
            "我今泚笔聊纪盛，敢比杜公打渔歌。"
        ], 
        "title": "盘古潭歌嘉庆己卯春纪异", 
        "type": "古风", 
        "yun": null
    }, 
    {
        "author": "刘天谊", 
        "era": "清", 
        "subtype": null, 
        "text": [
            "西母居昆仑，弱水环浩浩。", 
            "仙实结蟠桃，玉文出异枣。", 
            "女侍皆长生，不但登寿考。", 
            "所惜方士传，矫诬等巫媪。", 
            "惟恭与能仁，儒者有秘宝。", 
            "厚德载福多，天自锡难老。", 
            "中水高滹交，清淑气回抱。", 
            "毓秀在德门，安贞符坤道。", 
            "处顺无非仪，琴瑟久静好。", 
            "教得诸孙贤，科名致身早。", 
            "有嘒南极星，无忧北堂草。", 
            "八帙阅岁华，未见黄发稿。", 
            "绕膝双彩衣，在视进鱼稻。", 
            "含饴弄孙曾，怡怡绝烦恼。", 
            "和气足致祥，此理信穹昊。", 
            "何事希神仙，灵药访瑶岛。"
        ], 
        "title": "顾母任太孺人八十寿", 
        "type": "古风", 
        "yun": "皓"
    }, 
    {
        "author": "刘壬", 
        "era": "清", 
        "subtype": "五言律诗", 
        "text": [
            "萧条东镇夜，行客意凄凄。", 
            "月影随疲马，风声杂晓鸡。", 
            "白云家远近，黄叶路高低。", 
            "不见宏农守，青囊我倦携。"
        ], 
        "title": "东镇夜发", 
        "type": "律诗", 
        "yun": "齐"
    }, 
    {
        "author": "刘友光", 
        "era": "清", 
        "subtype": null, 
        "text": [
            "莲勺秦时月，水色碧于玉。", 
            "中有焚鱼人，临轩濯双足。", 
            "兰芽宛中央，妙技能刻鹄。", 
            "溯洄望蒹葭，凄怆乱心曲。", 
            "我有一亩宫，三径殊局促。", 
            "君昔抱琴来，亲见山水渌。", 
            "桑麻蔼轮蹄，箫管转华烛。", 
            "桑扈托晨风，翱翔啄我粟。", 
            "墉壑何萧条，蚕盆亦不浴。", 
            "丁男鬻已尽，寡妻犹岸狱。", 
            "安得旧雨来，击鼓洗桎梏。"
        ], 
        "title": "寄旧令朱汉臣", 
        "type": "古风", 
        "yun": "沃"
    }, 
    {
        "author": "刘凤诰", 
        "era": "清", 
        "subtype": null, 
        "text": [
            "一湖冻玻璃，月夺雪色白。", 
            "照天八百里，岳气混溟泽。", 
            "蛟龙蛰冬穷，那敢吞素壁。", 
            "众阴呀然开，冰骨几欲坼。", 
            "森森古东州，万物谢雕画。", 
            "木叶风以尽，荒岸送萧槭。", 
            "我来始秋䖅，荷苇删所积。", 
            "颠倒南山影，屈注济水脉。", 
            "谓是矜乍见，莫便穷姽婳。", 
            "兹焉卜三年，临湖住官宅。", 
            "半奁青铜镜，早晚鉴几席。", 
            "红情伫花溪，绿意及柳陌。", 
            "美景宜可常，岁寒倍相惜。", 
            "近旬雪弥天，呼月来咫尺。", 
            "空明互激射，清濯肝与膈。", 
            "翻笑湖主人，拉为看湖客。", 
            "君子有酒浆，并坐乐今夕。", 
            "齐菘嫩甲剪，汶鱼细鳞擘。", 
            "杯行勿逡巡，一举轰系百。", 
            "三更殷钟鼓，衣袂冷侵迫。", 
            "策我羸马归，回首湖不隔。", 
            "佳境托邂逅，古怀话畴昔。", 
            "明晨约登楼，看此雪中迹。"
        ], 
        "title": "雪后蒋伯生诸君子邀往湖上看月", 
        "type": "古风", 
        "yun": null
    }, 
    {
        "author": "刘凤纪", 
        "era": "清", 
        "subtype": "五言律诗", 
        "text": [
            "呼吸直通天，星晨落眼前。", 
            "钟声随月度，铃韵抱风圆。", 
            "笔墨余生老，头颅故国缘。", 
            "还家如有梦，郑重五更眠。"
        ], 
        "title": "月夜闲步", 
        "type": "律诗", 
        "yun": "先"
    }, 
    {
        "author": "刘凤纪", 
        "era": "清", 
        "subtype": "七言律诗", 
        "text": [
            "何处蒲牢送夕晖，一声催得老僧归。", 
            "随身不必游龙恃，薄暮犹多野马飞。", 
            "枯树含生仍寂寂，墟烟将散故依依。", 
            "风光毕竟江南好，二月春深试袷衣。"
        ], 
        "title": "晚眺", 
        "type": "律诗", 
        "yun": "微"
    }, 
    {
        "author": "刘凤纪", 
        "era": "清", 
        "subtype": "七言律诗", 
        "text": [
            "舆中忽听建昌音，此日还乡百虑侵。", 
            "衣紫已虚今世望，焚黄莫慰九原心。", 
            "穷愁恨逐风前起，感愤诗从月下吟。", 
            "曾是儿时游吊处，茫茫烟水渺难寻。"
        ], 
        "title": "将抵建郡 其一", 
        "type": "律诗", 
        "yun": "侵"
    }, 
    {
        "author": "刘凤纪", 
        "era": "清", 
        "subtype": "七言律诗", 
        "text": [
            "烽火移家各一方，他乡翻觉胜家乡。", 
            "昔年奔走同辛苦，此日亲朋半死亡。", 
            "孰肯预为身后计，那堪回忆少年场。", 
            "繁华历尽风情减，况复苍苍两鬓霜。"
        ], 
        "title": "将抵建郡 其二", 
        "type": "律诗", 
        "yun": "阳"
    }, 
    {
        "author": "刘元镐", 
        "era": "清", 
        "subtype": "五言律诗", 
        "text": [
            "行藏真造次，南北道空长。", 
            "万里今歧路，千家古战场。", 
            "青磷照落日，白骨伴垂杨。", 
            "残角孤城外，乡心正渺茫。"
        ], 
        "title": "商丘道中", 
        "type": "律诗", 
        "yun": "阳"
    }, 
    {
        "author": "刘元镐", 
        "era": "清", 
        "subtype": "五言律诗", 
        "text": [
            "九折宁为险，驱车万叠深。", 
            "虎泉抛石眼，鸟路入云心。", 
            "日冷林长夕，风骄壑易阴。", 
            "商山名利道，奔掷到如今。"
        ], 
        "title": "南关山行", 
        "type": "律诗", 
        "yun": "侵"
    }, 
    {
        "author": "刘元徵", 
        "era": "清", 
        "subtype": "五言律诗", 
        "text": [
            "策杖蹑江巘，临风倚梵楼。", 
            "秋天出远树，夕照见归舟。", 
            "清磬云中发，惊涛槛底流。", 
            "坐来尘境隔，疑是御风游。"
        ], 
        "title": "登京口玉山清音阁", 
        "type": "律诗", 
        "yun": "尤"
    }, 
    {
        "author": "刘元徵", 
        "era": "清", 
        "subtype": "七言律诗", 
        "text": [
            "江云惜别年华易，筇市论交意气雄。", 
            "万里行踪惊去住，百年身世感穷通。", 
            "月明城郭潮声满，雨霁池台暑气空。", 
            "好客中郎还倒屐，倦游司马自飘蓬。"
        ], 
        "title": "太平刘松舟别驾席上口占", 
        "type": "律诗", 
        "yun": "东"
    }, 
    {
        "author": "刘元吉", 
        "era": "清", 
        "subtype": null, 
        "text": [
            "天上辉腾奎壁宿，人间肇起冠冕族。", 
            "况为长白之钟英，得天者厚得地独。", 
            "少年才气自纵横，淹贯诸子通六经。", 
            "高掇科第拾芥子，报国文章早知名。", 
            "出宰西充小试技，百里终非大贤寄。", 
            "诗思政迹卓锦江，善文能武称良吏。", 
            "金酋叛乱侵予疆，王师震怒川兵强。", 
            "我公奉调给军饷，仁威久著昔岭冈。", 
            "曰嘉乃绩晋乃秩，良牧之名达王室。", 
            "指日奏功期凯旋，降卒反覆转掠疾。", 
            "纷纷左右鸟兽奔，我公奋臂当敌军。", 
            "风雷叱咤山谷震，云雾惨淡天地昏。", 
            "一身有死答圣主，骨暴疆场血染土。", 
            "凛凛正气壮两川，赫赫明禋光千古。", 
            "皇家雨露自此深，天将遐福贻后人。", 
            "慷慨英风至今在，照耀史册忠义新。"
        ], 
        "title": "读常理斋先生爱吟草谨题", 
        "type": "古风", 
        "yun": null
    }, 
    {
        "author": "刘以化", 
        "era": "清", 
        "subtype": null, 
        "text": [
            "城中春较迟，湖上草先绿。", 
            "素友相招邀，净地联芳躅。", 
            "岁月苦奔驰，昏嫁怜拘束。", 
            "觞咏惬幽情，风物寓遐瞩。", 
            "纵论杂古今，遗形失荣辱。", 
            "月出挂城头，照我松间屋。", 
            "疏雨滴花琴，微风动林烛。", 
            "烟际下渔舟，家在青溪曲。"
        ], 
        "title": "同人集准提寺晚过渔家", 
        "type": "古风", 
        "yun": null
    }, 
    {
        "author": "刘云琼", 
        "era": "清", 
        "subtype": null, 
        "text": [
            "山树重重鸦裹。", 
            "石窦微微云躲。", 
            "细雨湿蓬窗，红洗秋棠半朵。", 
            "萤火。", 
            "萤火。", 
            "飞去飞来伴我。"
        ], 
        "title": "如梦令（见《众香词》）", 
        "type": "词", 
        "yun": null
    }, 
    {
        "author": "刘云琼", 
        "era": "清", 
        "subtype": null, 
        "text": [
            "花滴雨香莺啄。", 
            "波皱云纤鱼掠。", 
            "谁动护花铃，宝弹暗敲金箔。", 
            "轻薄。", 
            "轻薄。", 
            "人被柳丝兜着。"
        ], 
        "title": "如梦令", 
        "type": "词", 
        "yun": null
    }, 
    {
        "author": "刘云琼", 
        "era": "清", 
        "subtype": null, 
        "text": [
            "独伴孤灯，紧攒翠黛。", 
            "雕阑倚遍无聊赖。", 
            "闲添宫饼篆烟微，一轮霁月悬窗外。", 
            "彩笔拈来，花笺重载。", 
            "玉人此夜知何在。", 
            "空教清泪洗残妆，那堪今夜愁如海。"
        ], 
        "title": "踏莎行 秋夜", 
        "type": "词", 
        "yun": null
    }, 
    {
        "author": "刘中柱", 
        "era": "清", 
        "subtype": null, 
        "text": [
            "海鹤从东来，翛然冰雪姿。", 
            "徘徊不肯下，戢羽何所之。", 
            "飞凌青汉上，栖止苍松枝。", 
            "渴饮蓬瀛水，饥啄商山芝。", 
            "取意贵适性，唳发生清飔。", 
            "俯视笼中鸟，局蹐深堪悲。", 
            "虞人空叹羡，矰缴将安施。"
        ], 
        "title": "赠朱锡鬯", 
        "type": "古风", 
        "yun": "支"
    }, 
    {
        "author": "刘广智", 
        "era": "清", 
        "subtype": "七言律诗", 
        "text": [
            "晚饭鱼虾果菜充，一筵师友弟兄同。", 
            "帘波酒影初更月，花气茶香小院风。", 
            "杂坐形骸忘主客，屡空瓶盎笑儿童。", 
            "还期刻烛连宵咏，不厌儒餐脱粟穷。"
        ], 
        "title": "陈鹿苹长甫兄酉君弟过书斋与门人对月同酌", 
        "type": "律诗", 
        "yun": "东"
    }, 
    {
        "author": "刘广恕", 
        "era": "清", 
        "subtype": "七言律诗", 
        "text": [
            "芳草天涯慰旅愁，如何南浦有归舟。", 
            "君悲十载歌长铗，我愧三冬拥敝裘。", 
            "纵饮谁怜步兵酒，多情独上仲宣楼。", 
            "欲知别后相思恨，千里滔滔济水流。"
        ], 
        "title": "赠别石东庵", 
        "type": "律诗", 
        "yun": "尤"
    }, 
    {
        "author": "刘广礼", 
        "era": "清", 
        "subtype": "七言律诗", 
        "text": [
            "江行镇日作南飞，湖水漫漫望瑞洪。", 
            "客况不忘驴背上，诗心多在雁声中。", 
            "二千里计乡犹远，三百钱沽酒已空。", 
            "一抹残霞闪金碧，渔家晓饭柁楼红。"
        ], 
        "title": "江行", 
        "type": "律诗", 
        "yun": "东"
    }, 
    {
        "author": "刘子章", 
        "era": "清", 
        "subtype": "五言律诗", 
        "text": [
            "怜君廊庙器，飞舄到南州。", 
            "蜃市阴晴变，珠光日夜浮。", 
            "然犀期坐照，茹蘖凛前修。", 
            "曾有临歧语，依稀记得不。"
        ], 
        "title": "寄同年何安澜子澄昌化 其一", 
        "type": "律诗", 
        "yun": "尤"
    }, 
    {
        "author": "刘子章", 
        "era": "清", 
        "subtype": "五言律诗", 
        "text": [
            "交黎才部署，海色压城闉。", 
            "气候烦调变，民情待扰驯。", 
            "放衙成吏隐，稽古得天真。", 
            "此是澄清录，遥将寄故人。"
        ], 
        "title": "寄同年何安澜子澄昌化 其二", 
        "type": "律诗", 
        "yun": "真"
    }, 
    {
        "author": "刘子壮", 
        "era": "清", 
        "subtype": "七言绝句", 
        "text": [
            "初日沧江宿雨醒，乱山无数一峰青。", 
            "锦帆宫馆灰飞尽，几点寒鸦送客舲。"
        ], 
        "title": "富池口", 
        "type": "绝句", 
        "yun": "青"
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "良辰值暄序，振策遵灵崖。", 
            "暗谷既阴閟，崇坡复阳开。", 
            "斑斓绝壁峙，䆗窱曾阿颓。", 
            "朱葩冒石脊，翠颖环水涯。", 
            "文鱼跃西涧，森木荣南垓。", 
            "幽幽乳窦滴，殷殷飞瀑豗。", 
            "兰野霞气上，松门樵响来。", 
            "引手摘弱卷，散发依苍苔。", 
            "攀登不知倦，憩坐时忘回。", 
            "志虚浮虑遣，襟远群象该。", 
            "况挈素心侣，同倾昭旷怀。"
        ], 
        "title": "游龙眠山", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "罗生十日画一石，嶙峋不异千仞山。", 
            "似从昨夜姑臧至，二十八宿森斓斑。", 
            "此时七月苦炙热，漫肤多汗行路难。", 
            "张君持此动摇微风发，石气随风生薄寒。", 
            "使我凛烈自顾，忽觉衣裳单。", 
            "我闻昔日女娲鍊石补青天，余此一握苍且坚。", 
            "一朝大风从北来，吹汝堕入尘埃间。", 
            "溪旁久卧胡不起，视彼后者加之鞭。", 
            "直使驾桥渡海去，东看日出榑桑边。", 
            "石乎胡不含滋吐润惠四海，空存大骨尧尧学学然。", 
            "我今斋戒发取视，应得金简玉书，九疑东南宛委篇。", 
            "不然缇巾十袭空见怜，无殊瓦甓何足观。"
        ], 
        "title": "题罗生画石扇面为张碇山", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "江南三月江水清，风暄日暖鱼苗生。", 
            "客子飘零惯车辙，辜负故园春景晴。", 
            "今朝喜见草芽出，丁香枝上苍玉明。", 
            "延陵公子动逸兴，安排酒盏招刘伶。", 
            "平生抵死荷一锸，况闻牛与羊鱼腥。", 
            "侑觞复有好弦管，《连昌宫辞》《琵琶行》。", 
            "吾闻阮嗣宗，因人善酿求步兵。", 
            "又闻灌仲孺，一钱不直卫尉程。", 
            "我辈天涯久沦落，春光入座谁能醒。", 
            "画史解衣槃礴羸，淳于失笑冠绝缨。", 
            "饮者身在即不朽，何须刻作钟鼎铭。", 
            "君不见此花含吐如瓶瓴，欲开不开殊有情。", 
            "一夜东风起蘋末，纷纷霰雪铺檐楹。"
        ], 
        "title": "吴大椿置酒丁香花下", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "和璧三寸廉且腴，冷光射人金仆𨬟。", 
            "是谁雕琢窥唐虞，囊括六琏包四瑚。", 
            "天阴雨湿号鼪鼯，忽然初日开芙蕖。", 
            "明夺离娄巧班输，使我一见疑怪俱。", 
            "肃然想见羲皇初，神龟出洛河负图。", 
            "子昂死去文彭无，眼前再见张约夫。", 
            "张君自出繄横渠，大贤苗裔与众殊。", 
            "笔花迸落凌欧苏，不施鞚骑生马驹。", 
            "如斯小道乃其余，我亦颦里镌虫鱼，譬如天骥尾蹇驴。", 
            "秋河急雨翻跳珠，摩挲印谱空踌躇。"
        ], 
        "title": "张约夫刻石歌", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "夙昔负山居，未知居山乐。", 
            "归来浣尘襟，追寻旧潭壑。", 
            "登顿觉径仄，跻攀惭足弱。", 
            "峰形喜刻镂，壁色疑涂垩。", 
            "复涧既萦纡，环林更参错。", 
            "哀听仰淙潺，惊顾俯岝崿。", 
            "宿雨含余滋，初篁解新箨。", 
            "吹万地籁鸣，出虚天乐作。", 
            "云阴冒水生，岩花依草落。", 
            "倾晖忽向西，归路欣残灼。", 
            "兴阑已历程，心结重游诺。", 
            "缮性宜寂寥，赋命非穷薄。", 
            "宇宙旷无垠，知仁聊可托。"
        ], 
        "title": "登龙山", 
        "type": "古风", 
        "yun": "药"
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "金谷洞口梧十寻，巑岏直上干太阴。", 
            "石根铜干自终古，白藓苍鳞留至今。", 
            "念尔长材世所鲜，待入宫悬逐匏管。", 
            "托身虚牝无人收，零落秋风岁华晚。"
        ], 
        "title": "梧树行", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "昨日观君《佛手诗》，如从指上见明月。", 
            "芳果惊看优钵昙，顿令我亦离言说。", 
            "扰扰浮生梦寐间，一弹指顷千沤灭。", 
            "王侯将相只须臾，何况我辈孤且拙。", 
            "我从朔漠厌风尘，君亦南荒穷跋涉。", 
            "梦中相对两羁人，回首旧游成历劫。", 
            "拈花自知色不染，捧钵谁言食堪阙。", 
            "从前被螫指可断，若使归空手当撤。", 
            "心清那用挈军持，迹秘聊须书贝叶。", 
            "华岳三峰掌已开，请君更问维摩诘。"
        ], 
        "title": "题孙怀三咏佛手指诗后", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "韩干画马古无匹，仇英复入曹霸室。", 
            "弄笔偶成《出塞图》，英姿粉墨何萧瑟。", 
            "鞍马甲士无一同，百十垒峞装束雄。", 
            "蔽亏掩映难悉数，马露顶踵入尻鬃。", 
            "边关日落千山红，半天飒飒旌旆风。", 
            "飞鸟不敢近鸣噪，黄云惨澹横低空。", 
            "羽箭雕弧拥牙纛，誓将万里烟尘扫。", 
            "壮士遨游今白头，可怜日月空中老。", 
            "愿借霜蹄骤且驰，追奔直过流沙道。"
        ], 
        "title": "仇英战马图", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "君家住近姑苏台，门前绿水群鸥来。", 
            "坐对晴窗诵六甲，桃花灼灼当窗开。", 
            "几年入洛曳珠履，笔端所向皆披靡。", 
            "为惜风光不待人，梦魂飞渡吴江水。", 
            "与君一见论心事，倾筐倒筐无所忌。", 
            "燕市酒徒今几人，酒酣更洒杨朱泪。", 
            "遥指秋波江上船，孤帆飒飒凌苍烟。", 
            "吴中春草碧于染，聊寄相思到日边。"
        ], 
        "title": "送张绣枫（时将归娶）", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "天上浮云无定踪，倏忽变转随长风。", 
            "如鸟如衣如擘絮，何如游子飘零西复东。", 
            "忆君入洛年华盛，路指天门未为觅。", 
            "十年奔马走三边，千古才人同一命。", 
            "有才无命奈君何，不用悲伤损太和。", 
            "东方且向市中隐，宁戚谁当朱下歌。", 
            "幕府沈沈白日陨，出门怅望南天尽。", 
            "南天一望尽浮云，不见黔阳白发人。", 
            "白发一白不可黑，游子愁思泪沾臆。", 
            "昨夜风吹大火流，梦魂飞绕芳杜洲。", 
            "芳杜洲前山水隔，觉来依旧南云白。", 
            "男儿生世不得铭功勒石燕然山，岌峨空负头上冠。", 
            "会须吸饮藐姑上，聊可浮沈宾佐间。", 
            "我闻人情圣人有弗禁，安能低颜龌龊长不欢。", 
            "天空地阔任所适，何日开笼放白鹇。"
        ], 
        "title": "题张少仪望云图", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "天上酒星地酒泉，清者为圣浊者贤。", 
            "古来圣贤皆爱酒，何独于今孙孟然。", 
            "吾闻酒者天之禄，持以养人生百福。", 
            "乐长宫中觞九行，步兵厨下酿千斛。", 
            "左手持螯右把杯，拍浮其中一生足。", 
            "青田之核衡阳酃，关中白薄高公清。", 
            "松叶凫花八风涑，竹碧鹅黄千日醒。", 
            "西蜀东吴各异造，妙香殊色难知名。", 
            "此间高下有伦次，谁谓醇醨无定评。", 
            "高堂广座罗宾友，并坐鼓琴还击缶。", 
            "小蛮凿落纷纵横，自卯同倾将及酉。", 
            "䅩䅓那用作经程，笑杀河东惟一斗。", 
            "君不见阮遥集，百钱挂杖常自随。", 
            "又不见山季伦，乘骢倒著白接。", 
            "金貂只作换酒具，酩酊凭教无所知。", 
            "孙郎昂藏天下士，捧罂承槽非本志。", 
            "胸中垒块故须浇，一月二十九日醉。", 
            "车轮括颈庸何伤，失一老兵那复计。", 
            "披图故态恍如昨，糟浆之风犹逆鼻。", 
            "从使人呼老渴羌，我知酒中有真味。"
        ], 
        "title": "题孙孟然品酒图", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": null, 
        "text": [
            "补溪有草堂，乃在虞山之东四十里。", 
            "宋室遗民顾隐君，读书求志居于此。", 
            "裔孙奕叶起甲第，手植芙蓉遍溪水。", 
            "古桧阴森墓上枝，流霞照耀相思子。", 
            "数百年称顾氏庐，后来却归钱尚书。", 
            "尚书声名动台斗，善党峥嵘作魁首。", 
            "车马门前问字来，美人歌舞陈尊酒。", 
            "不知沧海几扬尘，此地还依旧主人。", 
            "依然红豆长萌蘖，当日樵夫摧作薪。", 
            "顾家经求代不替，国子先生勇绝伦。", 
            "遂将诗体尽发覆，高源一一寻昆仑。", 
            "乃知世业在德守，文章小技未为尊。", 
            "曾将草露比富贵，惟有处士名长存。", 
            "不见长安苑囿地，颓垣败甓乌鸟喧。", 
            "草堂突兀溪水滨，历宋元明传其真。"
        ], 
        "title": "补溪草堂歌", 
        "type": "古风", 
        "yun": null
    }, 
    {
        "author": "刘大櫆", 
        "era": "清", 
        "subtype": "五言排律", 
        "text": [
            "澹然九秋时，复此层楼上。", 
            "遥虚耸碧峰，嵯峨非一状。", 
            "宿云涧中收，轻烟林外飏。", 
            "天高见鹄飞，风远闻渔唱。", 
            "欣兹景物佳，抚心默惆怅。"
        ], 
        "title": "楼上晓望", 
        "type": "排律", 
        "yun": "漾"
    }, 
    {
        "author": "刘大櫆", 
        "era": "清", 
        "subtype": "七言绝句", 
        "text": [
            "大江风急峭帆喧，帆影江声万马奔。", 
            "朝发铜陵未朝饭，两山如画过天门。"
        ], 
        "title": "发铜陵", 
        "type": "绝句", 
        "yun": "元"
    }, 
    {
        "author": "刘大櫆", 
        "era": "清", 
        "subtype": "七言绝句", 
        "text": [
            "辛夷零落海棠残，似梦春光取次看。", 
            "人世那堪春几度，夕阳萧寺独凭阑。"
        ], 
        "title": "春日", 
        "type": "绝句", 
        "yun": "寒"
    }, 
    {
        "author": "刘大櫆", 
        "era": "清", 
        "subtype": "七言绝句", 
        "text": [
            "孙郎昔日赋天台，金石音声锦绣才。", 
            "惆怅赤城霞欲尽，桃花如梦却归来。"
        ], 
        "title": "送孙郎还天台", 
        "type": "绝句", 
        "yun": "灰"
    }, 
    {
        "author": "刘大櫆", 
        "era": "清", 
        "subtype": "七言绝句", 
        "text": [
            "西山过雨染朝岚，千尺平冈百顷潭。", 
            "啼鸟数声深树里，屏风十幅写江南。"
        ], 
        "title": "西山", 
        "type": "绝句", 
        "yun": "覃"
    }, 
    {
        "author": "刘大櫆", 
        "era": "清", 
        "subtype": "七言律诗", 
        "text": [
            "年少高才始发硎，小桃花下户长扃。", 
            "承欢切至多容色，汲古精微入杳冥。", 
            "前辈风流今已邈，后堂丝竹汝曾听。", 
            "西州门外山如旧，从此扁舟不忍停。"
        ], 
        "title": "寄翁兆溱", 
        "type": "律诗", 
        "yun": "青"
    }, 
    {
        "author": "刘子壮", 
        "era": "清", 
        "subtype": "五言律诗", 
        "text": [
            "醉君江上阁，风雨闇然春。", 
            "忽作十年别，几成异世人。", 
            "得书如面见，赠句以情申。", 
            "遥羡湖烟里，能于鱼鸟亲。"
        ], 
        "title": "答詹柔尊", 
        "type": "律诗", 
        "yun": "真"
    }, 
    {
        "author": "刘子壮", 
        "era": "清", 
        "subtype": "七言律诗", 
        "text": [
            "风静天高落木悲，轻车羸马望南驰。", 
            "愧深玉署曾联辔，夕照师门忆共卮。", 
            "近日文章谁与语，别来期许慎相思。", 
            "经过傥遇真英俊，莫惜音书报我知。"
        ], 
        "title": "送别次侯学士", 
        "type": "律诗", 
        "yun": "支"
    }, 
    {
        "author": "刘子壮", 
        "era": "清", 
        "subtype": "七言律诗", 
        "text": [
            "大河以北近京畿，昨岁荒凉客解衣。", 
            "疲骑穿城白昼静，春林巢鸟路人稀。", 
            "黄沙古道吹风雪，蔓草寒庐闭棘扉。", 
            "汉帝于今尊卜式，柏梁应笑露台非。"
        ], 
        "title": "秋怀", 
        "type": "律诗", 
        "yun": "微"
    }, 
    {
        "author": "刘中柱", 
        "era": "清", 
        "subtype": "五言律诗", 
        "text": [
            "名士天涯盛，襄阳耆旧稀。", 
            "风尘双鬓短，心事十年违。", 
            "酒对深镫酌，垆当冻雪围。", 
            "无端悲喜集，明日送君归。"
        ], 
        "title": "赠杜于皇", 
        "type": "律诗", 
        "yun": "微"
    }, 
    {
        "author": "刘中柱", 
        "era": "清", 
        "subtype": "五言律诗", 
        "text": [
            "怀归眠不得，荒驿五更寒。", 
            "路曲听鸡转，林昏立马看。", 
            "霜花迎面落，月影照身残。", 
            "犹有牵衣者，殷勤泪暗弹。"
        ], 
        "title": "夜发江心驿", 
        "type": "律诗", 
        "yun": "寒"
    }, 
    {
        "author": "刘中柱", 
        "era": "清", 
        "subtype": "七言律诗", 
        "text": [
            "玉河桥畔柳疏疏，最是离情不自如。", 
            "同调十年怀旧雨，归装一束只残书。", 
            "镫红酒绿围炉后，花落莺啼拨棹初。", 
            "回首上林人衮衮，马头尘起拂金鱼。"
        ], 
        "title": "送毛大可检讨假归", 
        "type": "律诗", 
        "yun": "鱼"
    }, 
    {
        "author": "刘云琼", 
        "era": "清", 
        "subtype": "五言绝句", 
        "text": [
            "牵衣惜郎别，郎上雕鞍去。", 
            "试问将何之，东流汾水处。"
        ], 
        "title": "古别离", 
        "type": "绝句", 
        "yun": "语"
    }, 
    {
        "author": "刘云琼", 
        "era": "清", 
        "subtype": "五言绝句", 
        "text": [
            "百舌五更啼，啼声惊绣闱。", 
            "王孙归未得，芳草自萋萋。"
        ], 
        "title": "春闺", 
        "type": "绝句", 
        "yun": null
    }, 
    {
        "author": "刘凤诰", 
        "era": "清", 
        "subtype": "五言律诗", 
        "text": [
            "东下万里水，此山横一楼。", 
            "岷峨大江堑，汉沔古时州。", 
            "仙者已黄鹤，野人空白鸥。", 
            "吾将携铁笛，吹破四天秋。"
        ], 
        "title": "登黄鹤楼 其一", 
        "type": "律诗", 
        "yun": "尤"
    }, 
    {
        "author": "刘凤诰", 
        "era": "清", 
        "subtype": "五言律诗", 
        "text": [
            "太白神仙谪，骑龙任去来。", 
            "如何鹦鹉句，移到凤凰台。", 
            "天地豁双眼，江山归一才。", 
            "时平烽传绝，楚塞跨雄哉。"
        ], 
        "title": "登黄鹤楼 其二", 
        "type": "律诗", 
        "yun": "灰"
    }, 
    {
        "author": "刘凤诰", 
        "era": "清", 
        "subtype": "七言律诗", 
        "text": [
            "春到南天雪不飞，关山落落壮心违。", 
            "久无雁过书难得，五见梅开客始归。", 
            "老屋杉篁寒色健，故园菘芥晚烟肥。", 
            "还乡富贵惭何有，且试斑斓莱子衣。"
        ], 
        "title": "归途", 
        "type": "律诗", 
        "yun": "微"
    }, 
    {
        "author": "刘凤诰", 
        "era": "清", 
        "subtype": "七言律诗", 
        "text": [
            "茫茫左蠡去帆齐，吴楚东南望转迷。", 
            "落日一丸平野尽，寒云四面大湖低。", 
            "江潮断绝蛟鼍失，风叶纤疏雁鹜栖。", 
            "此地自来𦩷𦪇满，时清万古息征鼙。"
        ], 
        "title": "渡鄱阳湖", 
        "type": "律诗", 
        "yun": "齐"
    }, 
    {
        "author": "刘凤诰", 
        "era": "清", 
        "subtype": "七言律诗", 
        "text": [
            "半面林湖瞰我扉，荷枯柳秃送秋归。", 
            "年成大好螺蚶富，月色微明雁鹜稀。", 
            "十丈楼高钟不打，一条城近带如围。", 
            "商量破却清斋可，粗喜新寒壮酒威。"
        ], 
        "title": "冬初望湖上", 
        "type": "律诗", 
        "yun": "微"
    }, 
    {
        "author": "刘友光", 
        "era": "清", 
        "subtype": "七言绝句", 
        "text": [
            "黄金锁断薰风起，青草年年面上生。", 
            "最是春来无限憾，牡丹深处哭王耕。"
        ], 
        "title": "挽画僧采石", 
        "type": "绝句", 
        "yun": "庚"
    }, 
    {
        "author": "刘友光", 
        "era": "清", 
        "subtype": "五言律诗", 
        "text": [
            "一寸心中地，容忧竟万端。", 
            "树凉蝉命促，虫苦蓼荫寒。", 
            "蒿里观狐穴，桃花忤钓竿。", 
            "梦中师竹在，落叶满长干。"
        ], 
        "title": "秋阴寄王山长", 
        "type": "律诗", 
        "yun": "寒"
    }, 
    {
        "author": "刘友光", 
        "era": "清", 
        "subtype": "五言律诗", 
        "text": [
            "家破贫非累，忧深寇未平。", 
            "避人空下泪，绝口不谈兵。", 
            "桐向秋辞碧，门临溪转清。", 
            "月明思汝别，舞袖遍琴筝。"
        ], 
        "title": "寄方密之", 
        "type": "律诗", 
        "yun": "庚"
    }, 
    {
        "author": "刘友光", 
        "era": "清", 
        "subtype": "五言律诗", 
        "text": [
            "飘零吾久矣，离乱欲何之。", 
            "愁绝遥天暮，哀余斫地悲。", 
            "南音同在耳，西爽独支颐。", 
            "相见情无限，何能尽所思。"
        ], 
        "title": "将入闽寄故人王而农", 
        "type": "律诗", 
        "yun": "支"
    }, 
    {
        "author": "刘友光", 
        "era": "清", 
        "subtype": "七言律诗", 
        "text": [
            "哀绪三眠柳渐酣，绿经江北更江南。", 
            "门余三尺淹留雪，野坠同时痛哭簪。", 
            "贫已无家依独树，春犹遣兴到双柑。", 
            "门生老去诸儿稚，醉后何人可举篮。"
        ], 
        "title": "丁景吕南游索书与梅村师闻师连举三子却寄", 
        "type": "律诗", 
        "yun": "覃"
    }, 
    {
        "author": "刘天谊", 
        "era": "清", 
        "subtype": "五言排律", 
        "text": [
            "首郡需良吏，明廷识大贤。", 
            "龚黄新政绩，吴越旧山川。", 
            "已失鄞江险，还摧铁瓮坚。", 
            "禹航方竦息，番舶几垂涎。", 
            "帝悯东南亟，官超格令铨。", 
            "御园亲召对，天喜命来宣。", 
            "归路经桑梓，离怀感岁年。", 
            "故人谁健者，一别各凄然。", 
            "宜励平生志，无为儿女怜。", 
            "报恩身讵老，济众惠难偏。", 
            "国耻勤尝胆，民愚善著鞭。", 
            "会须疆事定，再拟悦林泉。"
        ], 
        "title": "朱勿轩司马升守杭州，展觐事竣请假还乡，喜晤感怀漫成十二韵", 
        "type": "排律", 
        "yun": "先"
    }, 
    {
        "author": "刘天谊", 
        "era": "清", 
        "subtype": "五言绝句", 
        "text": [
            "骊黄犹易辨，牝牡苦难分。", 
            "羁靮垂杨下，谁空冀北群。"
        ], 
        "title": "画马", 
        "type": "绝句", 
        "yun": "文"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "三径黄花一色深，争开不畏峭寒侵。", 
            "书生谁说贫无赖，试看盈庭掷地金。"
        ], 
        "title": "菊五首 其一 富", 
        "type": "绝句", 
        "yun": "侵"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "只为曾栽处士家，率将隐逸视名花。", 
            "应知上相怜同调，晚节秋容几度夸。"
        ], 
        "title": "菊五首 其二 贵", 
        "type": "绝句", 
        "yun": "麻"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "雅淡无言肯借誉，采芳撷秀竞知余。", 
            "夕餐不独传湘国，荣鞠先标夏正书。"
        ], 
        "title": "菊五首 其三 名", 
        "type": "绝句", 
        "yun": "鱼"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "不随百卉望秋零，仙质风霜任饱经。", 
            "闻道南阳甘谷下，稍沾剩馥已延龄。"
        ], 
        "title": "菊五首 其四 寿", 
        "type": "绝句", 
        "yun": "青"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "连阴积雨夏畦中，一本旋分数小丛。", 
            "此后新枝更蕃衍，增添入谱藉刘蒙。"
        ], 
        "title": "菊五首 其五 蕃", 
        "type": "绝句", 
        "yun": "东"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "红粉初匀巧样妆，丛丛八月夺春芳。", 
            "中心一点原同菊，肯为怀人有别肠。"
        ], 
        "title": "秋海棠和友人朱勿轩（即朱煌）韵四首 其一", 
        "type": "绝句", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "不争肥婢醉馀妆，甘寄墙阴作晚芳。", 
            "马嵬秋风零落尽，还馀冷艳动人肠。"
        ], 
        "title": "秋海棠和友人朱勿轩（即朱煌）韵四首 其二", 
        "type": "绝句", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "春宵争喜照红妆，谁解三秋亦信芳。", 
            "吟赏名花须冷眼，俗情空有热中肠。"
        ], 
        "title": "秋海棠和友人朱勿轩（即朱煌）韵四首 其三", 
        "type": "绝句", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "图存主客半虚妆，空使骚人哀众芳。", 
            "惟喜晚来名友在，开心解语助诗肠。"
        ], 
        "title": "秋海棠和友人朱勿轩（即朱煌）韵四首 其四", 
        "type": "绝句", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "客心方外更无方，经笥便便即裹粮。", 
            "舌倩妻看云尚在，代耕有具首应昂。"
        ], 
        "title": "戏和朱勿轩米贵之作二首 其一", 
        "type": "绝句", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "自是囊中乏孔方，谩云学道欲休粮。", 
            "尚书乞米还留帖，一再临摹气自昂。"
        ], 
        "title": "戏和朱勿轩米贵之作二首 其二", 
        "type": "绝句", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "睡乡境比醉乡宽，一枕无庸任五官。", 
            "只恐世间名利客，营营转复梦槐安。"
        ], 
        "title": "戏和许寿峰睡起诗二首 其一", 
        "type": "绝句", 
        "yun": "寒"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "月上开樽欲赏花，矜言邻酿夜能赊。", 
            "笑君毕竟输陶令，未肯多钱付酒家。"
        ], 
        "title": "戏和许寿峰睡起诗二首 其二", 
        "type": "绝句", 
        "yun": "麻"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "增删不惜管城髡，难觅当时旧迹痕。", 
            "点石成金惭妙手，与人规矩底堪论。"
        ], 
        "title": "题顾生课稿三首 其一", 
        "type": "绝句", 
        "yun": "元"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "涂鸦满纸苦纷纷，垩尽宁同郢客斤。", 
            "我罪我知浑莫辨，两年功过在斯文。"
        ], 
        "title": "题顾生课稿三首 其二", 
        "type": "绝句", 
        "yun": "文"
    }, 
    {
        "author": "刘天谊", 
        "era": "清", 
        "subtype": "七言绝句", 
        "text": [
            "源头活水苦难寻，掘井真同九仞深。", 
            "幸得及泉休自喜，还须思免浊泥侵。"
        ], 
        "title": "题顾生课稿三首 其三", 
        "type": "绝句", 
        "yun": "侵"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "之子相随久，斯人未易逢。", 
            "起予多敏捷，玉汝敢疏慵。", 
            "屈指才千里，临歧意万重。", 
            "还宜各努力，不必泪龙钟。"
        ], 
        "title": "贾村卷堂留别史默斋", 
        "type": "律诗", 
        "yun": "冬"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "百雉严城峙，千秋古县雄。", 
            "河流犹卫水，土俗溯齐风。", 
            "比户弦歌盛，原田菽麦丰。", 
            "相传多胜迹，搜访兴无穷。"
        ], 
        "title": "南皮杂诗 其一", 
        "type": "律诗", 
        "yun": "东"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "木棉开遍野，利溥胜桑麻。", 
            "足作章身服，非同炫目花。", 
            "薅应偕妇子，摘拟倩邻家。", 
            "白毡浑堪织，高昌莫浪夸。"
        ], 
        "title": "南皮杂诗 其二", 
        "type": "律诗", 
        "yun": "麻"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "负郭南关市，人烟镇日嚣。", 
            "云蒸晨煮酒，火急夜呼么。", 
            "马喜穿街骋，香争入寺烧。", 
            "斗鹑豪兴勃，携手更相要。"
        ], 
        "title": "南皮杂诗 其三", 
        "type": "律诗", 
        "yun": "萧"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "少年多意态，饱肉气凭陵。", 
            "茂树时弹雀，高原共晾鹰。", 
            "猜拳觞政熟，折齿啸歌能。", 
            "翻笑拘牵辈，勤将礼法绳。"
        ], 
        "title": "南皮杂诗 其四", 
        "type": "律诗", 
        "yun": "蒸"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "佛阁峙城隅，登临六月须。", 
            "冶游来学侣，膜拜走村姑。", 
            "笑语人成市，笙歌日欲晡。", 
            "忽闻声扰扰，归去各将雏。"
        ], 
        "title": "南皮杂诗 其五", 
        "type": "律诗", 
        "yun": "虞"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "琳宇珠宫接，联翩集鸨行。", 
            "人矜宋琴操，地比魏瑶光。", 
            "索笑三生石，安禅四大床。", 
            "争谈空即色，谁悟是皮囊。"
        ], 
        "title": "南皮杂诗 其六", 
        "type": "律诗", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "丰碣标时井，深当邑校前。", 
            "惟甘方受和，能掘自逢泉。", 
            "汲古昌黎述，扬清孟博传。", 
            "未容穿凿者，于此坐窥天。"
        ], 
        "title": "南皮杂诗 其七", 
        "type": "律诗", 
        "yun": "先"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "近代文章价，低昂视甲科。", 
            "遂惊弹丸邑，足配大风歌。", 
            "白首穷经少，青云聚彦多。", 
            "法门传秘诀，衣钵竟如何。"
        ], 
        "title": "南皮杂诗 其八", 
        "type": "律诗", 
        "yun": "歌"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "断狱推京兆，依经议绝群。", 
            "何疑故太子，足动大将军。", 
            "威信怀前政，荒凉剩旧坟。", 
            "一丘城巽位，凭吊日斜曛。"
        ], 
        "title": "南皮咏古五首 其一", 
        "type": "律诗", 
        "yun": "文"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "城北朝京路，当涂射雉乡。", 
            "心原工弋纂，智亦任机张。", 
            "诡遇矜多获，雄才喜擅场。", 
            "所嗟陵谷异，传说几荒唐。"
        ], 
        "title": "南皮咏古五首 其二", 
        "type": "律诗", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "前日之游乐，人犹说子桓。", 
            "一时夸燕友，此地共追欢。", 
            "瓜李销天暑，文章耐岁寒。", 
            "词人今接踵，谁嗣建安坛。"
        ], 
        "title": "南皮咏古五首 其三", 
        "type": "律诗", 
        "yun": "寒"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "莫笑唐张我，心骄贾相门。", 
            "无求驴背稳，难屈布衣尊。", 
            "名纸诚多事，归鞭稍避喧。", 
            "宁知同魏勃，代扫夜初昏。"
        ], 
        "title": "南皮咏古五首 其四", 
        "type": "律诗", 
        "yun": "元"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "何人多好事，贫富使争喧。", 
            "巧取莱芜甑，来形金谷园。", 
            "财为奴辈利，名只党人尊。", 
            "奢俭同奄忽，空馀后代论。"
        ], 
        "title": "南皮咏古五首 其五", 
        "type": "律诗", 
        "yun": "元"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "缘壁谁凭借，睢盱竟斗猫。", 
            "生元资溷厕，腐可畀鸱鸮。", 
            "亦解人堪畏，偏同战欲挑。", 
            "千钧藏善弩，任尔叫纷嚣。"
        ], 
        "title": "十二辰诗并序 其一 鼠", 
        "type": "律诗", 
        "yun": "萧"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "后大惟堪粪，文犁未中牲。", 
            "偾豚骄莫敌，卫犊蠢忘生。", 
            "诈挟吞书幻，疑多望月惊。", 
            "庮难供脍炙，往往夜中鸣。"
        ], 
        "title": "十二辰诗并序 其二 牛", 
        "type": "律诗", 
        "yun": "庚"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "恃有强牙爪，傲然君一山。", 
            "性非龙矫矫，文逊豹斑斑。", 
            "弱肉供甘脆，愚伥导往还。", 
            "刘昆多善政，可易性冥顽。"
        ], 
        "title": "十二辰诗并序 其三 虎", 
        "type": "律诗", 
        "yun": "删"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "尔岂偷仙药，毛华寿竟长。", 
            "缺唇还鼓舌，脱距自投荒。", 
            "狡拟依坟窟，雄惟视月光。", 
            "爰爰夸得意，暇计遇鹰忙。"
        ], 
        "title": "十二辰诗并序 其四 兔", 
        "type": "律诗", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "谁遣丹青笔，图形悦叶公。", 
            "画成睛未点，耳具窍无聪。", 
            "可扰宁神物，难驯实戾虫。", 
            "谁云大雄氏，降伏见禅功。"
        ], 
        "title": "十二辰诗并序 其五 龙", 
        "type": "律诗", 
        "yun": "东"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "弥觉形堪畏，先时恨弗推。", 
            "修鳞当道过，毒口螫人来。", 
            "画足真多事，疑弓尚召灾。", 
            "郑门妖已作，不俟鲁泉台。"
        ], 
        "title": "十二辰诗并序 其六 蛇", 
        "type": "律诗", 
        "yun": "灰"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "驽骀诚不力，衔辔欲何施。", 
            "泛驾轻难驭，迷途老未知。", 
            "盐车嘲骥厄，麦磨羡驴奇。", 
            "纵遣逢韩干，穷形只画皮。"
        ], 
        "title": "十二辰诗并序 其七 马", 
        "type": "律诗", 
        "yun": "支"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "莫怪多强很，由来性畏前。", 
            "触藩愁挂角，悦草欲垂涎。", 
            "歧路追难返，空山叱尚眠。", 
            "惟听沈犹氏，朝饮水渊渊。"
        ], 
        "title": "十二辰诗并序 其八 羊", 
        "type": "律诗", 
        "yun": "先"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "亦具人形质，惟怜性未完。", 
            "四三殊喜怒，狙诈屡呼欢。", 
            "不避王孙号，空叨供奉冠。", 
            "伯淳非晏相，休拟例迎观。"
        ], 
        "title": "十二辰诗并序 其九 猴", 
        "type": "律诗", 
        "yun": "寒"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "相质非良种，羊沟俨作豪。", 
            "但思争鹜食，未足辱牛刀。", 
            "为利频催蹠，疑神竟遣褒。", 
            "更闻声腷膊，偏向五更号。"
        ], 
        "title": "十二辰诗并序 其十 鸡", 
        "type": "律诗", 
        "yun": "豪"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "溺井劫乡邻，当门更噬宾。", 
            "惟惊缁素改，宁暇蹠尧询。", 
            "睚眦争枯骨，仓皇卧湿薪。", 
            "如何雪与日，狂吠亦狺狺。"
        ], 
        "title": "十二辰诗并序 其十一 狗", 
        "type": "律诗", 
        "yun": "真"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "定归曾谑卫，荐食亦方吴。", 
            "嗜仅贪糠核，行多负垢涂。", 
            "不惭形壅肿，自喜腹膏腴。", 
            "入笠何烦尔，真宜付狗屠。"
        ], 
        "title": "十二辰诗并序 其十二 猪", 
        "type": "律诗", 
        "yun": "虞"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "自笑佣书客，酰酸本性成。", 
            "癖惟耽涉猎，愚不解逢迎。", 
            "敢道儒冠误，方资秃笔耕。", 
            "文章愧韩愈，奚怪得狂名。"
        ], 
        "title": "自笑", 
        "type": "律诗", 
        "yun": "庚"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "至爱翻疑忍，琼枝忽并凋。", 
            "重泉宁不畏，大杖苦难饶。", 
            "命厄天茫昧，魂游夜寂寥。", 
            "见怜惟伯仲，生死总相邀。"
        ], 
        "title": "哀张氏二子二首并序 其一", 
        "type": "律诗", 
        "yun": "萧"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "避此真难索，方忻地有门。", 
            "相将依止水，乏识痛冤魂。", 
            "衔石宁填恨，号天欲叫阍。", 
            "来生须早慧，好补尔亲恩。"
        ], 
        "title": "哀张氏二子二首并序 其二", 
        "type": "律诗", 
        "yun": "元"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "顽性无寒热，缘何疟更侵。", 
            "如蒸身坐甑，起粟首加衾。", 
            "不信逃堪免，谁云药可寻。", 
            "杜陵诗句好，把卷且长吟。"
        ], 
        "title": "疟疾戏作", 
        "type": "律诗", 
        "yun": "侵"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "才自难羁靮，情真却垢氛。", 
            "三冬探丽藻，一握采香芹。", 
            "谁曰得天幸，实能张我军。", 
            "还宜潜绩学，昭代正崇文。"
        ], 
        "title": "闻王维新童子试捷志喜", 
        "type": "律诗", 
        "yun": "文"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "观国心原切，趋庭念已驰。", 
            "彩衣重拂拭，云路暂稽迟。", 
            "文史三冬事，舟车一月期。", 
            "长途须慎重，寒朔正风吹。"
        ], 
        "title": "朱礼庭世讲回浙省侍，不及再与明秋京围之试，诗以赠行", 
        "type": "律诗", 
        "yun": "支"
    }, 
    {
        "author": "刘天谊", 
        "era": "清", 
        "subtype": "五言律诗", 
        "text": [
            "去去无虑多，王程未可稽。", 
            "锦江资善政，剑阁待鸿题。", 
            "月落随人影，云生趁马蹄。", 
            "清时蜀道易，安稳步天梯。"
        ], 
        "title": "送王茂甫之官四川", 
        "type": "律诗", 
        "yun": "齐"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "辛苦清吟倩孰听，索居空阅水泠泠。", 
            "忽闻剥啄声喧户，且喜烟霞客到庭。", 
            "大雅仰公同霁月，微明愧我比飞萤。", 
            "新诗洛诵难酬和，耳目从前诧未经。"
        ], 
        "title": "有客过访且赠以诗依韵奉和", 
        "type": "律诗", 
        "yun": "青"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "别章读罢意茫茫，底事南飞逐雁行。", 
            "岂有多金满归橐，惟留佳句壮奚囊。", 
            "老躯犹健加餐饭，古道难行慎雪霜。", 
            "他日梁园游宴后，可能忆我一回肠。"
        ], 
        "title": "送夏邑李秋渚南归", 
        "type": "律诗", 
        "yun": "阳"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "迩日深知咬菜根，耻将大嚼对屠门。", 
            "老饕枉诵东坡赋，一醉谁开北海樽。", 
            "无事几思从钓弋，有怀何敢到鸡豚。", 
            "昨因有客添清供，买得来其佐晚飧。"
        ], 
        "title": "饭后戏作", 
        "type": "律诗", 
        "yun": "元"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "题榜同野识吾庐，野趣天然亦自如。", 
            "小座时邀风浩荡，短垣不隔树扶疏。", 
            "家资一砚难投笔，酒载双鸱那借书。", 
            "惭愧吾门二三子，一区谩比子云居。"
        ], 
        "title": "题同野堂二首 其一", 
        "type": "律诗", 
        "yun": "鱼"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "野堂真作野人居，长物惟多两箧书。", 
            "窗草不除生意在，门扉常掩旧交疏。", 
            "长卿卖赋文难似，刘向传经学弗如。", 
            "讵为名高甘隐逸，菲材本合处蓬庐。"
        ], 
        "title": "题同野堂二首 其二", 
        "type": "律诗", 
        "yun": "鱼"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "竟日无言默默居，心斋空对数行书。", 
            "岂怜扬子谈元苦，终讶侯芭问字疏。", 
            "师友渊源宁漠尔，古今议论正纷如。", 
            "儒家事业资明辨，非比禅逃坐佛庐。"
        ], 
        "title": "示同学诸子覆用同野堂韵", 
        "type": "律诗", 
        "yun": "鱼"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "劳劳每岁逐风尘，斗大皮城暂寄身。", 
            "忙里都忘居近市，静来时见物皆春。", 
            "难逢诗酒高常侍，空吊豪华石季伦。", 
            "阅古几回夸创获，可怜索解竟无人。"
        ], 
        "title": "南皮寄意", 
        "type": "律诗", 
        "yun": "真"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "三年薄宦近如何，每值西风怅望多。", 
            "闻道官厨犹苜蓿，所欣边士亦弦歌。", 
            "成文应勒飞狐岭，觅句常临拒马河。", 
            "偶过燕秦来去路，知将剑术笑荆轲。"
        ], 
        "title": "李润圃夫子分训广昌诗以奉怀", 
        "type": "律诗", 
        "yun": "歌"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "天乎何酷在师门，木坏山颓更莫论。", 
            "只有羊昙能下泪，岂真宋玉解招魂。", 
            "训词方惧微言绝，遗集谁编旧泽存。", 
            "闻说浮家尚羁旅，抚棺未得只声吞。"
        ], 
        "title": "哭戈南村夫子", 
        "type": "律诗", 
        "yun": "元"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "觅得鸾胶续旧琴，挥弦再鼓足清音。", 
            "谩偕束楚问何夕，且共摽梅赓迨今。", 
            "此夜又占行雨梦，几番迭慰看花心。", 
            "广寒熟识神仙境，非比天台路乍寻。"
        ], 
        "title": "友人三娶因戏赠", 
        "type": "律诗", 
        "yun": "侵"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "旅邸惊心岁月迁，时逢初度益茫然。", 
            "空馀马齿今加长，岂有鸿文世共传。", 
            "故里重违秋十六，至亲遥阻路三千。", 
            "未知夙负能偿否，乱发盈梳已倍前。"
        ], 
        "title": "庚午十月二十日", 
        "type": "律诗", 
        "yun": "先"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "虹舒电拖气峥嵘，甃石粼粼雁齿横。", 
            "总束河流趋淀泊，遥联地脉接沧瀛。", 
            "轮蹄疑欲从天度，楼阁真同对镜明。", 
            "自笑本非题柱客，担囊几次逐人行。"
        ], 
        "title": "登瀛桥", 
        "type": "律诗", 
        "yun": "庚"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "居虽近市远尘嚣，共羡幽人逸兴饶。", 
            "把酒论文穷月露，临窗读画对渔樵。", 
            "丹炉不问庚申鼎，诗社还追丁卯桥。", 
            "此即神仙真富贵，何须十万苦缠腰。"
        ], 
        "title": "和许寿峰见赠之作三首 其一", 
        "type": "律诗", 
        "yun": "萧"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "草木都随笔下春，新诗婉丽妙超神。", 
            "唱酬愧我空叉手，著述知君已等身。", 
            "有客特开栽竹径，无官权作判花人。", 
            "清闲奇福皆天赐，株守寒窗未足颦。"
        ], 
        "title": "和许寿峰见赠之作三首 其二", 
        "type": "律诗", 
        "yun": "真"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "订交倾盖意偏真，唱和诗函日又新。", 
            "礼法竟邀青眼客，晨昏且喜素心人。", 
            "庭无俗物方称雅，家有藏书不算贫。", 
            "窃欲卜居从杜甫，可容王翰结为邻。"
        ], 
        "title": "和许寿峰见赠之作三首 其三", 
        "type": "律诗", 
        "yun": "真"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "别君知隔几回尘，拳曲空留散木身。", 
            "自昔茫茫谁误我，于今碌碌尚依人。", 
            "文场科第迷高下，名士风流混伪真。", 
            "底事嗜痂殊俗好，猥烦说项齿生津。"
        ], 
        "title": "和王一樵见赠韵二首 其一", 
        "type": "律诗", 
        "yun": "真"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "一幅能祛三斗尘，新诗感我苦吟身。", 
            "疏狂于世宁谐俗，风雅惟君实可人。", 
            "厚谊深承规寓颂，虚名敢认妄为真。", 
            "何时风雨终宵话，剪烛重探众妙津。"
        ], 
        "title": "和王一樵见赠韵二首 其二", 
        "type": "律诗", 
        "yun": "真"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "意气殊高百尺楼，如何未遂广寒游。", 
            "局拳阆苑梯云手，感慨龙山落帽秋。", 
            "空抱壮怀篱下过，权将佳节醉中酬。", 
            "可怜更有伤弓雁，折翅惊号芦荻洲。"
        ], 
        "title": "和王一樵九日书怀诗韵四首 其一", 
        "type": "律诗", 
        "yun": "尤"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "采菊东篱足繁思，能花偏待岁寒知。", 
            "夭桃艳李空谐俗，晚节秋香自感时。", 
            "纵使新机趋巧样，可忘故步觅他岐。", 
            "雪梅岭上争开谢，未许南枝傲北枝。"
        ], 
        "title": "和王一樵九日书怀诗韵四首 其二", 
        "type": "律诗", 
        "yun": "支"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "自识蹇驴惭骥多，未登中阪已蹉跎。", 
            "七番秋赋名皆下，廿载冬烘字尚讹。", 
            "蕉下常疑分鹿梦，草间空唱饭牛歌。", 
            "荣枯有命从天定，避殷山头竟谓何。"
        ], 
        "title": "和王一樵九日书怀诗韵四首 其三", 
        "type": "律诗", 
        "yun": "歌"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "冷雨疏风亦等闲，搜奇未觉锦囊悭。", 
            "催租谁混潘邠老，把酒还赓李义山。", 
            "此日卷中闻雅奏，他年柱下记清班。", 
            "弃繻年少人争识，壮气先堪动抱关。"
        ], 
        "title": "和王一樵九日书怀诗韵四首 其四", 
        "type": "律诗", 
        "yun": "删"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "趋炎俗念久消磨，冷露凉风未厌多。", 
            "仙蜕自怜辞粪溷，清音谁使续那何。", 
            "壁间促织宜裁答，翳下螳螂莫诱和。", 
            "非为求安争美荫，孤怀本喜最高柯。"
        ], 
        "title": "秋蝉和韵", 
        "type": "律诗", 
        "yun": "歌"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "点缀寒林莫辨鸦，谁将盐汁引羊车。", 
            "纷如群玉飞来屑，巧取层冰散作花。", 
            "野店应多沽酒客，江舟仅见钓鱼家。", 
            "也思乘兴寻安道，归路愁迷十字叉。"
        ], 
        "title": "雪后用东坡书北台壁诗韵二首 其一", 
        "type": "律诗", 
        "yun": "麻"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "题诗难运笔毫纤，转怯贫家户未严。", 
            "质幻谩思调作饼，味甘可许赋为盐。", 
            "飞来纷扑争投罅，晴后郎当尽挂檐。", 
            "应胜惠山泉水洁，且烹积素试毛尖。"
        ], 
        "title": "雪后用东坡书北台壁诗韵二首 其二", 
        "type": "律诗", 
        "yun": "盐"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "闻君避地徙村西，门外饶看卉木萋。", 
            "比舍牧樵元旧识，归家鸡狗讵多迷。", 
            "小庭半作栽花径，隙地应添种麦畦。", 
            "记取古人安宅训，何庸数尺炫榱题。"
        ], 
        "title": "和朱勿轩移居四首 其一", 
        "type": "律诗", 
        "yun": "齐"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "一区聊记子云居，载酒多来问字车。", 
            "不喜作家徒立壁，岂防胠箧只藏书。", 
            "新巢栗里随彭泽，古迹金台羡望诸。", 
            "壮志未酬权寄托，朅来因树结精庐。"
        ], 
        "title": "和朱勿轩移居四首 其二", 
        "type": "律诗", 
        "yun": "鱼"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "自然野趣足天机，镇日幽斋忘掩扉。", 
            "墨客有题诗贴满，砚田无税吏来稀。", 
            "鸭鹅预戒嗔邻里，燕雀时容过闼闱。", 
            "只恐当途多物色，羊裘访认钓鱼矶。"
        ], 
        "title": "和朱勿轩移居四首 其三", 
        "type": "律诗", 
        "yun": "微"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "成室于今五载多，寄人篱下意如何。", 
            "戏嬉犹恋童游处，迟久方携妇爨过。", 
            "地为公超还作市，人钦康节共营窝。", 
            "应思尽庇贫寒士，莫逐风人隐轴薖。"
        ], 
        "title": "和朱勿轩移居四首 其四", 
        "type": "律诗", 
        "yun": "歌"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "承恩出宰去京华，越水吴山道路赊。", 
            "自昔东南称重地，于今令长是儒家。", 
            "驰驱叱驭峰瞻岱，安稳张帆埠渡瓜。", 
            "两浙遥知争引领，福星先到乐何涯。"
        ], 
        "title": "送朱勿轩明府之官浙江二首 其一", 
        "type": "律诗", 
        "yun": "麻"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "涂抹新辞帖括酸，亲民吏未是粗官。", 
            "一方初植甘棠荫，卅载曾安苜蓿盘。", 
            "南宋旧闻诗料在，西湖胜地画图看。", 
            "伫听循绩传都下，莫怯清风两袖寒。"
        ], 
        "title": "送朱勿轩明府之官浙江二首 其二", 
        "type": "律诗", 
        "yun": "寒"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "山色青苍破晓烟，肩舆直上乱云穿。", 
            "一峰对面真缘壁，半日惊心未造巅。", 
            "石讶虎蹲途畔伺，人同蚁附树梢悬。", 
            "何须更藉丹梯蹑，径欲高扪尺五天。"
        ], 
        "title": "遥和友人山行之作二首 其一", 
        "type": "律诗", 
        "yun": "先"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "石映成霞树作烟，阴林断处日光穿。", 
            "重峦绝壑疑无路，扶策攀藤竟过巅。", 
            "胜地拟滁民共乐，诗新轹谢句高悬。", 
            "遥知莲幕从公客，亦有清词赋洞天。"
        ], 
        "title": "遥和友人山行之作二首 其二", 
        "type": "律诗", 
        "yun": "先"
    }, 
    {
        "author": "刘天谊", 
        "era": "清", 
        "subtype": "七言律诗", 
        "text": [
            "自天吹下凤鸾声，车笠寻盟到鲰生。", 
            "旅馆无忘同布被，诗筒尚记叩柴荆。", 
            "江山秀丽洵称甲，蒲柳衰姿讵问庚。", 
            "久拟壮游艰胜具，披图权当越中行。"
        ], 
        "title": "朱勿轩明府量移永兴赋诗见招，依韵和答", 
        "type": "律诗", 
        "yun": "庚"
    }, 
    {
        "author": "刘大绅", 
        "era": "清", 
        "subtype": null, 
        "text": [
            "曾为山中客，记得山中路。", 
            "曲折清溪间，转入云深处。", 
            "门前有桃花，屋后有梅树。", 
            "今日梅花落，君看桃花去。"
        ], 
        "title": "答客问山中", 
        "type": "古风", 
        "yun": null
    }, 
    {
        "author": "刘大绅", 
        "era": "清", 
        "subtype": null, 
        "text": [
            "羽客关东归，自言得秘术。", 
            "五年居深山，专直如一日。", 
            "山中有猛虎，爪牙利斧锧。", 
            "洞底有修蛇，目光照石室。", 
            "土人经见惯，时亦或股栗。", 
            "羽客十余人，洗心藏于密。", 
            "昼夜门不关，虎羊而蛇蛭。", 
            "自是身意忘，宁关物我昵。", 
            "即今城市间，虎蛇未可必。", 
            "愿如深山中，庶几保无失。"
        ], 
        "title": "与长山道士修一", 
        "type": "古风", 
        "yun": "质"
    }, 
    {
        "author": "刘大绅", 
        "era": "清", 
        "subtype": null, 
        "text": [
            "百雉城头看落日，大如车轮去何疾。", 
            "须臾倒影失空青，勃郁紫光迸飞出。", 
            "东南云气奇为峰，嵯峨陆离几千重。", 
            "西北晴霞散成绮，疑驾彩鸾驱赤龙。", 
            "顷刻云收霞亦敛，半天红炉火闪闪。", 
            "直教海水镕丹砂，倾向层霄未能染。", 
            "城脚下视乌鸦归，只只背上金色飞。", 
            "晚景如斯真可乐，岂必昆仑驰斜晖。", 
            "造父停鞭听吾语，汝纵欲追何处去。", 
            "银河浅浅朱楼深，又见疏星度牛女。"
        ], 
        "title": "城头看落日歌", 
        "type": "古风", 
        "yun": null
    }, 
    {
        "author": "刘大绅", 
        "era": "清", 
        "subtype": null, 
        "text": [
            "王郎矫矫云中龙，当霄吐气飞白虹。", 
            "长安人海时自雄，天下健者惟董公。", 
            "局天蹐地羞庸庸，高岩巨壑生松风。", 
            "二子论文非苟同，炯然各具双青瞳。", 
            "新城秀水两宗工，南施北宋争云从。", 
            "四家几欲千古空，后生小子多悯慵。", 
            "偏将腐草嗤祝融，此如人已登岱峰。", 
            "我犹侈口谈东蒙，吁嗟菲薄真何衷。", 
            "师门弟子身可终，安能粪壤污鸿濛。", 
            "近睹二子开心胸，其光奕奕声隆隆。", 
            "人间得此如駏蛩，何当鞭石东海东。", 
            "相携大醉蓬莱宫，慎无笑我心有蓬。"
        ], 
        "title": "赠王兰畹董竹溪二孝廉", 
        "type": "古风", 
        "yun": null
    }, 
    {
        "author": "刘大绅", 
        "era": "清", 
        "subtype": null, 
        "text": [
            "出关何年无，入关亦时有。", 
            "谁知七品郎官归，赎自两县百姓手。", 
            "官视百姓如仇仇，百姓视官岂父母。", 
            "云何两县风气殊，谪戍其官引为咎。", 
            "或咀于社或祝神，或聚而哭或狂走。", 
            "或欲慷慨三公陈，或欲匍匐九阍叩。", 
            "其小人曰必归公，公不即归我颜厚。", 
            "其君子曰必归公，公之归也义不苟。", 
            "方今天子真圣人，仁孝聪明本天牖。", 
            "公有祖母年及耄，公有母氏亦多寿。", 
            "若公之子以情闻，公不当归众人后。", 
            "锾赎之说古有之，国典公谊两无负。", 
            "龟卜筮卜卜吉同，众乃唯唯不否否。", 
            "青钱早信输乞儿，白璧不烦待良友。", 
            "风霜奔走皮肤皴，道路哀号面目丑。", 
            "万千人心同一心，长安市上叹未有。", 
            "春风策马居庸还，关内依依曳杨柳。", 
            "绘图题句盈箧笥，其荣乃与使相耦。", 
            "回首一官值几何，天之玉成意非偶。", 
            "于今归来月八九，处处家家进鸡酒。", 
            "深闺儿女无所知，往事言之尚疾首。", 
            "自愧无德何以堪，作此诗焉志永久。", 
            "谁与两县新城曹，谁与赎者一穷叟。"
        ], 
        "title": "赎归引", 
        "type": "古风", 
        "yun": "有"
    }, 
    {
        "author": "刘大绅", 
        "era": "清", 
        "subtype": null, 
        "text": [
            "开元宰相魏公逝，金鉴千秋瓦砾视。", 
            "天宝宰相杨国忠，不恤唐家帝业坠。", 
            "御史太守皆重官，何况堂堂节度使。", 
            "辨明贿入权门中，未夕龙光已立致。", 
            "南边云下为荒陬，此辈安能万里寄。", 
            "诛求法令交相加，如以饥狐饿虎喂。", 
            "狼子在野心难驯，不德何鹿不走避。", 
            "知古既绝姚隽朝，王煜亦贪蒙舍利。", 
            "国小众分听指挥，以一并五制不易。", 
            "可怜宗女归南蛮，龟兹乐部远颁赐。", 
            "敬义未还虔陀张，上位贪淫太纵恣。", 
            "饮鸩难酬君王恩，辱国空贻将帅愧。", 
            "当年若省杨罗颠，何至中官逞魑魅。", 
            "鲜于仲通何人哉，甫薄白崖敌已备。", 
            "军将俭魏空作点苍次。", 
            "西洱河边金鼓衰，八万唐兵剩有二。", 
            "胡颜遁去生见人，请看吐蕃正得意。", 
            "南国大诏兄弟邦，金印煌煌号东帝。", 
            "冠带珂贝驼马牛，倚祥乐进捧册至。", 
            "凤子大将有告身，赞普钟且改元志。", 
            "遂令李宓何履光，再将十道重兵弃。", 
            "军忌深入犹不知，一遁一沈并可詈。", 
            "竟筑京观龙尾关，二十余万国殇胔。", 
            "是时君王方色荒，沈香亭畔艳妻醉。", 
            "宰相掩败仍叙功，在朝文武半谐媚。", 
            "南蛮拍手笑不休，德化丰碑蹲赑屃。", 
            "其心自望唐使来，其言深荷吐蕃庇。", 
            "官寮宠幸都寻常，尽载碑阴发长喟。", 
            "降人郑回甘撰文，流寓御史乃作字。", 
            "是为天宝十有三，明载天子幸蜀地。", 
            "我闻稗史言战时，阁逻凤妃术怪异。", 
            "阁陂和尚凤其昆，一朝千里忘险陂。", 
            "煌煌天朝十万兵，维彼妖人歼其类。", 
            "固知此语荒唐多，干羽两阶有往事。", 
            "白衣山人亦吾师，招抚吐蕃断右臂。", 
            "蜀中镇抚兼得人，铎槊郁刃纳天吏。", 
            "头盘跳脱金银光，乐部歌姬老犹侍。", 
            "足明向背当日心，忧国有人定殒泪。", 
            "惜哉一叛四十年，封岳祀渎已僣儗。", 
            "太和门外望残碑，欲揽天威径前辔。", 
            "天子须圣宰相贤，其次以谋或以智。", 
            "前有李泌后韦皋，高骈继之快人意。", 
            "不见贞观细奴逻，刺史锦袍早在笥。"
        ], 
        "title": "南诏碑歌", 
        "type": "古风", 
        "yun": null
    }, 
    {
        "author": "刘大受", 
        "era": "清", 
        "subtype": null, 
        "text": [
            "北方苦旱南苦雨，天倾地缺谁能补。", 
            "幽州五月尘塞空，麦苗一寸不出土。", 
            "谁知南中夏潦发，鼋鼍登堂鱼窥宇。", 
            "四十年来又见之，熊兵桥东水丈五。", 
            "入春以来常苦霖，十日不得两日晴。", 
            "吴棉著身夏不脱，高堂习习清风生。", 
            "连城鲑菜已无种，况乃泛滥妨深耕。", 
            "中宵忽报双江溢，顷刻巨浪排山立。", 
            "惊沙大石随潮至，万户千村卷蓬疾。", 
            "乱流作势向城来，七城黯黯昼不开。", 
            "疾雷一声破空下，三条九剧声号哀。", 
            "垣墉杂遝任摧倒，白骨死葬洪涛堆。", 
            "我家城西当水头，水高过人人上楼。", 
            "大墙如山向我倾，危楼黠戛亦有声。", 
            "老人呼天稚子哭，顷刻性命成漂腾。", 
            "城墙结筏冲波出，此身但存他何恤。", 
            "烈风三日水归壑，沈沈万灶炊烟息。", 
            "回家瓮盎百不完，老屋半欹犹未坼。", 
            "我时游梁方病暑，石铫调汤手自煮。", 
            "仆夫言有尺书来，开缄手颤不得语。", 
            "安全百口自天幸，萧条四壁奈何许。", 
            "一身俯仰宇宙窄，高堂阔绝关山阻。", 
            "人生百年无事无，忧患相煎何太苦。"
        ], 
        "title": "嚄唶吟", 
        "type": "古风", 
        "yun": null
    }, 
    {
        "author": "刘大受", 
        "era": "清", 
        "subtype": null, 
        "text": [
            "生不必荆吴九州陌，华驺横路交霜戟。", 
            "亦不必河阳十里园，珠帘锦障围春暄。", 
            "胡为狶膏棘轴走四海，乃不抗首归柴门。", 
            "浮云万变渺难执，但见日月催晨昏。", 
            "故乡亦未归，旧事不可论。", 
            "忆我未坠地，大父已作吏。", 
            "作吏三十年，还家旧物惟青毡。", 
            "吁嗟先君我未面，北堂有母传遗编。", 
            "寒宵篝火课我读，有时泪下如迸泉。", 
            "大父归来时，我年已长成。", 
            "我母望我长，我长乃复远徂征。", 
            "栖迟两射金门策，飘零更作梁园客。", 
            "梁园日晚西风急，沙尘蹴天窗牖黑。", 
            "九衢车马去如织，觌面相逢不相识。", 
            "黄河之水滚滚东南流，客子有家归不得。", 
            "中夜孤吟起太息，家贫洁养干微禄。", 
            "何曾盗得太仓五斗粟，半管毛锥残欲秃。", 
            "匆匆走路歧，恻恻身上衣。", 
            "重闱念我心伤悲，目断直北征鸿飞。", 
            "腐儒刺促天所嗤，明年更索长安米。", 
            "呜呼！苍天何不且使朔饱侏儒饥。"
        ], 
        "title": "后嚄唶吟", 
        "type": "古风", 
        "yun": null
    }, 
    {
        "author": "刘大受", 
        "era": "清", 
        "subtype": null, 
        "text": [
            "旅居复如何，朔气忽已至。", 
            "悠悠出门去，杖策随所憩。", 
            "闉都掠眼过，平野迥舒辔。", 
            "惊蓬多风沙，杂树失青翠。", 
            "我来正长夏，单衣犹在笥。", 
            "今兹还几时，践此霜雪地。", 
            "岁月去浩荡，身世惄如醉。", 
            "离忧能伤人，徜徉聊自恣。"
        ], 
        "title": "登古吹台 其一", 
        "type": "古风", 
        "yun": null
    }, 
    {
        "author": "刘大受", 
        "era": "清", 
        "subtype": null, 
        "text": [
            "抠衣蹑层台，游心肆远瞩。", 
            "阡陌递回亘，川原洞相属。", 
            "旷野黄尘飞，白日淡无旭。", 
            "闭关伏空案，生事常碌碌。", 
            "凭高一瞻眺，始觉羁意足。", 
            "寒云何层层，中有南飞鹄。", 
            "安得附书去，道我心中曲。", 
            "顾影忽不见，观望空踯躅。"
        ], 
        "title": "登古吹台 其二", 
        "type": "古风", 
        "yun": null
    }, 
    {
        "author": "刘大观", 
        "era": "清", 
        "subtype": "七言绝句", 
        "text": [
            "白云长护孔明台，台上扶桑花自开。", 
            "一夕东风天骤暖，梧州已送荔支来。"
        ], 
        "title": "桂林即事", 
        "type": "绝句", 
        "yun": "灰"
    }, 
    {
        "author": "刘大观", 
        "era": "清", 
        "subtype": "七言绝句", 
        "text": [
            "胥江一棹暮云疏，心似蛩蛩失駏驉。", 
            "正苦春愁难自遣，海风吹到故人书。"
        ], 
        "title": "得张庐峰消息", 
        "type": "绝句", 
        "yun": "鱼"
    }, 
    {
        "author": "刘士璋", 
        "era": "清", 
        "subtype": null, 
        "text": [
            "下马邮亭饮君酒，君醉不辞酌以斗，故人情笃重分手。", 
            "并行共宿三旬同，长途渺渺随秋风，河梁一赋嗟西东。", 
            "人生聚散岂非数，他日相逢定何处，我返自崖君且去。"
        ], 
        "title": "荆门别王峻封", 
        "type": "古风", 
        "yun": null
    }, 
    {
        "author": "刘士珍", 
        "era": "清", 
        "subtype": "五言律诗", 
        "text": [
            "冷逼诸天梦，山楼对佛栖。", 
            "霜催虫语急，云压雁声低。", 
            "岁月惊弹指，风尘悔噬脐。", 
            "蒲团清有味，便想息轮蹄。"
        ], 
        "title": "宿宜良龙山寺", 
        "type": "律诗", 
        "yun": "齐"
    }, 
    {
        "author": "刘士俊", 
        "era": "清", 
        "subtype": null, 
        "text": [
            "枯藤短发此经过，目极高楼唤奈何。", 
            "远岭日斜孤塔迥，遥天瘴起百蛮多。", 
            "木棉花贱村姑乐，芦管声寒牧竖歌。", 
            "太息南中章句容，吟坛无处问《横戈》。"
        ], 
        "title": "客楼间望", 
        "type": "古风", 
        "yun": "歌"
    }, 
    {
        "author": "刘三才", 
        "era": "清", 
        "subtype": "七言律诗", 
        "text": [
            "缥缈风烟万里开，招提乘兴漫登台。", 
            "终南紫气来三辅，极北浮云净九垓。", 
            "雁外晴丝飞浩荡，尊前塔影落崔嵬。", 
            "瀛洲遗址仍相望，共看文芒射斗台。"
        ], 
        "title": "登文塔", 
        "type": "律诗", 
        "yun": "灰"
    }, 
    {
        "author": "刘人熙", 
        "era": "清", 
        "subtype": null, 
        "text": [
            "乾坤何莽苍，傀儡尽登场。", 
            "都向邯郸梦里，六尺斗昂藏。", 
            "几度莺歌燕舞，更有蝇营狗苟，平白愤苍黄。", 
            "五更鸡报晓，子细试思量。", 
            "牛服箱，箕翕舌，尽荒唐。", 
            "切莫拖泥带水，进退两郎当。", 
            "待我泰山立脚，更向碧霄着眼，天命本无常。", 
            "所思崇令德，努力爱时光。"
        ], 
        "title": "水调歌头·和易同年曼农刑部", 
        "type": "词", 
        "yun": "阳"
    }, 
    {
        "author": "刘碧", 
        "era": "清", 
        "subtype": null, 
        "text": [
            "昨夜雨绵绵。", 
            "寒涩灯烟。", 
            "薄衾萧索不成眠。", 
            "晓起床头看历日，换了秋天。", 
            "绿叶尚新鲜。", 
            "犹想争妍。", 
            "教他知道也凄然。", 
            "眼底韶光容易改，树且堪怜。"
        ], 
        "title": "浪淘沙 新秋（见《众香词》）", 
        "type": "词", 
        "yun": null
    }, 
    {
        "author": "刘碧", 
        "era": "清", 
        "subtype": null, 
        "text": [
            "乱云中，残照里。", 
            "又送他归，懒唤莺儿起。", 
            "山径落红谁是主，别恨离情，目断韶华矣。", 
            "擘涛笺，飞翠尾。", 
            "每到关心，逗得愁如绮。", 
            "岁岁劳人长徙倚，一似杨花，暗去随江水。"
        ], 
        "title": "苏幕遮 客里送春", 
        "type": "词", 
        "yun": null
    }, 
    {
        "author": "刘蓼雪", 
        "era": "清", 
        "subtype": "七言律诗", 
        "text": [
            "我来挥泪看钟阜，零落梅花绕树飞。", 
            "宗国故宫嘶战马，孝陵荒草卧肥豨。", 
            "杏开乍见红成市，柳暗初嫌碧掩扉。", 
            "怪煞俗人如傀儡，明朝拼与世相违。"
        ], 
        "title": "龙泉寺题壁", 
        "type": "律诗", 
        "yun": "微"
    }, 
    {
        "author": "刘献廷", 
        "era": "清", 
        "subtype": null, 
        "text": [
            "古之兵皆农，农富兵亦强。", 
            "古之士皆农，农朴士亦良。", 
            "兵农一以分，甲胄无馀粮。", 
            "士农一以分，耒耜无文章。", 
            "分之则两伤，合之则一理。", 
            "请语当途人，治乱实此始。"
        ], 
        "title": "怀古", 
        "type": "古风", 
        "yun": null
    }, 
    {
        "author": "刘献廷", 
        "era": "清", 
        "subtype": null, 
        "text": [
            "白石何粼粼，清流自浘浘。", 
            "信舟漾前溪，两岸饶蒲苇。", 
            "日落秋风生，停桡吊山鬼。"
        ], 
        "title": "泛溪", 
        "type": "古风", 
        "yun": "尾"
    }, 
    {
        "author": "刘献廷", 
        "era": "清", 
        "subtype": null, 
        "text": [
            "谁将堂上春，得比春日晖？", 
            "日入光更出，亲老无重归。", 
            "谁将人子心，得比庭前草？", 
            "春风日日吹，草色年年好。"
        ], 
        "title": "题晖草斋", 
        "type": "古风", 
        "yun": null
    }, 
    {
        "author": "刘献廷", 
        "era": "清", 
        "subtype": null, 
        "text": [
            "天行海运旋宫音，万象回薄由人心。", 
            "移情易性琴非琴，刺舟而去留深林，海水汨没鸟哀吟。", 
            "余心悲兮无古今，援琴而歌泪淫淫。"
        ], 
        "title": "水仙操", 
        "type": "古风", 
        "yun": "侵"
    }, 
    {
        "author": "刘献廷", 
        "era": "清", 
        "subtype": null, 
        "text": [
            "我生燕山下，君住罗浮巅。", 
            "相去万馀里，苍茫隔风烟。", 
            "我年三十君七十，南溟绝塞谁通连？", 
            "金阊忽相遇，会合非徒然。", 
            "庞眉拄杖指天外，招我把臂谈重玄。", 
            "我向空山抱幽独，三元厄运遭百六。", 
            "耳闻沧海变桑田，长安夜听铜驼哭。", 
            "南来踪迹访遗民，幸遇先生成信宿。", 
            "先生腰下双青锋，闪烁跳跃如飞龙。", 
            "自谓十年不曾试，宵光夜冷青芙蓉。", 
            "延津神物有时合，为我一舞开心胸。", 
            "君言当年不如愿，未必他年尝健饭。", 
            "留挂丹房镇鬼魅，跨鹤吹笙从此变。", 
            "先生画马非凡马，笔走房星自天下。", 
            "世间骐骥总虚名，王良只向丹青写。", 
            "写马君所易，写人君所难。", 
            "清高深稳在闲橛，弩骀蹩躠充衣冠。", 
            "画马不画人，画鸟惟画鹰。", 
            "宇内神俊姿，妙手恣飞腾。", 
            "君自粤东来，探奇几千里。", 
            "俊物与名山，收贮奚囊里。", 
            "囊中五岳空嶙峋，忽逢佳士为写真。", 
            "娄东顾子称同调，虎头龙性谁能驯？", 
            "与君相对两无语，双眉不点人间尘。", 
            "肯染春风旧花鸟，位置精神向三岛。", 
            "我生不识顾云臣，依稀错认丹霞老。", 
            "典型落落如晨星，万事悲凉付秋草。", 
            "别君流离迁向越，眼底旌旗互明灭。", 
            "夺我金庭第九天，翻飞只忆南华蝶。", 
            "西湖重遇又经春，笈里烟霞别有神。", 
            "还期遍走齐州地，同作天台采药人。"
        ], 
        "title": "赠张铁桥先生", 
        "type": "古风", 
        "yun": null
    }, 
    {
        "author": "刘献廷", 
        "era": "清", 
        "subtype": null, 
        "text": [
            "朝横而夕纵，志本在温饱。", 
            "敝裘先自愧，何论妻与嫂。", 
            "匕首西入秦，生死在眉睫。", 
            "秦政非齐桓，如何欲生劫？", 
            "治国与治军，卧龙岂两事。", 
            "陈寿亦何知，还问司马懿。"
        ], 
        "title": "咏史", 
        "type": "古风", 
        "yun": null
    }, 
    {
        "author": "刘逢源", 
        "era": "清", 
        "subtype": null, 
        "text": [
            "九日至黄州，欣然独西笑。", 
            "赤壁落吾手，于焉恣游眺。", 
            "一杖陵层崖，划然发长啸。", 
            "把酒呼鱼龙，踞石登虎豹。", 
            "小亭遗像在，长髯侧乌帽。", 
            "卓哉东坡叟，煜煜神光照。", 
            "群儿戏弄兵，蚁斗何足道。", 
            "想公吊古心，还为后人吊。", 
            "鹤影落寒空，笛声来远棹。", 
            "杖策下荒岑，江烟起渔灶。"
        ], 
        "title": "九日登赤壁", 
        "type": "古风", 
        "yun": null
    }, 
    {
        "author": "刘逢源", 
        "era": "清", 
        "subtype": null, 
        "text": [
            "少年不自量，意气何峥嵘。", 
            "思一吐奇怀，历抵汉公卿。", 
            "中岁事乖违，烽烟暗两京。", 
            "遂戢飞扬志，残深林壑情。", 
            "家贫迫衣食，不敢薄躬耕。", 
            "颓然一野老，井臼困柴荆。", 
            "每赴鸡豚社，闲寻鸥鹭盟。", 
            "陋巷甘偃蹇，聊以善自名。"
        ], 
        "title": "咏怀", 
        "type": "古风", 
        "yun": "庚"
    }, 
    {
        "author": "刘体仁", 
        "era": "清", 
        "subtype": null, 
        "text": [
            "城外好风日，骑驴投谷口。", 
            "双塔出深松，历村翻在后。", 
            "既涉石子溪，乃望岩间牖。", 
            "柴门过樵牧，试问在家否。", 
            "野色照须眉，下阶笑执手。", 
            "生平良内愧，出言犹色忸。", 
            "泪睫述家门，呼儿具杯酒。", 
            "泛爱答夙心，所言皆师友。", 
            "移情纵谈谐，遂忘风尘久。", 
            "日暮徒依依，中心亦何有。"
        ], 
        "title": "松村访傅青主先生", 
        "type": "古风", 
        "yun": "有"
    }, 
    {
        "author": "刘体仁", 
        "era": "清", 
        "subtype": null, 
        "text": [
            "归生声名满天地，词倒峡流腹经笥。", 
            "看山不计沽酒钱，对客转喉多触忌。", 
            "口虽生花家屡空，黄金不肯谒王公。", 
            "萧骚星鬓对尊酒，乌丝挥洒蜡炬红。", 
            "岁暮一舟浮震泽，第二泉边我蹑屐。", 
            "相逢大笑把君衣，枫楸丹黄霜烟白。", 
            "令君好客如临邛，狂谈高咏争为工。", 
            "深杯如泻三山海，泛君舌上青芙蓉。", 
            "文采风流有先后，君家太仆如北斗。", 
            "一时潦倒何足云，星日光芒自不朽。", 
            "君今潦倒知者谁，真成历落复嵚崎。", 
            "寒波捩柁情无极，清颍藏名理钓丝。"
        ], 
        "title": "赠归元公", 
        "type": "古风", 
        "yun": null
    }, 
    {
        "author": "刘体仁", 
        "era": "清", 
        "subtype": null, 
        "text": [
            "夜谈太华奇，朝来理轻策。", 
            "似子独往意，自然生羽翮。", 
            "我无济胜具，心悬神仙宅。", 
            "椓壁闻蚁缘，索度或猱掷。", 
            "即至玉女盆，莲花岂堪摘？", 
            "颇穷造化由，能识巨灵擘。", 
            "一身出天地，笑看培塿积。", 
            "归来毛髓异，定跨茅龙脊。"
        ], 
        "title": "送戴务旃游华山", 
        "type": "古风", 
        "yun": "陌"
    }, 
    {
        "author": "刘体仁", 
        "era": "清", 
        "subtype": null, 
        "text": [
            "离居才几日，兰叶春风生。", 
            "门外即流水，片帆东下轻。", 
            "野处寡新友，良辰多远情。", 
            "思君如草色，迢递向芜城。"
        ], 
        "title": "寄阮亭司理", 
        "type": "古风", 
        "yun": "庚"
    }, 
    {
        "author": "齐翀", 
        "era": "清", 
        "subtype": null, 
        "text": [
            "秋光瞩明远，翘彼紫阳山。", 
            "紫阳绝攀跻，巘崿云汉间。", 
            "威夷蹯曲径，诘侧桧柏环。", 
            "扪萝傍其隩，轮转随之湾。", 
            "迢递高峰上，前后相推扳。", 
            "仰瞻天尺五，平看鸟飞还。", 
            "孤云浮禹阁，远霭郁仙关。", 
            "下观乔木杪，商飙开芳颜。", 
            "六川逶迤到，双虹扬回澜。", 
            "倒影浸城雉，万户一丸圜。", 
            "登临寄所思，而得开心顽。", 
            "总计浮生内，能知几日闲。", 
            "婆娑嗟日暮，归途兴未删。"
        ], 
        "title": "九日登紫阳山顶", 
        "type": "古风", 
        "yun": null
    }, 
    {
        "author": "齐祥棣", 
        "era": "清", 
        "subtype": "七言绝句", 
        "text": [
            "间拈金剪出朱栏，要拣名花髻上安。", 
            "桃萼太红梨太白，选香选色称心难。"
        ], 
        "title": "簪花", 
        "type": "绝句", 
        "yun": "寒"
    }, 
    {
        "author": "齐彦槐", 
        "era": "清", 
        "subtype": null, 
        "text": [
            "大道径其上，大川贯其中。", 
            "洞门高十丈，跨水如长虹。", 
            "绝壁柏倒垂，托根自鸿濛。", 
            "岂有雨露到，万古常青葱。", 
            "人经乱流间，小语铿洪钟。", 
            "似掌一片石，宽可百余弓。", 
            "名曰仙人田，阡陌横且纵。", 
            "仙人犹力耕，我辈胡独慵。", 
            "田尽得井穴，烛之光熊熊。", 
            "深窈不可测，或是蛟龙宫。", 
            "涉险生归心，西入出从东。", 
            "夕阳照湍濑，炯若金在镕。", 
            "钟乳类飞禽，影动群翻风。", 
            "此景别来久，追写不能工。", 
            "何当饮云光，一洗尘埃胸。"
        ], 
        "title": "京邸忆卿云洞作", 
        "type": "古风", 
        "yun": null
    }, 
    {
        "author": "齐彦槐", 
        "era": "清", 
        "subtype": null, 
        "text": [
            "江山灵气无不钟，两株夭矫梅中龙。", 
            "故老相传六朝物，虬枝压倒黄山松。", 
            "尾凌青霄首潜硖，翠藓苍苔作鳞甲。", 
            "空江浩淼一枝横，晴昊迷离万花插。", 
            "江烟江雨日氤氲，自然嘘气成香云。", 
            "化作真龙飞不去，破山出火雷公焚。", 
            "落角摧牙人尽惜，焦山自此无颜色。", 
            "岂知根到九泉深，地老天荒枯不得。", 
            "骅骝又生污血驹，龙种自与寻常殊。", 
            "海风吹长头上角，江月悬来颔下珠。", 
            "商柏周槐尝听说，梅龙抱孙更奇绝。", 
            "左拿右攫走蛟螭，可似当年意雄杰。", 
            "残冬到山蕊已含，迟我一月花初酣。", 
            "梅乎梅乎故不凡，为祝焦仙弥勒好呵护，使尔千古万古魁江南。"
        ], 
        "title": "梅龙抱孙歌", 
        "type": "古风", 
        "yun": null
    }, 
    {
        "author": "齐彦槐", 
        "era": "清", 
        "subtype": null, 
        "text": [
            "开辟至今日，六千有余年。", 
            "七十者百人，可见开辟前。", 
            "自从尧舜来，圣作述者贤。", 
            "寥寥四千岁，载籍如山渊。", 
            "书契溯结绳，岁远不过千。", 
            "此上更千岁，已逮乾坤元。", 
            "盘古非一人，九州有开先。", 
            "泰西与中华，纪载略傲焉。", 
            "皇极经世书，凿空以言天。", 
            "曰元会运世，人皆信其然。", 
            "岂有数万载，渺无一事传。", 
            "荒荒复冥冥，如梦如霾烟。", 
            "惟有开辟初，天地相絪缊。", 
            "凝之以为岳，融之以为川。", 
            "人兽之胚胎，草木之根原。", 
            "不知几何时，孕毓而陶甄。", 
            "若自开辟后，断无万可言。", 
            "吾受子江子，诵述成兹篇。"
        ], 
        "title": "读翼梅 其一", 
        "type": "古风", 
        "yun": null
    }, 
    {
        "author": "齐彦槐", 
        "era": "清", 
        "subtype": null, 
        "text": [
            "四海共一海，九州复九州。", 
            "日天一点内，容此大地球。", 
            "中国此点中，泰山其垤丘。", 
            "人于此点中，广野之蚍蜉。", 
            "蜗角国蛮触，征战何时休。", 
            "蛟睫巢焦冥，身家无尽谋。", 
            "嘒彼天上星，大包四部洲。", 
            "一星一世界，数与恒沙侔。", 
            "不识一星中，还有人物不。", 
            "此星距彼星，难测道里修。", 
            "而强牵连之，名曰箕斗牛。", 
            "又为分野说，下派燕秦周。", 
            "此理恐未然，其说近谬悠。", 
            "王良一仆夫，挟策青天头。", 
            "世无楚灵均，更与谁咨诹。"
        ], 
        "title": "读翼梅 其二", 
        "type": "古风", 
        "yun": "尤"
    }, 
    {
        "author": "齐彦槐", 
        "era": "清", 
        "subtype": "七言绝句", 
        "text": [
            "翠壁丹岩两翼开，飞翔百尺有楼台。", 
            "横江一只红襟燕，六代兴亡尽见来。"
        ], 
        "title": "燕子矶", 
        "type": "绝句", 
        "yun": "灰"
    }, 
    {
        "author": "齐彦槐", 
        "era": "清", 
        "subtype": "五言律诗", 
        "text": [
            "握手语无尽，不知星斗阑。", 
            "文章悲故友，山水忆新安。", 
            "母老吾何适，家贫尔亦难。", 
            "荆南一杯酒，珍重话为官。"
        ], 
        "title": "与述庵夜话", 
        "type": "律诗", 
        "yun": "寒"
    }, 
    {
        "author": "齐彦槐", 
        "era": "清", 
        "subtype": "五言律诗", 
        "text": [
            "不受当时诏，何劳后世封。", 
            "仙踪久已寂，帝梦适然逢。", 
            "黄纸花文古，丹炉药气浓。", 
            "犹嫌大夫号，唐突泰山松。"
        ], 
        "title": "宋祥符封焦隐士墨敕", 
        "type": "律诗", 
        "yun": "冬"
    }, 
    {
        "author": "齐彦槐", 
        "era": "清", 
        "subtype": "五言律诗", 
        "text": [
            "名题山石遍，两宋识三人。", 
            "诗老愁无限，书家意最真。", 
            "松篁蜀栈雪，烟雨楚江春。", 
            "我辈登临处，他时迹总陈。"
        ], 
        "title": "栈道岩观米海岳吴云壑陆放翁题名", 
        "type": "律诗", 
        "yun": "真"
    }, 
    {
        "author": "齐彦槐", 
        "era": "清", 
        "subtype": "七言律诗", 
        "text": [
            "乳燕樯乌结阵飞，芦芽茭笋一时肥。", 
            "家乡正作黄梅雨，客子初更白葛衣。", 
            "欹枕梦随流水远，过江山似故人稀。", 
            "篷窗日夕浑无事，卷起湘帘看落晖。"
        ], 
        "title": "淮上舟行", 
        "type": "律诗", 
        "yun": "微"
    }, 
    {
        "author": "齐彦槐", 
        "era": "清", 
        "subtype": "七言律诗", 
        "text": [
            "寒泷依旧送归舻，黄叶萧萧木又枯。", 
            "千古州为高士有，重来山识故人无。", 
            "客星自在云台没，渔火虽多钓石孤。", 
            "祠畔烟萝闻我语，一竿从此老江湖。"
        ], 
        "title": "重过严先生祠堂", 
        "type": "律诗", 
        "yun": "虞"
    }, 
    {
        "author": "齐祥棣", 
        "era": "清", 
        "subtype": "五言律诗", 
        "text": [
            "今夕是何夕，当头月皎然。", 
            "应知千里隔，共此十分圆。", 
            "树暖鸟初觉，楼深人未眠。", 
            "前身谁与证，清净悟因缘。"
        ], 
        "title": "望月", 
        "type": "律诗", 
        "yun": "先"
    }, 
    {
        "author": "齐翀", 
        "era": "清", 
        "subtype": "五言律诗", 
        "text": [
            "策杖寻荒寺，清闲我辈偏。", 
            "秋深溪见石，晴老树生烟。", 
            "隈曲缘山涧，高低下麦田。", 
            "行行日已暮，明月照前川。"
        ], 
        "title": "自游汀抵高泉山", 
        "type": "律诗", 
        "yun": "先"
    }, 
    {
        "author": "齐翀", 
        "era": "清", 
        "subtype": "五言律诗", 
        "text": [
            "落日江城上，扁舟万里情。", 
            "渔镫依浦暗，戍鼓隔林鸣。", 
            "客梦还乡熟，离怀对酒生。", 
            "芒星天四角，耿耿夜三更。"
        ], 
        "title": "清江浦晚泊", 
        "type": "律诗", 
        "yun": "庚"
    }, 
    {
        "author": "齐翀", 
        "era": "清", 
        "subtype": "七言律诗", 
        "text": [
            "放怀山月几晨昏，同席云岩旧里门。", 
            "入世风霜吾辈甚，论交天地布衣存。", 
            "心期五载原无尽，话到千秋只自扪。", 
            "君去江南谁白雪，绿芜丹苇暗消魂。"
        ], 
        "title": "送程丹谷北上", 
        "type": "律诗", 
        "yun": "元"
    }, 
    {
        "author": "齐翀", 
        "era": "清", 
        "subtype": "七言律诗", 
        "text": [
            "绿杨飞絮落谁家，芳草年年长碧芽。", 
            "蝴蝶有情春入梦，杜鹃无语夜开花。", 
            "短长续命同心缕，深浅盟言系臂纱。", 
            "闲倚翠屏人独立，自薰兰佩待芳华。"
        ], 
        "title": "梦中得句蝴蝶有情春入梦杜鹃无语夜开花因续成之", 
        "type": "律诗", 
        "yun": "麻"
    }, 
    {
        "author": "刘体仁", 
        "era": "清", 
        "subtype": "七言绝句", 
        "text": [
            "西湖小阁多延月，好友同舟半是僧。", 
            "寄语江南老桑苎，秋山紫蕨忆行縢。"
        ], 
        "title": "即事", 
        "type": "绝句", 
        "yun": "蒸"
    }, 
    {
        "author": "刘逢源", 
        "era": "清", 
        "subtype": "五言排律", 
        "text": [
            "雨余一杖轻，林塘引秋步。", 
            "溪涨石梁平，别寻花间路。", 
            "径转岸稍颓，丘壑莽回互。", 
            "奇石拥秋花，寒苔蚀古树。", 
            "孤亭不逢人，偶得闲中句。", 
            "石磴久徘徊，林外山光暮。"
        ], 
        "title": "雨余", 
        "type": "排律", 
        "yun": "遇"
    }, 
    {
        "author": "刘逢源", 
        "era": "清", 
        "subtype": "七言绝句", 
        "text": [
            "贤母相将老一丘，石田茅屋豹林秋。", 
            "昭文司谏新衔贵，争似云溪老醉侯。"
        ], 
        "title": "种放", 
        "type": "绝句", 
        "yun": "尤"
    }, 
    {
        "author": "刘逢源", 
        "era": "清", 
        "subtype": "七言绝句", 
        "text": [
            "寂历空山鹿豕踪，石梁苔滑杖孤筇。", 
            "岸花零落随流去，秋到溪南第几峰。"
        ], 
        "title": "山行", 
        "type": "绝句", 
        "yun": "冬"
    }, 
    {
        "author": "刘逢源", 
        "era": "清", 
        "subtype": "七言绝句", 
        "text": [
            "博带雍容七尺身，遨游郡国擅人伦。", 
            "如何下士相模仿，只爱先生折角巾。"
        ], 
        "title": "郭泰", 
        "type": "绝句", 
        "yun": "真"
    }, 
    {
        "author": "刘逢源", 
        "era": "清", 
        "subtype": "七言绝句", 
        "text": [
            "高隐昔传磨镜客，奇踪今见补锅人。", 
            "若将姓字留天地，纵使巢由亦外臣。"
        ], 
        "title": "补锅匠", 
        "type": "绝句", 
        "yun": "真"
    }, 
    {
        "author": "刘逢源", 
        "era": "清", 
        "subtype": "五言律诗", 
        "text": [
            "溪光明落日，淡性与秋宜。", 
            "丛菊薰幽径，寒匏挂短篱。", 
            "泉声争赴壑，叶影半辞枝。", 
            "邻叟闲相慰，浮生莫浪悲。"
        ], 
        "title": "溪光", 
        "type": "律诗", 
        "yun": "支"
    }, 
    {
        "author": "刘逢源", 
        "era": "清", 
        "subtype": "五言律诗", 
        "text": [
            "夜来山雨过，寒气入秋衾。", 
            "野水多归壑，林禽有静音。", 
            "箪瓢无外慕，鸥鹭识闲心。", 
            "久矣甘云卧，浮生任陆沈。"
        ], 
        "title": "秋村即事", 
        "type": "律诗", 
        "yun": "侵"
    }, 
    {
        "author": "刘逢源", 
        "era": "清", 
        "subtype": "五言律诗", 
        "text": [
            "子云尘外宅，花底出炊烟。", 
            "旋摘檐前果，还烹雨后泉。", 
            "鸡豚侵虎落，鸥鹭上渔船。", 
            "战伐何曾见，桃源又一天。"
        ], 
        "title": "访友", 
        "type": "律诗", 
        "yun": "先"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "自甘抱拙守东冈，一卧云林岁月长。", 
            "野水到门晴放棹，博山欹枕夜焚香。", 
            "松声无赖惊幽梦，花影多情恋夕阳。", 
            "牢落壮心消欲尽，爱听童稚咏《沧浪》。"
        ], 
        "title": "和秋水韵", 
        "type": "律诗", 
        "yun": "阳"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "寒裂冰纹响石渠，满天风雪困樵渔。", 
            "藏名何必逃吴市，高卧犹能读《汉书》。", 
            "巳向琴尊消岁月，无劳钟鼓飨爰居。", 
            "茅斋土锉炊烟冷，委巷谁来长者车。"
        ], 
        "title": "己亥冬怀", 
        "type": "律诗", 
        "yun": "鱼"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "空山寂寞野人家，巷古溪深静不哗。", 
            "屋角老槐飞败叶，庭中寒蔓引秋瓜。", 
            "霏微菊畔茶烟冷，宛转桥头竹径斜。", 
            "晚有邻翁鸡黍约，一尊溪上醉秋霞。"
        ], 
        "title": "村居秋怀即事 其一", 
        "type": "律诗", 
        "yun": "麻"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "无端华发满秋簪，四壁云山响素琴。", 
            "何处寒花矜晚节，几年风雨老文心。", 
            "香来始觉兰当户，月到方知鹤在林。", 
            "杖履荒原觅天地，一溪松影隔云岑。"
        ], 
        "title": "村居秋怀即事 其二", 
        "type": "律诗", 
        "yun": "侵"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "短发萧萧不受簪，每思方外散幽襟。", 
            "行藏何必关人世，岁月无多阅古今。", 
            "秋涨有时侵旧路，白云常自满荒岑。", 
            "浮名不愿传都市，肯向长安浪碎琴。"
        ], 
        "title": "短发", 
        "type": "律诗", 
        "yun": "侵"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "稍喜世缘贫日少，何妨丘壑寄余生。", 
            "渔樵堪作闲中计，鸡黍聊寻世外盟。", 
            "两岸蓼花晴放棹，一龛蕉雨夜谭兵。", 
            "床头龙剑时时吼，五岳胸中似未平。"
        ], 
        "title": "秋日漫兴", 
        "type": "律诗", 
        "yun": "庚"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "竹杖芒鞋笋箨冠，篱头缺处望烟峦。", 
            "半生可惜贫中老，万事何当悟后看。", 
            "瓶粟无多忧鹤瘦，春衣初试怯花寒。", 
            "无心收拾闲风月，煨芋焚香对懒残。"
        ], 
        "title": "别墅留僧夜话", 
        "type": "律诗", 
        "yun": "寒"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "微霜昨夜下边城，小队轻装猎晚晴。", 
            "箭似饿鸱双翼堕，石疑伏虎一军惊。", 
            "桃花马饰黄金勒，竹叶醪倾白玉觥。", 
            "醉尉灞亭谁敢问，夜深毳帐打球声。"
        ], 
        "title": "蓟门秋兴 其一", 
        "type": "律诗", 
        "yun": "庚"
    }, 
    {
        "author": "刘逢源", 
        "era": "清", 
        "subtype": "七言律诗", 
        "text": [
            "无复熊罴守翠微，行人驻马立斜晖。", 
            "人间已见传金碗，箧里徒惊举玉衣。", 
            "雁掠荒云啼队道，鼠缘古瓦下园扉。", 
            "经途谁奏通天表，泪湿龙髯愿已违。"
        ], 
        "title": "蓟门秋兴 其二", 
        "type": "律诗", 
        "yun": "微"
    }, 
    {
        "author": "刘献廷", 
        "era": "清", 
        "subtype": "七言绝句", 
        "text": [
            "六奇已出陈平计，五饵曾闻贾谊言。", 
            "敢惜妾身归异国，汉家长策在和番。"
        ], 
        "title": "王昭君二首 其一", 
        "type": "绝句", 
        "yun": "元"
    }, 
    {
        "author": "刘献廷", 
        "era": "清", 
        "subtype": "七言绝句", 
        "text": [
            "汉主曾闻杀画师，画师何足定妍媸。", 
            "宫中多少如花女，不嫁单于君不知。"
        ], 
        "title": "王昭君二首 其二", 
        "type": "绝句", 
        "yun": "支"
    }, 
    {
        "author": "刘献廷", 
        "era": "清", 
        "subtype": "七言绝句", 
        "text": [
            "素笺折叠涂云母，黛笔清新画月娥。", 
            "莫道绣奁无粉本，朝朝镜里看双螺。"
        ], 
        "title": "题闺秀雪仪画嫦娥便面", 
        "type": "绝句", 
        "yun": "歌"
    }, 
    {
        "author": "刘献廷", 
        "era": "清", 
        "subtype": "五言律诗", 
        "text": [
            "舟楫吾将老，诗书世所轻。", 
            "谁知天下士，漂泊亦无成。", 
            "放眼空今古，虚怀向友生。", 
            "北归心已足，不复悔南征。"
        ], 
        "title": "留别张鸿伯兼怀张非文和韵", 
        "type": "律诗", 
        "yun": "庚"
    }, 
    {
        "author": "刘献廷", 
        "era": "清", 
        "subtype": "五言律诗", 
        "text": [
            "玉峰有高士，痛哭寿山隈。", 
            "铁马夜千里，麻衣时一来。", 
            "自从丹旐返，不复草堂开。", 
            "珍重遗编在，沉吟日几回。"
        ], 
        "title": "题潜籁轩和韵", 
        "type": "律诗", 
        "yun": "灰"
    }, 
    {
        "author": "刘献廷", 
        "era": "清", 
        "subtype": "七言律诗", 
        "text": [
            "铁骑穿云旧拓边，大江归去浪连天。", 
            "五更梦醒荒祠下，百战人酣绣佛前。", 
            "风急雁行排远岫，秋高雕影落寒烟。", 
            "与君共望中原路，衰草离离倍黯然。"
        ], 
        "title": "赠行西上人", 
        "type": "律诗", 
        "yun": "先"
    }, 
    {
        "author": "刘献廷", 
        "era": "清", 
        "subtype": "七言律诗", 
        "text": [
            "我溯三湘问楚材，与君披写共登台。", 
            "乾坤不肯留残照，海岳无从问劫灰。", 
            "莫讶青萍通夜啸，何妨白雪满头来。", 
            "纵横且说当年事，尊酒淋漓亦快哉。"
        ], 
        "title": "赠杨子西", 
        "type": "律诗", 
        "yun": "灰"
    }, 
    {
        "author": "刘献廷", 
        "era": "清", 
        "subtype": "七言律诗", 
        "text": [
            "风尘泉石两蹉跎，岁月催人委逝波。", 
            "万事无成心力少，一生有几别离多。", 
            "梦回弟妹依然失，病久交游谁更过。", 
            "剩把新诗消永日，空床独坐强吟哦。"
        ], 
        "title": "卧病", 
        "type": "律诗", 
        "yun": "歌"
    }, 
    {
        "author": "刘献廷", 
        "era": "清", 
        "subtype": "七言律诗", 
        "text": [
            "王孙学赋小山招，意气崚嶒耿未消。", 
            "燕市酒酣闻击筑，吴关人去忆吹箫。", 
            "功名梦醒玄驹国，卜筑门临白马潮。", 
            "回首故园千里外，江乡随地老渔樵。"
        ], 
        "title": "幽居", 
        "type": "律诗", 
        "yun": "萧"
    }, 
    {
        "author": "刘献廷", 
        "era": "清", 
        "subtype": "七言律诗", 
        "text": [
            "天半峨嵋落照边，汉川东与蜀江连。", 
            "万金散尽犹存骨，一剑长留岂学仙。", 
            "秋水欣逢东海若，马蹄难遇九方歅。", 
            "穷途我自怜空手，洒泪相看大别前。"
        ], 
        "title": "赠向语可", 
        "type": "律诗", 
        "yun": "先"
    }, 
    {
        "author": "刘士璋", 
        "era": "清", 
        "subtype": "七言律诗", 
        "text": [
            "西风摇落雁行分，向晚移舟酒半醺。", 
            "水护县楼秋柝出，林藏古寺暮钟闻。", 
            "来朝便鼓湘江柁，何日踏开衡岳云。", 
            "欲向重湖看明月，洞庭木叶落纷纷。"
        ], 
        "title": "晚次安乡县", 
        "type": "律诗", 
        "yun": "文"
    }, 
    {
        "author": "刘大观", 
        "era": "清", 
        "subtype": "七言律诗", 
        "text": [
            "西江诗派本然清，造句还如玉琢成。", 
            "百怪盘胸能匠物，孤岑晦迹恐沽名。", 
            "博桑日影桃花寺，韎韐风涛铁瓮城。", 
            "目断长湖人渐老，黄冠麦饭独关情。"
        ], 
        "title": "读王先生猷定四照堂诗书后", 
        "type": "律诗", 
        "yun": "庚"
    }, 
    {
        "author": "刘大受", 
        "era": "清", 
        "subtype": "七言绝句", 
        "text": [
            "旧游成梦杳难追，独自闲吟独自回。", 
            "十里湖堤霜信老，墙头肥透隔年梅。"
        ], 
        "title": "步小西湖有怀黄丈石城欣园曾子幼荃家兄旭初", 
        "type": "绝句", 
        "yun": "灰"
    }, 
    {
        "author": "刘大受", 
        "era": "清", 
        "subtype": "五言律诗", 
        "text": [
            "云阵欲东下，急风争向南。", 
            "精灵战雷电，鲛鳄拔秋潭。", 
            "断港群舟拜，中流大浪酣。", 
            "艰虞更留滞，水宿况真谙。"
        ], 
        "title": "杨郎山夜泊即事", 
        "type": "律诗", 
        "yun": "覃"
    }, 
    {
        "author": "刘大受", 
        "era": "清", 
        "subtype": "七言律诗", 
        "text": [
            "深冬未遣放严霜，阳月江行似瘴乡。", 
            "雨接日光云断续，秋留树色叶青黄。", 
            "烟容醉眼翻宜睡，昼景闲吟转觉长。", 
            "舟子落帆祀神福，还呼僮仆泛杯觞。"
        ], 
        "title": "江行杂作", 
        "type": "律诗", 
        "yun": "阳"
    }, 
    {
        "author": "刘大受", 
        "era": "清", 
        "subtype": "七言律诗", 
        "text": [
            "肯劳七尺易浮名，聊借遗文遣此生。", 
            "大地云烟随百变，闲居岁月自多情。", 
            "评论史案萧何律，推廓词场黄帝兵。", 
            "长日消磨真不恶，悲秋奚事叹无成。"
        ], 
        "title": "遣闷", 
        "type": "律诗", 
        "yun": "庚"
    }, 
    {
        "author": "刘大绅", 
        "era": "清", 
        "subtype": "五言律诗", 
        "text": [
            "夫子无为者，萧然此赋闲。", 
            "新疏泉一道，小筑屋三间。", 
            "避俗偏邻市，参禅不闭关。", 
            "匆匆归太早，何日再追攀。"
        ], 
        "title": "潭西精舍晤桂未谷广文时未谷暂请假", 
        "type": "律诗", 
        "yun": "删"
    }, 
    {
        "author": "刘大绅", 
        "era": "清", 
        "subtype": "七言律诗", 
        "text": [
            "巷有苔痕座有尘，多情杖履转相亲。", 
            "群将善骂依名士，独以无争到古人。", 
            "花受风光原胜雨，山含秋意下如春。", 
            "龙门晋接今容易，从此交游日饮醇。"
        ], 
        "title": "赠牟松岩主政", 
        "type": "律诗", 
        "yun": "真"
    }, 
    {
        "author": "刘大绅", 
        "era": "清", 
        "subtype": "七言律诗", 
        "text": [
            "议礼何人集上台，东华哭罢极南来。", 
            "簪花拥妓神仙骨，纵酒狂歌宰相才。", 
            "生得中溪堪作主，死求太白可同埋。", 
            "先生自爱名山老，不是君王不放回。"
        ], 
        "title": "瞻杨升庵先生遗像题后", 
        "type": "律诗", 
        "yun": null
    }, 
    {
        "author": "齐学裘", 
        "era": "清", 
        "subtype": null, 
        "text": [
            "插天群木无片叶，冬雪未消春又雪。", 
            "农夫望岁喜可知，独客坐舱愁欲绝。", 
            "野梅著花凌清寒，涧水出山多曲折。", 
            "水村清晓冻雀喧，山径模糊人迹灭。", 
            "急欲入山车不行，转拟还家风又掣。", 
            "孤舟底事破寂寥，烘暖砚池冰散缬。", 
            "作诗消閟真良策，扫雪烹茶胜金屑。", 
            "料无好友来相寻，可惜良晨去如瞥。", 
            "新句喜从枕上吟，旧愁懒向梦中说。", 
            "同云未散天不晴，天亦何为心似铁。"
        ], 
        "title": "十二月十七日大雪舟次戴埠不能入山用东坡聚星堂雪诗韵效禁体", 
        "type": "古风", 
        "yun": "屑"
    }, 
    {
        "author": "齐体物", 
        "era": "清", 
        "subtype": null, 
        "text": [
            "明霞散天末，灼灼浓于绮。", 
            "试吟谢朓诗，分明拟得似。", 
            "远看孤屿间，疑自赤城起。", 
            "何当遇刘郎，与之同徙倚。"
        ], 
        "title": "台湾八景", 
        "type": "古风", 
        "yun": "纸"
    }, 
    {
        "author": "齐召南", 
        "era": "清", 
        "subtype": null, 
        "text": [
            "绣壁溅群瀑，合飞势渐缓。", 
            "水口回层峦，峭削如岸断。", 
            "茅茨四五家，篱落曲以款。", 
            "幽人此间住，好风涤烦懑。", 
            "桃源理或然，奥区事非诞。", 
            "绕径柳毵毵，依墙枣纂纂。", 
            "接筒引流长，叠石架桥短。", 
            "孤亭当翠微，脩竹森千笴。", 
            "远岫霭微岚，鸣禽乐暄暖。", 
            "飘飘携琴客，巾屦亦閒散。", 
            "问渠胡不弹，清音胜丝管。"
        ], 
        "title": "题画用康乐道路忆山中韵", 
        "type": "古风", 
        "yun": null
    }, 
    {
        "author": "齐召南", 
        "era": "清", 
        "subtype": null, 
        "text": [
            "畴谓天工奇，人巧亦不让。", 
            "君看绕门山，峭壁列屏嶂。", 
            "厥初本赔嵝，斫出生面创。", 
            "采伐穷日夜，骨立神愈旺。", 
            "危崖高天欹，侧厂层云傍。", 
            "山腹藏堂皇，外郛兀相向。", 
            "彭觥斧凿声，数里因风飏。", 
            "响应连四山，万和随一倡。", 
            "盘旋螺文中，含胡振罂盎。", 
            "俄惊大声起，雷硠剧雄壮。", 
            "丁丁远可闻，砰訇近偏忘。", 
            "小桥递弯环，舟行过其上。", 
            "依稀彭蠡口，窾坎鸣巨浪。", 
            "金奏在窟室，人面朝青嶂。", 
            "峡束神禹开，池护吴王葬。", 
            "梁欐想石城，剪刀移雁荡。", 
            "屈曲绕垣墙，莓苔添色相。", 
            "新痕冰雪侔，旧痕图画伉。", 
            "风日所薰蒸，霖雨几涤荡。", 
            "遂令受采质，丹黄写万状。", 
            "老松冠其巅，华盖郁在望。", 
            "下有竹千竿，森森立兵仗。", 
            "村居皆石层，老幼总良匠。", 
            "自古仰衣食，山故无尽藏。", 
            "造遍越中庐，埋遍越中圹。", 
            "道路乐平坦，绰楔睹高亢。", 
            "朘削岂有涯，胜概弥难量。", 
            "安知百年余，不作吼山样。", 
            "顾语同舟客，斯游亦云畅。", 
            "美酒既以沽，手杯且莫放。"
        ], 
        "title": "绕门山", 
        "type": "古风", 
        "yun": "漾"
    }, 
    {
        "author": "齐召南", 
        "era": "清", 
        "subtype": null, 
        "text": [
            "大松拔地千丈强，怪松偃蹇如人长。", 
            "老松根干半化石，乔松鬐鬣蛟龙翔。", 
            "稚松尚是百年物，千株万株环草堂。", 
            "黛云影翻白日黑，朱夏气转清秋凉。", 
            "刁刁调调天风作，一片灵籁腾空苍。", 
            "昆仑鸾应嶰谷凤，凌虚流响非笙簧。", 
            "沨容节奏本噫气，元和鼓荡成文章。", 
            "太古之雷无霹雳，黄钟之管含初阳。", 
            "轩于洞庭张广乐，牙来海上愁混茫。", 
            "风琴恍忽变清操，总合《大雅》殊淫伤。", 
            "草堂主人天下士，撑胸拄腹经与史。", 
            "礌砢共笑和长舆，爽健端如李元礼。", 
            "眼中那有桃李颜，门前洗尽筝琶耳。", 
            "日就松阴闲徙倚，读破万卷读未已。", 
            "砍节然膏五夜过，取枝作筹千遍记。", 
            "著述自足豪古今，况占西湖好山水。", 
            "每听谡谡独欣然，客来惊问何为尔。", 
            "兴公贞白性所喜，得意忘言堪举似。", 
            "三四年来幽兴隔，长安僦屋嚣近市。", 
            "徒寄梦寤游故园，梦回又逐鸡鸣起。", 
            "八砖影候花厅趋，万壑声閒图画里。", 
            "手持素纸索我歌，为我研墨拂尘几。", 
            "我披图画几徘徊，我家老屋傍琼台。", 
            "碧海霞映赤城晓，芙蓉花插青天开。", 
            "国清十里锁烟雾，石梁三树凌崔嵬。", 
            "此皆自昔纪仙佛，汉柏唐槐行辈推。", 
            "鳞甲之而森搏攫，羽毛整顿舞毰毸。", 
            "毕宏张璪画不到，色兼紫翠凝锦苔。", 
            "饱闻《咸濩》廿余载，对此还作家山猜。", 
            "家山潇洒无点埃，日日车马胡为哉。", 
            "蟹眼铛熟茗一杯，君思武林我天台。"
        ], 
        "title": "松吹书堂歌为杭堇浦赋", 
        "type": "古风", 
        "yun": null
    }, 
    {
        "author": "齐召南", 
        "era": "清", 
        "subtype": null, 
        "text": [
            "太白酒楼何砐硪，槛前坐见千樯过。", 
            "南池故是少陵迹，可怜野水环陂陀。", 
            "记我年前步池上，正逢泥滑愁双靴。", 
            "东岳之云幂列岫，城隅沟洫成黄河。", 
            "高槐疏柳半临水，人家户外联艑舸。", 
            "今年十月重到此，忽觉胜概清罗罗。", 
            "池堤既类彩虹偃，池水亦似青铜磨。", 
            "幡幡老树杂新树，叶虽落尽留枝柯。", 
            "三间瓦屋照寒日，门榜高揭字擘窠。", 
            "问谁为此祀工部，座斫山骨陈象牺，守祠老人说颠末。", 
            "昔岁使者来仁和，东阳裔孙癖好古，南池百度停骖騧。", 
            "叹息杜公旧游地，无人构屋理则那。", 
            "捐金诛茅辟荒秽，架木筑土成槃薖。", 
            "高斋西蜀非一处，此添东郡新行窝。", 
            "伐石刻诗置两壁，俾传久远期无他。", 
            "维时落成值孟夏，花叶旖旎纷芰荷。", 
            "瑶觞进拜巫屡舞，蒲牢殷地应灵鼍。", 
            "仿佛郑公出小队，林间络驿鸣珠珂。", 
            "风湍水槛映冠盖，一州人士来奔波。", 
            "共诧草堂得壮观，竟与酒楼齐嶪峨。", 
            "瘦容骨立尚戴笠，无乃饭颗还讥呵。", 
            "我知沈侯有深意，非为閒眺蠲烦苛。", 
            "《风》《骚》以降作者众，大海讵计蚌与螺。", 
            "有唐独见两夫子，光焰万丈争义娥。", 
            "囊括百家奋巨笔，俯视余子真幺么。", 
            "况论忠爱出肺腑，诗仙又逊诗王多。", 
            "流离浑忘身冻饿，但愁海宇森干戈。", 
            "万间广夏岂虚语，得志应起生民疴。", 
            "篇篇立意追《大雅》，不止逸藻媲汨罗。", 
            "稷契心期合俎豆，便私所好原非阿。", 
            "精神千载倘记忆，应招太白同吟哦。", 
            "当时嗜酒今得地，官河酒旆驰轻艖。", 
            "岱山迢迢拱户牖，朝霞朗对朱颜酡。", 
            "堪笑主簿附享祀，姓许名字知谁何。", 
            "沈侯沈侯好文黑，眼见醉草《迎神歌》。", 
            "他年有客考古迹，定抚碑刻千摩挲。"
        ], 
        "title": "济宁南池杜工部新祠诗为沈椒园同年作", 
        "type": "古风", 
        "yun": null
    }, 
    {
        "author": "齐召南", 
        "era": "清", 
        "subtype": null, 
        "text": [
            "潞河一夜吹秋风，岸沙飞走旋转蓬。", 
            "蒲帆百尺挂大舸，我友万子归江东。", 
            "万子江东何所住，云占林泉最幽处。", 
            "荆溪一灯明玻璃，影写铜官万行树。", 
            "正趁橙黄橘绿时，鲈鱼入脍伴莼丝。", 
            "初脱朝衫理游棹，秋来何地不相宜。", 
            "但惜声名满天下，一时史笔推班马。", 
            "竟将著作老名山，握别人人泪盈把。", 
            "万子胸中故浩然，早看富贵等云烟。", 
            "诸公叹息何为者，我自乡园乐静便。", 
            "家藏邺架高连屋，自来三径留松菊。", 
            "尚书清德好诒谋，爱坐林边课耕读。", 
            "古称有子万事足，佳儿况是连城玉。", 
            "即今十岁吟凤凰，馆阁耆儒多刮目。", 
            "此日携儿向潞河，一船明月照诗多。", 
            "归去荆溪如见忆，莫忘尺素来京国。"
        ], 
        "title": "潞河秋风行送万三葆青归宜兴", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天荒荒而非云，月团团而无色。", 
            "海兀兀而不波，楼迢迢而将白。"
        ], 
        "title": "六月十八日未明望海", 
        "type": "六言诗", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "当年三月。悔杀春光轻易别。", 
            "纵使春归。金缕华年事已非。", 
            "月圆花好。愁里匆匆都过了。", 
            "可惜芳时。真个无花空折枝。"
        ], 
        "title": "减兰", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "十年如梦鸡林道。只剩当时帽。", 
            "无端开箧忽重看。帽上沙痕雨点恁斑斑。", 
            "那堪又是秋萧索。明日还漂泊。", 
            "孤灯灭了掩重门。我是生成有恨爱黄昏。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "长空漠漠。满地堪萧索。", 
            "绿柳兼黄芦也白。昨日情怀便恶。", 
            "今朝淡日无光。丹枫更觉凄凉。", 
            "再把新词填上。无才未必断肠。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "谁道诗书，还成自误。", 
            "天教留起真情绪。", 
            "月华万丈吐光芒，寒星也有光芒吐。", 
            "莫漫悲凉，徘徊歧路。", 
            "人生也许由人作。", 
            "自家若不去安排，身心更没安排处。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "曈曈旭日山光紫。风暖波纹细。", 
            "临风小立意踟蹰。又是一年春色满平湖。", 
            "海棠花落深深院。静里看双燕。", 
            "人间万事总堪惊。生怕旧时天气旧心情。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "窗外老松声。", 
            "雨过寒生。", 
            "近来天气旧心情。", 
            "半夜高歌神惨淡，山鬼来听。", 
            "只影上疏棂。", 
            "绿暗油灯。", 
            "起来独自绕閒庭。", 
            "放下无边无岸事，细认春星。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "幕天席地。忘了生前身后事。", 
            "踽踽凉凉。负手閒行是乐乡。", 
            "从先大好。以后茫茫安可料。", 
            "领取当前。水满春池看远山。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "一夜心弦不住鸣。", 
            "起来独绕海红行。", 
            "重门悄悄夜寒生。", 
            "棐几筠帘浮往事，绣屏罗帐衬飘零。", 
            "此情如梦欠分明。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "春梦无根那解圆。", 
            "飘零谁道不堪怜。", 
            "沈沈花草月如烟。", 
            "冷炙残杯真惯矣，酸情孤愤总凄然。", 
            "更禁昨日杏花残。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "几度文波起怒潮。", 
            "十年湖海气潜销。", 
            "沈檀从此佛前烧。", 
            "幻梦有灵添怅惘，青灯舞伴发牢骚。", 
            "词声呜咽颤春宵。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "满地浓阴三两蝶。", 
            "又是当年，别离时节。", 
            "东风终古有沈哀。", 
            "丁香谢了海棠开。", 
            "海棠娇贵应难折。", 
            "红瘦灯痕，可惜花如雪。", 
            "春花若发那年心。", 
            "春人已老更难禁。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "趁取轻阴看海棠。", 
            "西园才歇雨丝长。", 
            "轻摇弱柳风犹懒，小落春花土亦香。", 
            "光晼晚，觉微凉。", 
            "已凉春梦费平章。", 
            "梦中那有春如锦，鶗鴂先鸣草不芳。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "越是愁多越爱听。", 
            "春池蛙阵闹，一声声。", 
            "落花天气晚寒轻。", 
            "春衫薄，小立月华生。", 
            "何止念飘零。", 
            "更无安稳地，著春情。", 
            "可怜心事太分明。", 
            "从今始，放眼入青冥。"
        ], 
        "title": "小重山", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "春意难随春事尽，为谁独倚危阑。", 
            "茫茫残照下遥山。", 
            "春衫加意薄，有味是轻寒。", 
            "那信真成无泪别，音书望断江南。", 
            "一生无分是清欢。", 
            "梦回疏雨里，心折晚风前。"
        ], 
        "title": "临江仙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "宵来风雨。便不伤春春已苦。", 
            "新夏新晴。绿叶盈枝照眼明。", 
            "风和日好。放下尘劳须一啸。", 
            "独倚层栏。淡淡西山起暮寒。"
        ], 
        "title": "减兰", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "万木阴阴向晚晴。", 
            "梦回独自放歌行。", 
            "悲欢依旧欠分明。", 
            "犹记秋红随手折，忽看春绿满枝生。", 
            "今年枫叶去年情。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "海棠残，丁香落。", 
            "连天春草原虚设。", 
            "閒负手，放歌行，只有无边凄恻。", 
            "暮云平，天宇阔。", 
            "水光山色应如昨。", 
            "真作了，马牛风，惆怅此情难说。"
        ], 
        "title": "渔歌子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "独自归来酒半醺。", 
            "馀欢薄似早秋云。", 
            "人间何事有离分。", 
            "风里白杨群恶鬼，夜来天地一孤坟。", 
            "青燐闪灼照何人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "黑夜庄严，白天明爽。", 
            "只愁没个閒人赏。", 
            "夜中那解认孤坟，朝来依旧撄尘网。", 
            "以后从前，忧劳鞅掌。", 
            "当头美景难虚放。", 
            "高冈独立夜沈沈，纵声狂笑长天响。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "明霞成绮月初来。", 
            "风色上高槐。", 
            "洒落晚凉天气，销凝倦客情怀。", 
            "少年狂狷，中年哀乐，费尽安排。", 
            "依旧黄昏影里，低吟小立塘隈。"
        ], 
        "title": "朝中措", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "续命长丝漫再长。", 
            "白云蓬岛是吾乡。", 
            "人间万事太苍茫。", 
            "愤里高歌愁里病，醉时沈默醒时狂。", 
            "暂时消遣只凄凉。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "故山遥，归思薄。", 
            "冷落穷途，暂作飘零客。", 
            "蓦地风云都变色。", 
            "小有家园，争奈前程窄。", 
            "赋新词，斟大白。", 
            "痛饮狂歌，也是当前乐。", 
            "啼笑全非多束缚。", 
            "哑酒倾乾，自惜当时错。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "箕畴曾演范，五福寿为先。", 
            "承家资壶德，锡类祝耆年。", 
            "南极星常耀，东溟算又添。", 
            "古稀人正健，瓜瓞况绵绵。"
        ], 
        "title": "祝长斋封翁八秩开一寿言", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "乘车载人危，食禄忠人事。", 
            "忠既无所施，一死以明志。", 
            "死亦人所难，贤者胡独异。", 
            "黄冠旋故里，文山曾有意。", 
            "首阳归路绝，舍生乃取义。", 
            "哀哉赵总戎，信国傥可继。"
        ], 
        "title": "哀赵总戎", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "人生贵习勤，饱食岂为福。", 
            "检摄偶然疏，六气恣相逐。", 
            "结轖肠百转，轻车走鹿鹿。", 
            "有如牛鸣窌，怒风号寒谷。", 
            "海眼注狂澜，匡庐泻秋瀑。", 
            "和缓抽手视，弄人造化酷。", 
            "王君悯我瘁，持赠药半菽。", 
            "未达强试尝，瞑眩收效速。", 
            "戾气汨天和，干戈争蛮触。", 
            "水火正深热，生机日以蹙。", 
            "安得医国手，一解万民毒。"
        ], 
        "title": "谢王君赠药", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "笙诗谱南郂，萱闱隆孝养。", 
            "宝婺焕中天，正照琼筵上。", 
            "宾主盛觥筹，入眼衣光绚。", 
            "寿母寿而康，八旬人尚健。", 
            "祝哽珠玉多，云笺飞片片。", 
            "膝下有佳儿，申江广酬唱。", 
            "曾种河阳花，佐理皆英彦。", 
            "忽逢陵谷迁，习坎资保障。", 
            "驱车走南北，骏誉驰将遍。", 
            "世事空中花，有为等露电。", 
            "弹指去来今，谁是人我相。", 
            "一语阿弥陀，同祝寿无量。"
        ], 
        "title": "寿翁母李太夫人八秩晋一", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "苍苍岭上松，独立傲冰雪。", 
            "岁寒百卉彫，霜筠正秀绝。", 
            "栽者天所培，贤豪贵自决。", 
            "节母励节时，艰难经百折。", 
            "昼耕陇如梯，夜卧衾似铁。", 
            "滫瀡奉亲劳，义方训子切。", 
            "家有千里驹，腾骧迈前哲。", 
            "苍黄国体变，匡时仗英杰。", 
            "护法志不挠，囹圄任扃鐍。", 
            "安有守节母，肯令儿失节。", 
            "时清公论定，议院席再列。", 
            "十月岭梅开，婺光照高洁。", 
            "瑶觞集群贤，随风霏玉屑。", 
            "我有介眉词，吏事苦羁绁。", 
            "北望托冥鸿，聊表深诚结。"
        ], 
        "title": "代陈邑侯友云寿某节母", 
        "type": "古风", 
        "yun": "屑"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "晋人重写貌，颊上曾添毫。", 
            "唐周写赵纵，貌似未为高。", 
            "吴君今妙手，落笔轶其曹。", 
            "写我颓唐状，神肖非皮毛。", 
            "引镜试自照，一笑倾醇醪。", 
            "我身非我有，况乃久禅逃。"
        ], 
        "title": "赠吴画师约生", 
        "type": "古风", 
        "yun": "豪"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "我友有俊子，英年才艺多。", 
            "橐笔走吴越，舆论资调和。", 
            "直道三代远，坐看雉罹罗。", 
            "归来重叹息，壮志未消磨。", 
            "待价且蕴椟，荆璞防差讹。", 
            "但愁驹隙驶，难返鲁阳戈。", 
            "中山酲未解，岁月已蹉跎。", 
            "双鲤忽远至，喜咏嘤鸣歌。", 
            "长风万里破，直上湄公河。", 
            "蛮方夜不禁，谁来醉尉呵。", 
            "思想自由发，言论无媕娿。", 
            "临厓送行旌，望洋意若何。", 
            "努力加餐饭，异地慎风波。"
        ], 
        "title": "李生归自建业复橐笔应暹罗日报社聘为诗送之", 
        "type": "古风", 
        "yun": "歌"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "好风东南来，吹堕双飞雁。", 
            "雁足字行行，读罢滋惭汗。", 
            "樗栎本庸材，翻作楩楠看。", 
            "追琢千琅玕，照眼宝光绚。", 
            "谷王量善下，齿牙随花灿。", 
            "置我九天上，青云伟顾盼。", 
            "念此不虞誉，坐起增永叹。", 
            "多谢拳拳意，后尘傥可劝。"
        ], 
        "title": "答陈芷云代简 其一", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "闻君构横逆，启衅在萧墙。", 
            "临风一叹息，世态故诪张。", 
            "眷彼阴阳理，屈伸事靡常。", 
            "才高忌况众，群喙易中伤。", 
            "中伤亦何害，暂晦发弥光。", 
            "大苏文字狱，千古馀芬芳。", 
            "澄清浇不浊，叔度自汪汪。"
        ], 
        "title": "答陈芷云代简 其二", 
        "type": "古风", 
        "yun": "阳"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "荀氏有八龙，君家少其一。", 
            "七星看伴月，承欢同绕膝。", 
            "顷岁月光掩，伤春集正刻。", 
            "客秋一星沈，夺锦编又勒。", 
            "孟郊哭子哀，写怀曾纵笔。", 
            "父子有天性，情固难自克。", 
            "不才且酸辛，矧乃才俊逸。", 
            "吾谓君莫悲，君门方盛极。", 
            "有子总师干，有子勤吏职。", 
            "群季亦闻人，诗书状行色。", 
            "兰桂满庭前，英英并秀出。", 
            "君更寿而康，等身勤著述。", 
            "天地无全美，三多况已得。", 
            "达哉漆园叟，彭殇皆俦匹。", 
            "释氏重真性，久存非物质。", 
            "尼山有至言，闻道死何恤。", 
            "修短有定分，奈何自恻恻。", 
            "老我颓唐甚，思抽惭乙乙。", 
            "一言聊慰君，色空傥可识。"
        ], 
        "title": "慰陈芷公兼悼宗锦世兄", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "婚姻不自由，夫妇道常苦。", 
            "自由流弊滋，还将道义补。", 
            "欧西盛文明，离异多中土。", 
            "漫说自由乐，自由翻自误。", 
            "梁鸿配孟光，何尝以色取。", 
            "举案敬如宾，千秋留芳矩。", 
            "乃知正始道，可作护符护。", 
            "爱情虽不深，名分维之固。", 
            "寄语自由人，仳离莫轻赋。", 
            "卫氓前车在，啜泣嗟何诉。"
        ], 
        "title": "自由叹", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "沧海昔横流，孰把狂澜障。", 
            "伟哉明南君，沈灾只手援。", 
            "忆自陵谷迁，风云日千变。", 
            "奔走唇舌焦，澒洞得清晏。", 
            "四民商责重，谁与任劳怨。", 
            "赖君长会席，群情争自劝。", 
            "八二哀鸿多，助拯力曾遍。", 
            "晚近欧风入，自由相竞煽。", 
            "孔教乘时兴，中流砥柱见。", 
            "组织功不居，论定绩弥绚。", 
            "薤露忽已晞，万人同追唁。", 
            "老我筋力衰，观礼空有愿。", 
            "远寄诗一篇，聊作束刍奠。"
        ], 
        "title": "追悼前商会长蔡明南", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "孔圣昔编诗，柏舟录奇节。", 
            "煌煌经籍中，千古挹芬烈。", 
            "郭家有节母，抗心追前辙。", 
            "老处怀清台，日月照高洁。", 
            "回忆齐眉时，如宾同冀缺。", 
            "忽伤黄鹄寡，五内暗崩裂。", 
            "死易抚孤难，含辛志茹檗。", 
            "晨先鸡鸣兴，夜后斗转辍。", 
            "纺绩治生劳，堂构望子切。", 
            "容易孤成立，阛阓推人杰。", 
            "货殖坐起家，发身等阀阅。", 
            "衔封几度荣，孙曾满前列。", 
            "坊表嵯峨高，妇德资圭臬。", 
            "不见汉桓嫠，彤史谁敢亵。", 
            "旌典古今同，激扬意岂别。", 
            "风气日趋新，大防虞溃决。", 
            "斯录意何似，狂澜砥柱设。"
        ], 
        "title": "题郭节母清芬录", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "鱼书自远来，云是芷公付。", 
            "郑重开缄读，一读一惊顾。", 
            "上言客子安，下言爱女故。", 
            "伤春集正编，飞函远徵句。", 
            "书尽诗文续，泪痕满纨素。", 
            "道女幼学时，聪明类天赋。", 
            "毓秀闺媛多，一时推独步。", 
            "巧织迈回文，清吟等咏絮。", 
            "语出惊其俦，艺成动乃傅。", 
            "面试信非虚，不栉良可慕。", 
            "选婿得乘龙，琼花依玉树。", 
            "妇道况能修，内外称贤助。", 
            "七诫续班昭，老怀常悦豫。", 
            "忽闻二竖侵，挟医急奔赴。", 
            "暝眩非关药，修短有定数。", 
            "韶华刚四七，冥冥竟大暮。", 
            "滴泪到黄泉，忍听歌薤露。", 
            "子夏昔丧明，哀至难自喻。", 
            "天下父母心，男女岂殊趣。", 
            "吾谓君达者，斯言无乃误。", 
            "有生即有灭，循环理堪悟。", 
            "流转大化中，孰是金石固。", 
            "年年花开落，开落在何处。", 
            "世界等浮沤，何况沤中附。", 
            "色相本非有，虚空徒目注。", 
            "万劫弹指间，此心定何住。", 
            "回头拍手笑，悟彻即自度。"
        ], 
        "title": "云叟贻书录示所作哭女诗索和谓将有伤春集之刻爰成五言古体一章却寄用广其意云", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "三月十二日，喜得芷公书。", 
            "末附逸叟什，为我遭盗吁。", 
            "我盗犹有道，不掠衣与襦。", 
            "但取阿堵物，迹与叟盗殊。", 
            "叟劫同洗髓，竭泽苦鱼无。", 
            "我劫祇此耳，幸未罄吾庐。", 
            "贤宰法如山，捕得即骈诛。", 
            "军法安可玩，巧托适自愚。", 
            "刑乱用重典，止辟自良图。", 
            "所伤性命重，盗岂异发肤。", 
            "坐此非分财，竟丧七尺躯。", 
            "报赃诚过计，二百亦区区。", 
            "既往不可咎，终夜目长盱。"
        ], 
        "title": "予家被盗芷公书来慰问并录示逸叟诗书此奉答", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "书来才昨日，诗到又今朝。", 
            "意重语重叠，高谊过王乔。", 
            "闻我家遭劫，谓是绿林豪。", 
            "那知戎服士，纠纠慑儿曹。", 
            "倾囊恣搜索，搀枪当户高。", 
            "青蚨经岁积，随手入云霄。", 
            "煌煌军法在，相视等弁髦。", 
            "饱飏如鹰隼，门户黯寂寥。", 
            "四郊今多垒，忧世目方蒿。", 
            "奈何威取术，奉同祖不祧。", 
            "永夜听尨吠，守望亦徒劳。", 
            "烽烟遍海内，百六运同遭。", 
            "甲兵何日洗，天河望眼遥。", 
            "萑苻处处警，密如瓜蔓抄。", 
            "伤哉弱小民，釜鱼安所逃。", 
            "况乃洪水汎，护堤鼓连宵。", 
            "潦荒已有象，巧炊难为淘。", 
            "可怜鱼丽辈，作气尚龙跳。", 
            "畴念兵燹后，中泽有鸿嗷。", 
            "分秧初夏近，欲插恐无苗。", 
            "天高呼不得，仰首鬓空搔。", 
            "德音何以报，一曲反离骚。"
        ], 
        "title": "次韵答陈芷公（乙丑）", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "指囷笃交谊，前史传其名。", 
            "赠麦助孝思，千载垂芳声。", 
            "周急诚君子，惠及惟友生。", 
            "仁浆与义粟，所济量尤宏。", 
            "独念穷檐下，困阨向谁鸣。", 
            "病侵患无药，魄掩苦无茔。", 
            "造物虽云大，弥憾嗟未能。", 
            "善哉集安社，轸恤心常萦。", 
            "良医萃卢扁，寿域期同登。", 
            "公墓符周官，馀泽逮幽冥。", 
            "善社如林立，课绩孰与京。", 
            "迩来四十载，规模日益增。", 
            "权舆何自起，道是翁与邢。", 
            "邢君吾老友，见善能力行。", 
            "建议为兹社，筹款囊先倾。", 
            "作善果降祥，继志有宁馨。", 
            "弘毅先贤训，善作当善成。", 
            "寄语诸善士，莫忘旧典型。"
        ], 
        "title": "赠集安善堂四十周纪念", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "景公昔繁刑，市中有鬻踊。", 
            "为感晏子言，汤网三面纵。", 
            "治典有重轻，所贵因时用。", 
            "谲谏果何补，期会适巧中。", 
            "吾友小豪子，援溺怀隐痛。", 
            "系铃期解铃，铃解反吾颂。", 
            "雨露本天功，贪天虑惑众。", 
            "对此纪念物，聊借碧纱幪。", 
            "持置香案前，晨夕伴清供。"
        ], 
        "title": "谢陈小豪先生赠仁言利溥纪念牌", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "孤翥林间鹤，群游屋下鸡。", 
            "由来异饥饱，谁信隔云泥。", 
            "汤火朝朝近，天路安可齐。", 
            "祸福有倚伏，长叹过桥西。"
        ], 
        "title": "鸡鹤叹", 
        "type": "古风", 
        "yun": "齐"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "春风尚馀寒，披裘共游豫。", 
            "行行欲何之，百花深处去。", 
            "百花深处起楼台，夹道迎人花正开。", 
            "挥麈辟咡颐一指，有童唯唯抱琴来。", 
            "抱琴来，囊不解，问君此意果安在。", 
            "君笑口不言，解人知有待。", 
            "不见陶家绿绮柱无弦，弦外寄兴心悠然。", 
            "濠濮华林皆化境，人间何处认真诠。"
        ], 
        "title": "题陈乙星君行乐图", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "帝祸今朝解，天心果爱民。", 
            "但愁耳目异，平陂理非真。", 
            "巢父顾我笑，杞忧无乃辛。", 
            "过盛物当杀，刍狗大块仁。", 
            "唐室苦藩镇，典午汨胡尘。", 
            "扰扰蛮触事，谁能问苍旻。", 
            "努力中山酒，同作太平人。"
        ], 
        "title": "喜闻洪宪取消恢复旧制", 
        "type": "古风", 
        "yun": "真"
    }, 
    {
        "author": "郑元昭", 
        "era": "清", 
        "subtype": null, 
        "text": [
            "鸡声喔喔天将晓，晓色朦胧。", 
            "不辨帘栊。", 
            "隔帐梅花一剪风。", 
            "清宵数尽沉沉漏，小梦才浓。", 
            "鹦鹉雕笼。", 
            "几度催妆睡起慵。"
        ], 
        "title": "采桑子 晓醒", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "生怕新寒侵翠袖，黄昏早下帘儿。", 
            "摒当茶具伴寻诗。", 
            "披剪重检韵，短句慰相思。", 
            "杨子江头秋月好，也应念及兰闺。", 
            "连宵灯下坐多时。", 
            "小窗虫语静，风细漏迟迟。"
        ], 
        "title": "临江仙", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "墙阴寒翠露华滋。", 
            "菊梦蛩思。", 
            "正红窗人静，银烛更迟。", 
            "谁见玉钗敲遍觅新词。", 
            "竹风吹送衫儿薄，凉月初西。", 
            "想那人此际，贪弄琴丝。", 
            "也是篆香清袅未眠时。"
        ], 
        "title": "红窗月 三更", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "一缕蝉风绕画阑。", 
            "黄昏悄坐绿阴间。", 
            "落尽梧桐新月好，对谁看。", 
            "爱把瑶琴弹旧曲，初更冷露怕衣单。", 
            "应念念伊人未睡，晚妆残。"
        ], 
        "title": "山花子", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "深沉院宇。", 
            "日日闻鸠语。", 
            "又是一番风挟雨。", 
            "净洗小庭残暑。", 
            "飘来桐叶阑珊。", 
            "儿童戏作瓢看。", 
            "笑道山斋此际，也应堆遍阑干。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "连天风雨。", 
            "瞥见秋来去。", 
            "桐叶山斋瓢几许。", 
            "吟纸应添新句。", 
            "通宵帘响虚廊。", 
            "莲筹滴露初长。", 
            "料得幽人未睡，罗衫应也憎凉。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "离思袅灯檠。", 
            "欹枕春寒倍念卿。", 
            "水远山长何处路，伶仃。", 
            "宿露零星破晓行。", 
            "检韵步新声。", 
            "几阕新词慰别情。", 
            "莫念深闺伤客绪，叮咛。", 
            "转瞬团圆月又生。"
        ], 
        "title": "南乡子 和心与公车北上", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "药炉香里相思苦，深掩红屏。", 
            "漏歇灯停。", 
            "一枕惺忪晓梦醒。", 
            "别来滋味尝都遍，花事无心。", 
            "已负素馨。", 
            "又负黄花到胆瓶。"
        ], 
        "title": "采桑子 卧病", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "风飒飒，雨潇潇。", 
            "翠被新寒怨夕遥。", 
            "小梦垂圆香篆悄，秋声莫更下芭蕉。"
        ], 
        "title": "赤枣子", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "偶坠禅花入世间。", 
            "西风吹瘦上眉湾。", 
            "黄昏萝石愔愔坐，瀹茗添香意思闲。", 
            "秋影淡，夕烟寒。", 
            "披图依约梦中看。", 
            "思量携手同明月，恨阻千山与万山。"
        ], 
        "title": "鹧鸪天 题凝若小照", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "梦远疑无准，愁多恐废眠。", 
            "菊花时节薄凉天。", 
            "只恨花从愁里发，月向别来圆。", 
            "转瞬秋将老，含情夜似年。", 
            "诗心一缕袅炉烟。", 
            "记否凭肩，记否碧窗前。", 
            "记否灯青人睡后，昔昔教调弦。"
        ], 
        "title": "喝火令 秋夜寄外", 
        "type": "词", 
        "yun": "先"
    }, 
    {
        "author": "郑元昭", 
        "era": "清", 
        "subtype": null, 
        "text": [
            "西风吹雁归何处。云影遥天暮。", 
            "一年重见菊花新。不道看花犹有未归人。", 
            "雨余庭院黄昏后。凉意罗衫透。", 
            "绕廊蛩语晚来幽。似慰离人愁寂伴吟秋。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "风声雨声。三更四更。", 
            "帘前铁马铮铮。搅人眠不成。", 
            "枕边梦惊。灯前思清。", 
            "芙蓉还恐飘零。隔秋池细听。"
        ], 
        "title": "醉太平 夜坐", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "向晚一霎，萧萧雨。", 
            "净洗台阶，阶畔虫无语。", 
            "掩红屏。", 
            "暮寒生。", 
            "爱向黄花帘底苦沉吟。"
        ], 
        "title": "玉连环 九月念三晚雨", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "新秋坠叶西风起。怀人惯坐寒更里。", 
            "各自叹天涯。奈何不一家。", 
            "莫弹知己泪。多病宜调卫。", 
            "共此抱冬心。花枝照拂琴。"
        ], 
        "title": "菩萨蛮 九月廿八日四更枕上念巧先作", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "霜迫帘衣。", 
            "瓶菊倾欹。", 
            "怯晓寒、人起迟迟。", 
            "菱花斜倚，无限相思。", 
            "照泪儿凝，眉儿瘦，影儿痴。", 
            "曾几何时。", 
            "鬓损乌丝。", 
            "叹流光、马骤车驰。", 
            "频年怨别，深负心期。", 
            "苦客边愁，愁边梦，梦边诗。"
        ], 
        "title": "行香子", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "西风里，相聚几多时。", 
            "倦倚小阑怜悴影，自倾杯酒话分离。", 
            "惆怅雁程迟。", 
            "秋吟苦，夜夜只君知。", 
            "今日为君歌一曲，重逢又是隔年期。", 
            "那不系人思。"
        ], 
        "title": "望江南 饯菊", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "人生斯世。真个蜉蝣天地寄。", 
            "案有琴书。秋月春花且自娱。", 
            "炎凉瞬息。珍重芳年须护惜。", 
            "几见多情。莫太分明过此生。"
        ], 
        "title": "减字木兰花 寄巧先二阕 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "茫茫烟水。空泫天涯知己泪。", 
            "伫立闻阶。忍耐西风月不来。", 
            "绕廊蛩语。惯惹怀人情思苦。", 
            "不管黄昏。唱瘦寒花欲断魂。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晚叶惜红残。", 
            "新冬玉宇宽。", 
            "望烟江、天际漫漫。", 
            "今夜扁舟何处泊，霜月里，不胜寒。", 
            "怅怅小阑干。", 
            "遥怜瘦影单。", 
            "几晨宵、露宿风餐。", 
            "好上莲台香一瓣，人静后，祝平安。"
        ], 
        "title": "南楼令 月夜", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "慢倚小阑干。", 
            "落叶声干。", 
            "添衣犹自怯微寒。", 
            "那怪宵来眠未稳，影瘦衾宽。", 
            "金兽喷沈檀。", 
            "慵整云鬟。", 
            "看花心事上眉端。", 
            "几日秋阴如中酒，深掩屏山。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "新词好，婉转耐清吟。", 
            "莫种情根贻别恨，还参静理养禅心。", 
            "钟磬合元音。", 
            "秋气足，天气怯帘阴。", 
            "江远川长鱼信杳，花时盼望到如今。", 
            "镇日搁瑶琴。"
        ], 
        "title": "望江南 寄巧先", 
        "type": "词", 
        "yun": null
    }, 
    {
        "author": "郑襄", 
        "era": "清", 
        "subtype": "五言律诗", 
        "text": [
            "散步无远近，幽怀相与清。", 
            "轻阴澹高柳，野水拓孤城。", 
            "雨过菜花烂，风回溪鸟鸣。", 
            "林居吾最羡，安得老桑耕。"
        ], 
        "title": "城东春望", 
        "type": "律诗", 
        "yun": "庚"
    }, 
    {
        "author": "郑燮", 
        "era": "清", 
        "subtype": null, 
        "text": [
            "老渔翁，一钓竿，靠山崖，傍水湾，扁舟来往无牵绊。", 
            "沙鸥点点轻波远，荻港萧萧白昼寒。", 
            "高歌一曲斜阳晚，一霎时、波摇金影，蓦抬头、月上东山。"
        ], 
        "title": "道情十首 其一", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "老樵夫，自砍柴，捆青松，夹绿槐，茫茫野草秋山外。", 
            "丰碑是处成荒冢，华表千寻卧碧苔。", 
            "坟前石马磨刀坏，倒不如、闲钱沽酒，醉醺醺、山径归来。"
        ], 
        "title": "道情十首 其二", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "老头陀，古庙中，自烧香，自打钟，兔葵燕麦闲斋供。", 
            "山门破落无关锁，斜日苍黄有乱松。", 
            "秋星闪烁颓垣缝，黑漆漆、蒲团打坐，夜烧茶、炉火通红。"
        ], 
        "title": "道情十首 其三", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "水田衣，老道人，背葫芦，戴袱巾，棕鞋布袜相厮称。", 
            "修琴卖药般般会，捉鬼拿妖件件能。", 
            "白云红叶归山径，闻说道、悬岩结屋，却教人、何处可寻？"
        ], 
        "title": "道情十首 其四", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "老书生，白屋中，说黄虞，道古风，许多后辈高科中。", 
            "门前仆从雄如虎，陌上旌旗去似龙。", 
            "一朝势落成春梦，倒不如、蓬门僻巷，教几个、小小蒙童。"
        ], 
        "title": "道情十首 其五", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "尽风流，小乞儿，数莲花，唱竹枝，千门打鼓沿街市。", 
            "桥边日出犹酣睡，山外斜阳已早归。", 
            "残杯冷炙饶滋味，醉倒在、回廊古庙，一凭他、雨打风吹。"
        ], 
        "title": "道情十首 其六", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "掩柴扉，怕出头，剪西风，菊径秋，看看又是重阳后。", 
            "几行衰草迷山郭，一片残阳下酒楼。", 
            "栖鸦点上萧萧柳，撮几句、盲辞瞎话，交还他、铁板歌喉。"
        ], 
        "title": "道情十首 其七", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "邈唐虞，远夏殷，卷宗周，入暴秦，争雄七国相兼并。", 
            "文章两汉空陈迹，金粉南朝总废尘。", 
            "李唐赵宋慌忙尽，最可叹、龙盘虎踞，尽销磨、燕子春灯。"
        ], 
        "title": "道情十首 其八", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "吊龙逢，哭比干，羡庄周，拜老聃，未央宫里王孙惨。", 
            "南来薏苡徒兴谤，七尺珊瑚只自残。", 
            "孔明枉作那英雄汉，早知道、茅庐高卧，省多少、六出祁山。"
        ], 
        "title": "道情十首 其九", 
        "type": "曲", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "拨琵琶，续续弹，唤庸愚，警懦顽，四条弦上多哀怨。", 
            "黄沙白草无人迹，古戍寒云乱鸟还。", 
            "虞罗惯打孤飞雁，收拾起、渔樵事业，任从他、风雪关山。"
        ], 
        "title": "道情十首 其十", 
        "type": "曲", 
        "yun": null
    }, 
    {
        "author": "郑镜蓉", 
        "era": "清", 
        "subtype": null, 
        "text": [
            "更漏响沈沈，铜壶滴金汁。", 
            "遣兴与裁诗，含毫纸欲湿。", 
            "似云石燕飞，哀祈幸一得。", 
            "潭底起乖龙，如奉律令急。", 
            "蛙鼓亦齐鸣，唼喋乱鹅鸭。", 
            "阵阵势倾盆，缕缕烟垂幕。", 
            "离披蜀葵黄，狼藉鸡冠赤。", 
            "净洗六街尘，水碧复沙白。", 
            "茅屋顿凉生，微香吹衣帻。", 
            "一雨一犁金，贫民免啜泣。", 
            "从此庆丰年，禾黍盈无缺。", 
            "原野景色新，能遣悲秋客。", 
            "且暂解焦劳，小榻呼觞集。"
        ], 
        "title": "秋雨用苏岐亭韵", 
        "type": "古风", 
        "yun": null
    }, 
    {
        "author": "郑镜蓉", 
        "era": "清", 
        "subtype": null, 
        "text": [
            "烦暑正流金，长日当季夏。", 
            "姊妹小窗閒，时作喃喃语。", 
            "双丸去如梭，倏过端阳假。", 
            "楸枰已懒弹，对食却杯斝。", 
            "石鼎响如潮，茶烟看绕舍。", 
            "榴火复薇花，景物递相迓。", 
            "蛙鼓不停声，令人几惊咤。", 
            "白汗如雨挥，黄沙将人射。", 
            "虽罢火伞张，那得清凉夜。", 
            "太守同民忧，讵有案牍暇。", 
            "昔岁厄阳侯，泛滥吁可怕。", 
            "今幸茁其苗，转眼纳禾稼。", 
            "胡天不悔祸，鸠鹄未蒙赦。", 
            "虫豸迭为灾，扑面火云下。", 
            "大地真如炉，短后衣难卸。", 
            "返署未浃旬，又促星言驾。", 
            "虽灭旋复兴，吴越若争霸。", 
            "宦海嗟茫茫，何时守桑柘。", 
            "尔辈尚童心，嬉笑还怒骂。", 
            "我心耿耿然，好怀那得借。", 
            "因思官阁清，松萝高插架。", 
            "更有《秋水篇》，千载人脍炙。", 
            "早晚凉信来，烦忧暂可谢。", 
            "能息数朝间，好把归鞍跨。", 
            "蛩声荒砌吟，萤光腐草化。", 
            "扫地更焚香，襟期古人亚。", 
            "此事难预期，欲言先呕哑。", 
            "八闸未云遥，远隔如浐灞。", 
            "虫口有馀粮，谚语堪慰藉。", 
            "薪米庆丰年，无忧珠桂价。"
        ], 
        "title": "夏日钞书小窗如炙念家严远出捕蝗率彼旷野炎蒸百倍因用家严送有邻弟返里原韵示诸妹", 
        "type": "古风", 
        "yun": null
    }, 
    {
        "author": "郑翰谟", 
        "era": "清", 
        "subtype": "七言律诗", 
        "text": [
            "悄悄羁怀烛影纤，更听诗令戒申严。", 
            "春风已啜醲膏粥，冬雪初消著水盐。", 
            "塞北征辀尘满袖，巷南门幰树捎檐。", 
            "巴音愧和峨洋曲，虚把瑶琴弄玉尖。"
        ], 
        "title": "和黄农部尖叉韵 其一", 
        "type": "律诗", 
        "yun": "盐"
    }, 
    {
        "author": "郑翰谟", 
        "era": "清", 
        "subtype": "七言律诗", 
        "text": [
            "凤闉日暮下啼鸦，译馆行人久驻车。", 
            "深契待看香挹𦶜，新诗留玩笔生花。", 
            "沧洲经济应需世，工部苍茫岂问家。", 
            "翘首仙庄还入望，停云远树忆镏叉。"
        ], 
        "title": "和黄农部尖叉韵 其二", 
        "type": "律诗", 
        "yun": "麻"
    }, 
    {
        "author": "郑擎甫", 
        "era": "清", 
        "subtype": "七言律诗", 
        "text": [
            "不须光大焕门闾，聊借琴樽伴起居。", 
            "悟到为周还为蝶，安知非我亦非鱼。", 
            "一场富贵凭儿戏，半世功名付子虚。", 
            "堪叹浮生祇如此，得閒且读古人书。"
        ], 
        "title": "萧斋感怀", 
        "type": "律诗", 
        "yun": "鱼"
    }, 
    {
        "author": "郑霄", 
        "era": "清", 
        "subtype": "七言绝句", 
        "text": [
            "混沌初开似葛怀，人间甲子欠安排。", 
            "瞻蒲望杏占农候，一幅豳风却不差。"
        ], 
        "title": "番俗 其一", 
        "type": "绝句", 
        "yun": "佳"
    }, 
    {
        "author": "郑霄", 
        "era": "清", 
        "subtype": "七言绝句", 
        "text": [
            "蓬头跣足露雎尻，尺布缠腰结束豪。", 
            "总发莫嫌藤草陋，娆妖全在插鸡毛。"
        ], 
        "title": "番俗 其二", 
        "type": "绝句", 
        "yun": "豪"
    }, 
    {
        "author": "郑霄", 
        "era": "清", 
        "subtype": "七言绝句", 
        "text": [
            "三月芳菲唱踏歌，鱼龙人海竞婆娑。", 
            "就中也有周郎顾，颠足摇头说甚么。"
        ], 
        "title": "番俗 其三", 
        "type": "绝句", 
        "yun": "歌"
    }, 
    {
        "author": "郑霄", 
        "era": "清", 
        "subtype": "七言绝句", 
        "text": [
            "素问空传肘后经，山中无复斸参苓。", 
            "河流滴滴杨枝水，洗尽番儿骨髓腥。"
        ], 
        "title": "番俗 其四", 
        "type": "绝句", 
        "yun": "青"
    }, 
    {
        "author": "郑霄", 
        "era": "清", 
        "subtype": "七言绝句", 
        "text": [
            "灌溉无烦土脉饶，才经播种不耘苗。", 
            "登场一岁支三岁，谁上屯田十二条。"
        ], 
        "title": "番俗 其五", 
        "type": "绝句", 
        "yun": "萧"
    }, 
    {
        "author": "郑蕙", 
        "era": "清", 
        "subtype": null, 
        "text": [
            "三月烟花，二分明月，香车陌上如流。", 
            "变来今日，犀甲带吴钩。", 
            "何日王师雨洗，长驱入、迅扫貔貅。", 
            "危城里，天荆地棘，不是等闲愁。", 
            "长淮三百里，回头一笑，梦也休休。", 
            "幸分飞两地，翻谢河洲。", 
            "自顾此生安寄，问前生，著甚来由。", 
            "只馀得，青磷碧血，何处十三楼。"
        ], 
        "title": "满庭芳 用徐君宝妻韵   见谭献《箧中词》", 
        "type": "词", 
        "yun": "尤"
    }, 
    {
        "author": "郑璜", 
        "era": "清", 
        "subtype": null, 
        "text": [
            "匆匆小劫红羊过，此一片石常不磨。", 
            "草堂出示为太息，凛然正气留山河。", 
            "当时河山纷破碎，一发其柰千钧何。", 
            "六狂生后存硕果，惟公激烈功最多。", 
            "可怜海上作天子，孤舟险触蛟鼍涡。", 
            "十亡十弊书数上，方王倾轧遭讥诃。", 
            "军中羽檄倚此研，定知一日三摩挲。", 
            "鸲之鹆之双泪眼，孤臣相对同滂沱。", 
            "海天浴日寓深意，此意千载矢靡佗。", 
            "精诚所感神示梦，手扶日上柰已矬。", 
            "明知一旅势难济，妄思挥此回天戈。", 
            "琅江致命事仓猝，研乎危不沈鲸波。", 
            "沧桑虽变物无恙，背面滑润无侧颇。", 
            "石果能言石应喜，暗中自有神灵呵。", 
            "君不见玉带生与桥亭研，传观异代犹悲歌。"
        ], 
        "title": "钱忠介公海天浴日研", 
        "type": "古风", 
        "yun": "歌"
    }, 
    {
        "author": "郑鉽", 
        "era": "清", 
        "subtype": null, 
        "text": [
            "暝色起平坡，钟声满山户。", 
            "一禽忽惊聒，凉月已复吐。", 
            "窗棂色如水，松叶纷可数。", 
            "松下坐白猿，须髯极清古。"
        ], 
        "title": "月夜宿院中小阁", 
        "type": "古风", 
        "yun": "麌"
    }, 
    {
        "author": "郑鉽", 
        "era": "清", 
        "subtype": null, 
        "text": [
            "朝廷设令长，盖为司牧计。", 
            "远所岂异伦，小大无二例。", 
            "要令瘠土民，俱受抚字惠。", 
            "盘错如朝歌，虞羽乃径诣。", 
            "王尊经九折，叱驭不留滞。", 
            "奈何仕宦者，择地须佳丽。", 
            "未论县紧赤，首欲系租税。", 
            "其次问关征，再喜有邮递。", 
            "意在攫羡馀，那肯顾一切。", 
            "必得邻近邦，方免怨迢递。", 
            "苟遇瓯脱乡，辄自长拂戾。", 
            "岂知远方人，同是版籍隶。", 
            "既已身许国，安可避劳勚。", 
            "二者在今时，锢习亦陋弊。", 
            "畴能力矫之，因以风当世。", 
            "子本媚学徒，经术固根柢。", 
            "探囊取甲科，志气莽精锐。", 
            "区区百里秩，不足当睥睨。", 
            "要登千仞峰，聊从一丘隮。", 
            "今年始牵丝，僻在秦陇际。", 
            "濒去忽量移，重得巴江澨。", 
            "计程杳五千，封疆挟畛畷。", 
            "旁观见尔尔，动色为㤞憏。", 
            "子独貌怡然，西望便振袂。", 
            "曰惟古蜀都，陆海富刀币。", 
            "汶州在北面，剑阁门户闭。", 
            "浮山嶂堞嵲，黑水波溶㵝。", 
            "阴壑集猿猱，广泽潜鲮鳜。", 
            "虎落带棕桐，人家映䇞筀。", 
            "芋田收每倍，橦布美莫媲。", 
            "自从崇祯末，豺貙肆狂噬。", 
            "遂令周馀民，斩刈犹草薙。", 
            "今虽渐生聚，弥望尚凋敝。", 
            "所赖贤长官，煦妪流恺悌。", 
            "颇闻近年来，为政复猛厉。", 
            "旷土乍耕获，赋有日增势。", 
            "譬之笃疾后，大虚损荣卫。", 
            "参术未暇投，反进野葛剂。", 
            "子去慎针石，苍生命所系。", 
            "今人席未暖，往往即思替。", 
            "入贷乞铨除，章绂郎曹缀。", 
            "不思尔拜爵，恸哭几家毙。", 
            "劝子勿欲速，精神壮年岁。", 
            "况此号边方，铨司有新制。", 
            "循资易腾趠，谁敢逾次第。", 
            "笑彼事台宪，趋承竭智慧。", 
            "璀璨黄金盘，磊落堆火齐。", 
            "伛偻纳阶前，惟恐目不睇。", 
            "子宁负生平，冰操应砥砺。", 
            "当今四门辟，贤否难障蔽。", 
            "果能饮水清，自尔动天帝。", 
            "我与子同宗，吴越分支系。", 
            "昔侍寒村翁，授经托深契。", 
            "群从惟子贤，与我交早缔。", 
            "论心十载前，游迹满燕蓟。", 
            "今春又对床，直至鸣蝉嘒。", 
            "非但外形骸，居然老兄弟。", 
            "是以倾肺肝，知能恕狂呓。", 
            "衣襟凉露湿，征路浮云翳。", 
            "褒斜悬栈险，桔柏共流逝。", 
            "前旌烟外飘，后骑林梢继。", 
            "声声杜宇啼，物色凄沙汭。", 
            "吊古女郎祠，握笔多清制。", 
            "此邦称漏天，从来少晴霁。", 
            "地湿岚气重，加饭宜子细。", 
            "我方厌风尘，拟泛太湖枻。", 
            "将从绿毛仙，金庭守杉桂。", 
            "未敢散萍蓬，何时聚鄂棣。", 
            "僧庐近青门，临别还小憩。", 
            "杯行莫辞醉，酒尽当再贳。"
        ], 
        "title": "送族弟瀛洲之官安县七十韵", 
        "type": "古风", 
        "yun": null
    }, 
    {
        "author": "郑鉽", 
        "era": "清", 
        "subtype": null, 
        "text": [
            "昔闻散花坞中片石峰，破石孕出千丈之奇松。", 
            "今观非松又非石，但见虬枝夭矫向空立。", 
            "得非窦子明，汶阳放钓来相迎。", 
            "又疑轩辕帝，扳髯飞腾在云际。", 
            "上有铁干五鬣长，绝似爪角森森张。", 
            "下有溜雨霜皮在，鳞甲斑斑色五彩。", 
            "我欲系之双赤绦，云雾晦冥恐遁逃。", 
            "凛冽千年遗积雪，惨淡六月闻寒涛。", 
            "吁嗟乎！", 
            "秦封大夫宁胜此，何为偃蹇深山里？", 
            "一朝绝壑雷雨起，看尔东行入海水。"
        ], 
        "title": "扰龙松歌", 
        "type": "古风", 
        "yun": null
    }, 
    {
        "author": "郑鉽", 
        "era": "清", 
        "subtype": null, 
        "text": [
            "我闻拘弥之国有变昼之草，岂知兴州直北滦河东，更见夜光之木生蓬葆。", 
            "野人斸得盘曲形，皮膜剥尽肌珑玲。", 
            "黄昏扃户置床侧，煜爚幽焰腾寒厅。", 
            "初疑唐居士，剪纸贴壁弄奇诡。", 
            "又疑佛图澄，败絮塞孔照耀同明灯。", 
            "仿佛甓社湖中见，神蚌吐珠映水面。", 
            "得非放萤苑里游，冷气射骨凉飕飕。", 
            "短檠墙角真可弃，摊卷还能辨细字。", 
            "騃童刀削玉琐碎，磷火荧荧忽满地。", 
            "吁嗟尔木上禀太阴精，烛龙之所不栖，羲和之所不及，乃是万古积雪千年老冰凝结成。", 
            "是以白日韬晦，宵暗晶明。", 
            "若非周王八骏张骞槎，谁复遇之震且惊。", 
            "尔胡不学天禄杖，刘向阁中伴书幌。", 
            "尔胡不学牛渚犀，驱逐鬼怪清鲸鲵。", 
            "徒然潜伏穷荒外，丛棘柔藤森翳荟。", 
            "呜呼！", 
            "世间万物得地方荣滋，岂独尔木叹息不逢时。"
        ], 
        "title": "夜光木歌", 
        "type": "古风", 
        "yun": null
    }, 
    {
        "author": "郑鉽", 
        "era": "清", 
        "subtype": null, 
        "text": [
            "洛阳相君忠孝家，公生浙西乃再见。", 
            "国初闽峤烽未息，仗剑从军气掣电。", 
            "飞书磨盾动大帅，怀印骑驴治山县。", 
            "谁知贼众卷波来，独据孤城请挑战。", 
            "呜呼！", 
            "死绥古来有，定鼎之际多观变。", 
            "公乎挺戈誓杀贼，不顾妻儿况亲串。", 
            "阵前从死十数人，碧血淋漓湿刀箭。", 
            "至今庙食延平津，南八将军同醊奠。", 
            "死者已死侯者侯，公独何人奏金殿。", 
            "安得史笔昌黎翁，逸事为补《睢阳传》。"
        ], 
        "title": "题殉节录", 
        "type": "古风", 
        "yun": null
    }, 
    {
        "author": "郑熊佳", 
        "era": "清", 
        "subtype": "七言律诗", 
        "text": [
            "地界东瓯南越闲，故将锁钥寄通关。", 
            "划开古郡双叉水，束断中流两面山。", 
            "老友风姿犹妩媚，故人书札亦斓斑。", 
            "多情更有黄梅雨，临别还添绿一湾。"
        ], 
        "title": "赣州", 
        "type": "律诗", 
        "yun": "删"
    }, 
    {
        "author": "郑熊佳", 
        "era": "清", 
        "subtype": "七言律诗", 
        "text": [
            "匡庐山下接东林，曲径萧萧草木森。", 
            "青翠万峰环五老，玲珑高塔耸千寻。", 
            "由来胜迹凋零易，自古名流祸患深。", 
            "一撤皋比清议散，空留党籍未销沈。"
        ], 
        "title": "东林寺", 
        "type": "律诗", 
        "yun": "侵"
    }, 
    {
        "author": "郑鉽", 
        "era": "清", 
        "subtype": "五言律诗", 
        "text": [
            "衰柳古池阴，寒蝉咽复吟。", 
            "近兼风里叶，远带月中砧。", 
            "但觉露堪饮，忽惊秋已深。", 
            "白头潘骑省，为尔不胜簪。"
        ], 
        "title": "寒蝉", 
        "type": "律诗", 
        "yun": "侵"
    }, 
    {
        "author": "郑鉽", 
        "era": "清", 
        "subtype": "五言律诗", 
        "text": [
            "昔领豫章节，曾看五老峰。", 
            "今宵直鸾掖，犹梦青芙蓉。", 
            "丘壑诗中见，云烟画里逢。", 
            "浔阳数千里，展卷胜携筇。"
        ], 
        "title": "题陈南麓都谏匡山读书图二首 其一", 
        "type": "律诗", 
        "yun": "冬"
    }, 
    {
        "author": "郑鉽", 
        "era": "清", 
        "subtype": "五言律诗", 
        "text": [
            "青莲读书谷，康乐翻经台。", 
            "松下轩窗坐，岩间卷帙开。", 
            "玄猿汲涧去，白鹿衔花来。", 
            "如听银河落，砰訇万壑雷。"
        ], 
        "title": "题陈南麓都谏匡山读书图二首 其二", 
        "type": "律诗", 
        "yun": "灰"
    }, 
    {
        "author": "郑璜", 
        "era": "清", 
        "subtype": "七言律诗", 
        "text": [
            "客中谁与慰羁孤，喜得高阳旧酒徒。", 
            "一辈俊才仍濩落，十年相见总江湖。", 
            "略惊憔悴颜非昔，为阅崎岖胆渐粗。", 
            "各有故园三亩在，莼鲈香里得归无。"
        ], 
        "title": "与潘寿生话旧", 
        "type": "律诗", 
        "yun": "虞"
    }, 
    {
        "author": "郑璜", 
        "era": "清", 
        "subtype": "七言律诗", 
        "text": [
            "形势彭门亦壮哉，刘颠项蹶总秦灰。", 
            "交流汴泗迷城角，如此河山阅霸才。", 
            "古道斜通萧子国，野花开上楚王台。", 
            "我来大有登临感，送尽残阳独自回。"
        ], 
        "title": "彭城秋感 其一", 
        "type": "律诗", 
        "yun": "灰"
    }, 
    {
        "author": "郑璜", 
        "era": "清", 
        "subtype": "七言律诗", 
        "text": [
            "今古河流几变迁，防秋有策抵防边。", 
            "终教淮泗全归海，莫放鱼龙便上天。", 
            "莽莽丛乡闻鬼哭，荒荒水气杂人烟。", 
            "黄楼一角留苏绩，犹想秦郎作赋年。"
        ], 
        "title": "彭城秋感 其二", 
        "type": "律诗", 
        "yun": "先"
    }, 
    {
        "author": "郑镜蓉", 
        "era": "清", 
        "subtype": "五言律诗", 
        "text": [
            "绿树环庭外，荷含晨露深。", 
            "轩窗不受暑，水竹自成阴。", 
            "隙月窥残梦，疏星动晓禽。", 
            "碧幮风远送，凉气逼衣衾。"
        ], 
        "title": "夏晓", 
        "type": "律诗", 
        "yun": "侵"
    }, 
    {
        "author": "郑镜蓉", 
        "era": "清", 
        "subtype": "七言律诗", 
        "text": [
            "凄凄砌里有虫吟，漏尽声声韵转沈。", 
            "人入梦时初过雁，月当圆处正闻砧。", 
            "风微菡萏浮平沼，雨霁梧桐落远林。", 
            "此夜幽闺偏耿耿，悲秋为感楚骚心。"
        ], 
        "title": "新秋", 
        "type": "律诗", 
        "yun": "侵"
    }, 
    {
        "author": "郑燮", 
        "era": "清", 
        "subtype": null, 
        "text": [
            "盆画半藏，兰画半含。", 
            "不求发泄，不畏凋残。"
        ], 
        "title": "题半盆兰蕊图", 
        "type": "四言诗", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "英雄天下只曹刘。", 
            "生子何人似仲谋。", 
            "优孟衣冠凭演剧，泥犁语业胜封侯。", 
            "拙生何必营三窟，豪气还应隘九州。", 
            "客里逢君无别事，相将沈醉酒家楼。"
        ], 
        "title": "瑞鹧鸪", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "毕竟人间事渺茫。", 
            "城西犹记数垂杨。", 
            "忽然如此寄他乡。", 
            "乞食真成无赖贼，低头岂止九回肠。", 
            "客中何地著疏狂。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "细细新凉薄薄晴。", 
            "竹桃沾雨太盈盈。", 
            "庭空客散忆平生。", 
            "妒里修眉慵再碧，醉时双眼为谁青。", 
            "春花秋月尚关情。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "碧水明霞落照红。", 
            "拍天白浪趁长风。", 
            "看山人在海当中。", 
            "纵使海涛无限阔，依然目力有时穷。", 
            "人间逼仄总相同。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "飞絮随风，瞎驴转磨，尘寰何处安排我。", 
            "阶前昨日石榴红，明朝未必阶前堕。", 
            "客里生辰，今年又过。", 
            "高歌沈醉花间卧。", 
            "莫将人事比浮云，浮云还许由人作。"
        ], 
        "title": "柳长春", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "黄鹄凌霄未免饥。", 
            "瞎驴转磨竟何之。", 
            "扑灯蛾子原无赖，作茧春蚕亦太痴。", 
            "频思索，几然疑。", 
            "三年赢得骨撑皮。", 
            "茫茫慧海休重问，香茗看花最好时。"
        ], 
        "title": "思佳客", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "谁道今年胜去年。", 
            "晚风微劲怕凭栏。", 
            "药碗词笺无味甚，早秋天。", 
            "蛾子扑灯蚕作茧，死生趋避总无端。", 
            "提到此身堪恨处，又堪怜。"
        ], 
        "title": "山花子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "风风雨雨，凄凄恻恻，阵阵声声悲咽。", 
            "朝来便觉夏衣单，莫又是、清秋时节。", 
            "斜阳冉冉，长空漠漠，数点残霞明灭。", 
            "绿杨萧瑟怕西风，更何况、春来病叶。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "病里迎秋自不禁。", 
            "西风旧怨怯登临。", 
            "江涛落日浮天地，败叶哀蝉送古今。", 
            "云淡淡，月阴阴。", 
            "碧空寥阔夜沉沉。", 
            "人间万事堪肠断，漫说平生跌宕心。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "哀乐无端不自由。", 
            "留春春去又伤秋。", 
            "凄凉怕上最高楼。", 
            "万瓦寒霜清比雪，一天残月淡于愁。", 
            "丹枫黄叶一齐休。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "昨宵新月照人圆。", 
            "前夜雨声寒。", 
            "无聊天气，无聊愁病，客到辽边。", 
            "天低野窄，风酸雾重，冷浸秋衫。", 
            "到家偏是，千山落日，万户炊烟。"
        ], 
        "title": "人月圆", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "沙黄草碧茫茫路。岁岁来还去。", 
            "别离不复说沈哀。觉得身心先自隔天涯。", 
            "野风零露秋衣薄。晓月天边白。", 
            "长空淡淡抹晴云。不是千山落照两行人。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "危舷独倚。渐远云山千百里。", 
            "到处情多。到处无情又奈何。", 
            "沧波万叠。心光不共波光灭。", 
            "海阔无边。收拾清愁更惘然。"
        ], 
        "title": "减兰", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "碧波低处天如线，漠漠秋情。", 
            "恻恻归程。", 
            "争不漂流过此生。", 
            "新来万事收心也，鬓枉青青。", 
            "心已星星。", 
            "风里杨花水面萍。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "耿耿银河漠漠烟。", 
            "浪花飞动夜迷漫。", 
            "微光闪灼星浮海，新恨凄清客倚阑。", 
            "身寂寞，意缠绵。", 
            "千重水外几重山。", 
            "可堪真作无家别，独听涛声耐夜寒。"
        ], 
        "title": "思佳客", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "北归南去两无凭。", 
            "安得心如入定僧。", 
            "但觅奇方医病骨，更缘何物遣孤灯。", 
            "欢娱未必当年梦，酸楚何堪此际情。", 
            "误尽旁人谁误我，谩将万事说来生。"
        ], 
        "title": "瑞鹧鸪", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "江海归来夏已空。", 
            "马缨垂荚怨西风。", 
            "昨宵凉起雨声中。", 
            "旧事凄迷嫌梦短，秋情寂寞爱蕉红。", 
            "晓来独立画楼东。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "黄叶红花倚晚晴。", 
            "垂杨开处暮山明。", 
            "依然拄杖浩歌行。", 
            "旧日诗词归少作，眼前温饱即人生。", 
            "却缘何物遣孤灯。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "叶乾风急声萧瑟。", 
            "独倚危楼星又月。", 
            "此心争似月团圞，往事已随星暗灭。", 
            "大江南北音尘绝。", 
            "蝶忘百花花忘蝶。", 
            "今年总算过中秋，谁盼相逢谁恨别。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "一任秋檠照影孤。", 
            "清欢幽梦总模糊。", 
            "如今不寐为贪书。", 
            "山色渐随红叶好，客愁还共绿阴疏。", 
            "心閒天地入吾庐。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "我友有令子，仕路正蜚英。", 
            "司法古南粤，悬鱼说励清。", 
            "忆昔从游日，问齿方妙龄。", 
            "鳣堂勤请业，裘葛几番更。", 
            "金山分袂后，负笈到两京。", 
            "京华盛棫朴，攻错功易成。", 
            "朝阳法科重，法部官训明。", 
            "次第毕业去，发轫看云程。", 
            "分曹待铨选，一命责非轻。", 
            "候雁南归日，听鼓尉佗城。", 
            "中山广州席，花落满讼庭。", 
            "寄梅勤问讯，且喜执法平。", 
            "赠言古人意，畏志在得情。"
        ], 
        "title": "题朱其昌世兄像片", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "种花满庭前，开落异悲喜。", 
            "安得春常在，日日斗红紫。", 
            "谁把丹青笔，设色细摹拟。", 
            "秾馥萃四时，眼福真可喜。", 
            "借问藻缋人，道是桐圃李。", 
            "流传近百年，有名标画史。", 
            "可惜不留题，难识真姓氏。", 
            "开卷一怃然，临风空仰止。"
        ], 
        "title": "题林镜湖家藏花卉册", 
        "type": "古风", 
        "yun": "纸"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "蒲柳春葳蕤，临风绿薿薿。", 
            "岂有千岁姿，漫作松柏比。", 
            "老鹤天际来，矫翼忽爰止。", 
            "东皇指之笑，假物徒尔尔。", 
            "金石有泐时，况乃橘与枳。", 
            "驺子过寒谷，吹律送春回。", 
            "坐看冰雪地，郁郁生麰来。", 
            "上有百尺松，突兀凌风埃。", 
            "俯视凡草木，孰是岁寒才。", 
            "借问造物意，庶几栽者培。"
        ], 
        "title": "读史有感", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "婚礼始伏羲，俪皮定其制。", 
            "薄物岂足重，所重在礼意。", 
            "踵事渐增华，六礼乃明备。", 
            "百两咏周诗，文胜反滋弊。", 
            "俗见侈全厅，益失古人义。", 
            "欧化近输入，文明寓调剂。", 
            "费省礼仪详，盛事期可继。", 
            "我友柏秋君，数典从新例。", 
            "儿妇嘉礼时，会堂宾济济。", 
            "我欲远观礼，筋力难自致。", 
            "聊寄诗一章，用祝螽麟瑞。"
        ], 
        "title": "方君柏秋为子完婚以诗贺之", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "我法本无相，孰为君写貌。", 
            "念珠双手拈，布衲一身罩。", 
            "秋水湛精神，独立若凝眺。", 
            "远望信俨然，近观宛迫肖。", 
            "四大原假合，何取容光照。", 
            "岂果色是空，不妨惟心造。", 
            "是盖有真机，谁识个中妙。", 
            "问君君不言，相视但一笑。"
        ], 
        "title": "题李君孟臣玉照", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "苍松夭矫游龙形，道是冰霜百鍊身。", 
            "俯视凡木多彫萎，岁寒耐得始长春。", 
            "物类有然人亦尔，此意请质小豪子。", 
            "小豪尊甫古之愚，直辞曾慑陵暴徒。", 
            "稚虎自有食牛气，见义无勇信非夫。", 
            "牵车服贾勤孝养，更向海邦学商战。", 
            "负米争传季路贤，吹篪敢先伯氏倦。", 
            "伯去星洲仲越南，货殖才多人共羡。", 
            "自古意气重男儿，肯为新知倍旧知。", 
            "却聘书成怀落落，金钱易掷山难移。", 
            "宫入磨蝎磨折定，惟有精神能战胜。", 
            "再接再厉事竟成，归来年已逾知命。", 
            "独恨树静风不宁，罔极未报涕常零。", 
            "况乃雁行先折翼，万里归骨悲原鸰。", 
            "由来诗书重孝友，郁郁佳城窀穸厚。", 
            "耰锄豆萁两无惭，寿考作人更不朽。", 
            "转坤学校能转坤，乾健才华出钗裙。", 
            "成绩八年历史在，至今齿颊尚流芬。", 
            "回忆生平最劳力，快乐却从勤苦得。", 
            "敬我敬人合则留，岂能胁肩望颜色。", 
            "襟怀坦荡契天和，渥丹犹作醉颜酡。", 
            "哀乐不须丝竹写，惩忿窒欲福寿多。", 
            "不见青青坚节在，四时何尝改叶柯。", 
            "达尊有三齿居一，内外孙曾已绕膝。", 
            "老人星映南极明，恰好青牛度关日。", 
            "邮筒远寄预徵诗，欲佐兕觥同介眉。", 
            "显亲岂待人爵贵，讴歌即是扬名时。", 
            "老我无才空弹指，挥毫不见云烟起。", 
            "请君当作海筹看，莫道呕哑难入耳。"
        ], 
        "title": "小豪飞函为尊甫芳园封翁寿辰徵诗爰成七古一章却寄", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "忆昔读君龙岩诗，烟云满纸神为驰。", 
            "十载论交在文字，几回云树想丰仪。", 
            "门前喜赋高轩过，古道照人光入座。", 
            "赠我新诗邀我游，扫苔欲索山灵和。", 
            "龙岩襄毅旧游处，过客磨崖多奇句。", 
            "上头况有崔灏题，任是太白敢轻污。", 
            "闻君游集诗正编，樗散肯收老郑虔。", 
            "虚怀待下陈蕃榻，拊髀谁著祖生鞭。", 
            "四顾神州烟尘起，闭户缨冠无一是。", 
            "与君试作方外游，结邻合在桃源里。", 
            "桃源避秦亦寓言，世间岂有天外天。", 
            "但向白云深处去，山林小隐即神仙。", 
            "龙岩地僻红尘隔，终古惟见万山碧。", 
            "管弦觞咏集胜流，梓泽兰亭已陈迹。", 
            "翻得山歌却赠君，留待他年铭陋室。"
        ], 
        "title": "陈芷云先生以诗约游龙泉岩赋此代简", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "嘉陵山水三百里，能事独推吴道子。", 
            "六如画品亦入神，模写龙岩真可喜。", 
            "侧面一图境尤奇，长松偃盖柏交枝。", 
            "楼观高笼云雾气，桥梁倒蹙虹霓姿。", 
            "亭前飞瀑跳珠白，石磴层层矗天墀。", 
            "星移物换四百载，什袭君家郁光彩。", 
            "忽惊乔舄化凫飞，一旦归来价十倍。", 
            "潜园主人老能诗，自记颠末劝我题。", 
            "披图读记首一頫，二难四美谁能齐。", 
            "伟哉造化真好弄，擘石挂泉作岩洞。", 
            "珍重斯图且庋藏，留与他年导飞鞚。", 
            "忆昔兰亭入昭陵，宝光难閟终龙腾。", 
            "神物况乃山灵护，浦珠越石诚可凭。", 
            "止恐有形势非久，壁棱津剑孰为守。", 
            "由来得丧两循环，平泉木石今何有。", 
            "晋卿宝绘苦名堂，寓意谁将苏语详。", 
            "陈义甚高理不易，电光泡影空彷徨。", 
            "世界大海一沤发，何况区区身外物。", 
            "色相不忘宁非痴，与君细数恒河沸。"
        ], 
        "title": "陈芷云家藏明人唐解元龙泉岩图失去八年近始索得自为图记徵诗一再函催书此调之", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "郭玉有言医者意，药赋汤歌尽馀事。", 
            "和缓卢扁古神医，岂有方书传后世。", 
            "内经素问足举隅，降而不能乃著书。", 
            "仲景世号医家祖，丹溪景岳又一途。", 
            "充栋汗牛争继起，千支百派乱纷如。", 
            "别有叔和称脉格，传与时人作矜式。", 
            "三指平将六脉分，只从关上问消息。", 
            "寸在寸口尺在肘，阿谁名义细分剖。", 
            "吾谓此事可无拘，诊切原居望闻后。", 
            "虚实热寒苟辨清，问症发药亦何咎。", 
            "我友榕江郑干生，万卷读破心眼明。", 
            "寸衷自备四时气，肯与流俗争浮名。", 
            "孟子论人重择术，矢函巫匠视何出。", 
            "不能良相当良医，济世不同同悯恤。", 
            "君不见纷纷市上多悬壶，疾苦何人等切肤。", 
            "知君久抱痌瘝志，聊为韵语代一呼。"
        ], 
        "title": "赠医士郑干生歌", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "扁舟一棹清江曲，不采芙蓉偏采菊。", 
            "荻花萧瑟晚凉天，花光入水天影绿。", 
            "陵谷由来易变迁，水陆草木徒较量。", 
            "知君此图有深意，桑田沧海谁能详。", 
            "况乃花中称隐逸，合与幽人伴晨夕。", 
            "折得寒香满篮归，容与中流心自适。", 
            "君不见渊明采菊坐东篱，正值白衣送酒时。", 
            "治乱兴亡都不管，陶然一醉已忘机。"
        ], 
        "title": "题黄健生泛舟采菊图", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "吾闻古人重述德，显扬自是子孙职。", 
            "鼎铭况有称美例，留与后人作矜式。", 
            "林君有录号诵芬，远随雁足广徵文。", 
            "𡟒以新诗灿珠玉，题辞和韵日纷纭。", 
            "老我颓唐无一字，数劳双鲤迢迢至。", 
            "五日画水十日石，岂有王宰留名意。", 
            "君家累世盛书香，附增廪贡姓名扬。", 
            "鹿鸣宴上还分席，枢曹学博尽才良。", 
            "陵谷变迁制度改，大中小学续前光。", 
            "君更琴堂开昼锦，煌煌墨绶垂铜章。", 
            "且喜馀庆承积善，黄巾不犯郑公乡。", 
            "披录读诗一长叹，吉凶还凭先泽判。", 
            "由来祸福本无门，休徵咎徵徒月旦。", 
            "善善从长共表彰，永作家乘史评看。"
        ], 
        "title": "林鹤庐诵芬录题辞", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "数逢阳九劫运开，波臣水族逐潮来。", 
            "排浪鼓涛争窟宅，大陆昼晦霾风埃。", 
            "禹鼎已毁秦镜失，畴铸魍魉真形骸。", 
            "多君奋笔细描写，厥状毕现焉廋哉。", 
            "群魔龂龂老蛟怒，撼折砥柱地轴摧。", 
            "玄黄血染草木赭，鬼神愁哭天公咍。", 
            "鞭策飞廉走电母，迅扫阴氛拯沈灾。", 
            "宇宙清宁毒雾散，君出重理劫后灰。", 
            "吹嘘春气温寒谷，更洒柔翰灿琼瑰。", 
            "手炳温犀烛牛渚，且喜为祟无台骀。", 
            "揽辔傥遂澄清望，共浮大白浇馀哀。", 
            "何当更乞不死药，长与云汉共昭回。"
        ], 
        "title": "汉潮报馆毁于乱兵事平复板主者使来徵词爰志以诗", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "苍松百尺拔地起，下有灵萱青薿薿。", 
            "阅尽星霜不记年，人间上寿亦若此。", 
            "五福寿富首箕畴，河清易俟愿难酬。", 
            "况复鸿案齐眉举，皤皤堂上双扶鸠。", 
            "君家得天信独厚，七十古稀矧多又。", 
            "莱綵翩翩祝哽多，喜见宁馨纡墨绶。", 
            "墨绶古称令长职，长君两长县政席。", 
            "服官桑梓昼锦归，驷马高车门庭赫。", 
            "回思潮汕光复时，拔戟别立童军旗。", 
            "十载前尘春婆梦，燕云走遍心自知。", 
            "阿翁世代重商业，鹾务兼营起家捷。", 
            "厚储物力助远游，文子文孙资博涉。", 
            "极辉婺焕晓煌煌，五男雁序看称觞。", 
            "四十二孙同戏綵，人生幸福非寻常。", 
            "云笺片片来陆续，闻说咳唾多珠玉。", 
            "老我愧无黄绢辞，勉起临风一遥祝。"
        ], 
        "title": "题李县长寿康尊甫济川封翁夫妇双寿", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "青鸟昨夜重寄语，群仙正宴西王母。", 
            "蟠桃子熟岁三千，金盘捧出红似藕。", 
            "瑶池波静月溶溶，云璈迭奏落天风。", 
            "东皇远望咥其笑，㷸㷸紫电流长空。", 
            "华胥未返黄粱熟，推枕菀然一梦中。", 
            "君不见莱綵翩翩竞祝嘏，筵前幻作旋风舞。", 
            "镂屏制锦各徵诗，今古流传能几许。"
        ], 
        "title": "寿林母元太夫人诗", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "吾闻在昔长康氏，传神阿堵妙无比。", 
            "忽从颊上添三毫，丰采弈弈弥可喜。", 
            "近世欧人重写真，凭虚摄影术尤灵。", 
            "开镜对人光一闪，千态万状无逃形。", 
            "潜园主人大游戏，九老耆英变成例。", 
            "映将道貌入诗篇，万人唱和当引年。", 
            "回思宦海升沈日，沧桑阅尽意索然。", 
            "长乐老人空巧便，龙潜由来胜虎变。", 
            "高筑归云作桃源，文苑逸民合并传。", 
            "君不见五斗辞官陶渊明，西畴归去全天真。", 
            "又不见王官遁迹司空子，累诏连徵誓不起。", 
            "千古大义天地间，耿耿丹心照青史。", 
            "等身著作况如君，过眼富贵本浮云。", 
            "他日团扇家家画，试把见见證闻闻。"
        ], 
        "title": "芷云先生五十自寿集同人唱和诗成帙摄影置之卷端走诗索和为赋七言古一章答之", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "闻昔宋世潮地震，山圮泉沸栋宇倾。", 
            "迩来八百五十载，馀气激荡未全平。", 
            "戊午履端才三日，忽然簸撼雾埃生。", 
            "坊表摧颓墙壁倒，远近但闻呼号声。", 
            "洪水坌涌地绽裂，泥沙呿噏喷相并。", 
            "初疑共工不周触，乾坤纽解𡹌匉訇。", 
            "又疑彗星猛冲击，世界毁灭劫运成。", 
            "烛龙失曜六鳌逝，巨灵敛手孰支撑。", 
            "人物颠仆衢路上，四顾骇愕目空瞠。", 
            "老佛恻然舍身起，截断右足将地擎。", 
            "须臾震定入内看，骨肉完聚互相惊。", 
            "环观吾庐竟无恙，天意似怜寒士清。", 
            "蜉蝣蟪蛄亦何有，传闻北地方用兵。"
        ], 
        "title": "地震纪灾", 
        "type": "古风", 
        "yun": "庚"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "无事胡为日扰扰，坐使俗气满怀抱。", 
            "苦境常多乐境少，那知达天随遇好。", 
            "阴阳寒暑变昏晓，谁能以此责大造。", 
            "解人独有约园老，王曾原不为温饱。", 
            "潇洒园亭点缀巧，筵前照彻月华皎。", 
            "不信人间有苏小，歌喉未许搀言嬲。", 
            "且喜秋色平分早，弓腰好代罔陵祷。", 
            "蟠桃子熟枝半挠，云间摘下游龙矫。", 
            "四座无言夜悄悄，檀板金樽助窈窕。", 
            "馀音应留三日绕，木公咥然意渺渺。", 
            "胜事争传几岁杪，惜吾不得同目挑。", 
            "舞袖空想随风袅，大李诗来嘉话绍。", 
            "刚道绮筵又开了，冥冥莫讶飞鸿杳。", 
            "年来干戈彻四表，升平望绝空懊恼。", 
            "肃肃况同集栩鸨，谁复关情到姣媌。", 
            "城头笳声异袅袅，税外诛求尽芒秒。", 
            "砥柱孰回狂澜倒，满目烽烟何时扫。", 
            "巢父怃然首一掉，嗟此残黎孰康保。", 
            "乱媒芽檗忍傧佋，竟令四郊多颓堡。", 
            "金星贯月禨前兆，神州岂果其为沼。", 
            "黑风吹海波淼淼，此意倩谁质苍昊。", 
            "西畴渐熟琅琊稻，可惜难救沟中殍。", 
            "近闻南军正北讨，大陆龙蛇恣纷扰。", 
            "上刑岂堪问末僚，拨乱期期用何道。", 
            "政事人民古来宝，屈指当今几铮佼。", 
            "叹息百六劫运浩，超然谁似商山皓。", 
            "中原远望火方燎，却笑劳人太草草。", 
            "救世无才光自葆，且为约园歌寿考。", 
            "神山长生药正捣，铺张讵必待摛藻。", 
            "赋就殷勤付青鸟，心怯谪仙旧诗稿。"
        ], 
        "title": "李仰莲兄以仄韵柏梁体为约园寿筵度曲歌函示徵和次韵却寄并柬王孝廉", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "市声扰扰喧朝暮，欲避尘嚣无静处。", 
            "勾心斗角巧运思，矗立层楼虚空住。", 
            "磴道升降若蜗旋，景物点缀随移步。", 
            "楼上更添尺五亭，居然去天只尺五。", 
            "呼吸真疑帝座通，千里河山归一顾。", 
            "主人好客日延宾，满壁琳琅多题句。", 
            "我来正值暮春时，留春槛上花无数。", 
            "始信人间别有天，何用远寻桃源路。", 
            "吟得新诗却赠君，留待相如凌云赋。"
        ], 
        "title": "朱君辅卿招游庆祥楼赋赠", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "君昔赠吾桥梓诗，开卷读罢神为驰。", 
            "握管几回欲和答，江淹才尽竟迟迟。", 
            "什袭缇巾庋高阁，珍同拱璧谁敢訾。", 
            "双鲤忽来责逋慢，雷门布鼓强一持。", 
            "俯仰骚坛细评论，温柔敦厚树初基。", 
            "輶轩不采风雅绝，任情驰骋乃逞奇。", 
            "汉魏六朝成往迹，初唐中晚徒纷披。", 
            "少陵史笔工纪实，太白仙才孰与齐。", 
            "昌黎佶屈力摹古，义山獭祭等蒙皮。", 
            "岛瘦郊寒难一律，元轻温丽各有宜。", 
            "大苏豪放陆严谨，鲁直拗峭秦逶迤。", 
            "世人红翠争剪刻，六义无关空尔为。", 
            "独有香山能解事，吟成常令灶妪知。", 
            "瓣香清代子才子，画眉深浅更入时。", 
            "里巷歌谣皆协律，谁复自然论竹丝。", 
            "多君谈诗重灵性，追逐白傅袁等夷。", 
            "清水芙蓉绝雕饰，霭如芳草生春池。", 
            "十五国风正变在，发情止义岂我欺。", 
            "由来凤毛重济美，跨灶况有宁馨儿。", 
            "老我都无文字相，木人花鸟久忘机。", 
            "瓦釜虽鸣难入耳，聊用塞责君莫嗤。"
        ], 
        "title": "复林醉仙先生代简", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "豪君告我祝嘏期，勉我试作介眉诗。", 
            "南极星明秋色早，月华正近欲圆时。", 
            "忆昔封翁七十一，我曾走伻颂逢吉。", 
            "韶光转瞬过十载，又值寿筵复开日。", 
            "云锦片片云中来，莱衣满庭笑口开。", 
            "桃觞喜见宁馨奉，士元本非百里才。", 
            "吾闻亲老不择仕，岩邑牛刀聊小试。", 
            "入境驱车避阳鱎，敢劳史笔传循吏。", 
            "宓琴弹罢赋归欤，菽水欢成乐有馀。", 
            "庵江双鲤迢迢至，愧我难得骊龙珠。", 
            "屈指老人旧行谊，前尘髣髴诗曾记。", 
            "仁声义闻写已详，复举重提岂文义。", 
            "晚境事业视郎君，善则归亲古所云。", 
            "请看璀璨锦屏上，三多五福祝纷纷。", 
            "我也勉强枯肠索，远随秋雁付行云。"
        ], 
        "title": "贺陈小豪县长尊甫芳园封翁八十一寿", 
        "type": "古风", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "韶光又转梅花，窗几醒人诗眼。", 
            "玉笛谁家，婉转东风吹暖。", 
            "几回徙倚樱桃下，春聚画栏西畔。", 
            "正山城、不夜彩灯笼翠，月华飞满。", 
            "奈新来、意味因愁闲咏，辜负轻晴池馆。", 
            "早燕迟莺，销却年华强半。", 
            "柔丝偏绾愁丝紧，那管离人肠断。", 
            "只朝朝、屈指行期愁近，酒怀都懒。"
        ], 
        "title": "陌上花 正月十五日", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "昔日华堂梦一场。", 
            "模糊往事忒凄凉。", 
            "偶拈旧韵消吟事，蠹本犹闻手墨香。", 
            "空泪泫，恁神伤。", 
            "回思语笑断儿肠。", 
            "今生已了依依乐，明月来生恐杳茫。"
        ], 
        "title": "鹧鸪天 忆亲三首 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "哽咽犹闻梦里言。", 
            "惺忪晓枕见啼痕。", 
            "分明侍着慈颜好，片晌鸣鸦梦未温。", 
            "秋影淡，夕灯寒。", 
            "苦心一例到熊丸。", 
            "身前钟爱偏难割，儿女生成只负恩。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "闲写慈恩和泪吟。", 
            "一吟一字一酸心。", 
            "思亲自写侬情苦，不为工为肠断音。", 
            "疑影在，感愁深。", 
            "高堂羲御太骎骎。", 
            "分梨争栗真佳日，何只分阴值万金。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "别馆阴阴，燕莺不到闲朱户。", 
            "垂杨无语。", 
            "镇日纷飞絮。", 
            "绝好帘栊，不放离愁去。", 
            "休延伫。", 
            "片帆何处。", 
            "凝目天涯树。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "檐雨滴宵寒。", 
            "梦醒更阑。", 
            "罗襟积泪未曾干。", 
            "怪是夭桃红未减，瘦了栏杆。", 
            "燕语自梁间。", 
            "为底喃喃。", 
            "篝灯挂壁穗红残。", 
            "遥数征帆江上叶，摇过何山。"
        ], 
        "title": "卖花声 寄心与", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "春花才子，又萧萧、木叶冷庭烟。", 
            "屈指流光过半，异县尚流连。", 
            "记否春窗闲夜，剔灯儿、惜别玉梅前。", 
            "问年年离况，都云难耐，耐却几经年。", 
            "惆怅关河迢递，望归鸿、泪眼对遥天。", 
            "待展桃笙寻梦，梦也苦难圆。", 
            "尤念新来病后，苦沉吟、谁与拥诗肩。", 
            "谢双鱼为道，道新寒早晚宜棉。"
        ], 
        "title": "南浦", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "朱笺秀笔。", 
            "远道觞佳日。", 
            "未恨天涯人小隔。", 
            "依样双星今夕。", 
            "儿曹欢舞咿哑。", 
            "梳头新结丫叉。", 
            "为道阿爷今日，也应醉拥荷花。"
        ], 
        "title": "清平乐 生辰，心与寄词，奉答", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晚廊延伫，看林阴如沐，飞禽来去。", 
            "不见归鸿传尺素，寂寂闲庭春暮。", 
            "风约檐烟，花摇帘影，静对人无语。", 
            "者番寒食，又添一段离绪。", 
            "试问镜里朱颜，年来瘦减，谁信春光误。", 
            "底事年年犹别恨，忍把韶华虚度。", 
            "彩线慵挑，新声倦倚，镇日憎飞絮。", 
            "满腔僝僽，不知宜托何处。"
        ], 
        "title": "百字令", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "潺潺长夜雨，愁怀似旧，极目向遥天。", 
            "锦衾薰不暖，更深睡浅，忘卸却花钿。", 
            "千山绕梦，这离愁、依旧牵缠。", 
            "问邻鸡、底须催晓，我是不曾眠。", 
            "帘前。", 
            "云痕烟色，晴未还疑，向遥空猜遍。", 
            "人远也、微吟浅咏，只剩凄然。", 
            "深情欲写怎生写，捏柔毫、辜负瑶笺。", 
            "闲坐久，参来可是真禅。"
        ], 
        "title": "渡江云 夜雨寄怀心与南昌", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "黄昏时候。", 
            "听雨声滴滴，添写僝僽。", 
            "记得花时，并坐灯前，爱此潇潇和漏。", 
            "而今天气令人恼，遥念及、天涯禁受。", 
            "闻说道、弥月愁霖，想见词人消瘦。", 
            "知否红窗翠箔，晚来扶倦坐，凉迫罗袖。", 
            "酒后吟余，着意相思，怎让星星红豆。", 
            "垂杨不绾东风住，恨只绾、鹅黄依旧。", 
            "把离情、诉与红窗，一任香销金兽。"
        ], 
        "title": "疏影", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "清阴匀小院。", 
            "新虫语里，闲愁一片。", 
            "莫倚栏杆，今夜明蟾如练。", 
            "不怨清寒梁案。", 
            "只难遣、年年离怨。", 
            "江路远。", 
            "双飞贴水，此情羞燕。", 
            "可奈减却芳菲，误几信花风，他乡犹恋。", 
            "试问罗衾，漫道别情禁惯。", 
            "昔昔思眠还醒，展翠幕、春星寒转。", 
            "凭几倦。", 
            "人静更深谁见。"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "青灯里。", 
            "冷风飒飒鸣窗纸。", 
            "鸣窗纸。", 
            "夜来慵睡，朝来慵起。", 
            "梦回依旧人千里。", 
            "半床斜月衾如水。", 
            "衾如水。", 
            "天涯别苦，一般滋味。"
        ], 
        "title": "忆秦娥 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "雨潇潇。", 
            "琐窗默坐愁春宵。", 
            "愁春宵。", 
            "离人情绪，红杏花梢。", 
            "鱼书烟水愁迢迢。", 
            "黛眉深浅无心描。", 
            "无心描。", 
            "容光易减，镜里昏朝。"
        ], 
        "title": "忆秦娥 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "梦红窗，思翠水，相忆情何底。", 
            "此恨谁知，只有青灯耳。", 
            "无端偶寄诗篇，殷勤传雁，却怕损、秋人清泪。", 
            "天寒矣。", 
            "遥想吟倦妆残，新筠映窗倚。", 
            "相识疑曾，愁立晚风里。", 
            "也应念我怜君，高楼尽日，长照眼、碧云千里。"
        ], 
        "title": "祝英台近 秋晚寄凝若", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "秋来瘦损双眉。", 
            "怕君知。", 
            "为恐关心莫怪把人欺。", 
            "相思苦。", 
            "颜非故。", 
            "漫相思。", 
            "只嘱归程莫共雁来迟。"
        ], 
        "title": "相见欢", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "燕语轻阴，海棠开落闲庭院。", 
            "月华如练。", 
            "人隔东风远。", 
            "玉尺邻墙，朝暮劳心眼。", 
            "思千遍。", 
            "怎如觌面。", 
            "花底商春遣。"
        ], 
        "title": "点绛唇 和韵芳见怀", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "东风搓缕，柳阴墙角，谁家深院。", 
            "泛斝清游，湔裙芳序，池塘青遍。", 
            "年年挈伴春嬉，爱雨后、山光蘸面。", 
            "燕子来时，荠花绿畅，桃花红倦。"
        ], 
        "title": "柳梢青 次韵芳上巳日玉尺山亭词韵", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晴空夜澈。", 
            "洗片云影净，千里如雪。", 
            "几度商量，招取幽人，开帘共伫明月。", 
            "何期觌面黄昏后，竟一笑、花前相挈。", 
            "引壶觞、劝与深斟，且倚嫩寒瑶闼。", 
            "偏是才情款款，素娥也解意，光满忘缺。", 
            "漏永香沉，唤起茶声，为和冰弦清绝。", 
            "人生几得闲吟侣，那小聚、晓窗还别。", 
            "约与君、携手霜晨，看菊东篱重说。"
        ], 
        "title": "疏影 八月十七夜韵芳见过，共饮同作", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "新来觞咏添浓趣。", 
            "魂销一声归去。", 
            "意写芳馨，情同亲属，欲吐翻教无语。", 
            "清吟自苦。", 
            "记画舫虹桥，香醪螺渚。", 
            "佳绝游踪，匆匆怎忍赋南浦。", 
            "沧波空阔如许。", 
            "碧天凉照晚，行踪何处。", 
            "过雁高楼，凄蛩孤馆，应念平生吟侣。", 
            "离边爱护。", 
            "愿莫对停云，暗伤幽愫。", 
            "更约樨窗，剪灯重话雨。"
        ], 
        "title": "齐天乐 送绎言归省母", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "曾共山游复水嬉。", 
            "旧同携处耐人思。", 
            "沧波一客愁空阔，不信秋来不费词。", 
            "鸥梦渺，雁书迟。", 
            "而今已是菊花期。", 
            "却看素影聪明甚，可向西风忆别离。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "欲写愁怀恨转长。", 
            "更无佳句只心伤。", 
            "酸辛滋味自家尝。", 
            "佛火经声堪慰藉，兰因絮果罢思量。", 
            "篆烟还似见回肠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "吟边觅侣，恁影遥意密，愁新欢旧。", 
            "蹙损蛾眉缘底恨，昔昔背灯叉手。", 
            "病意怜花，秋声入曲，抵得诗千首。", 
            "教人爱恋，香清翠箔垂昼。", 
            "漫念烛绾双心，琴操叠韵，人世如花偶。", 
            "秋上银河星影淡，忍耐西风罗袖。", 
            "唱答新蝉，杯传露菊，异地同重九。", 
            "相逢有日，客怀莫任闲僽。"
        ], 
        "title": "百字令 寄雏蝉", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "几家活计卖青山，石块堆来锦绣斑。", 
            "薄暮回车人半醉，乱雅声里唱歌还。"
        ], 
        "title": "竹枝词", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "水流曲曲树重重，树里春山一两峰。", 
            "茅屋深藏人不见，数声鸡犬夕阳中。"
        ], 
        "title": "竹枝词", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "花亦无知，月亦无聊，酒亦无灵。", 
            "把夭桃斫断，煞他风景；", 
            "鹦哥煮熟，佐我杯羹。", 
            "焚砚烧书，椎琴裂画，毁尽文章抹尽名。", 
            "荥阳郑，有慕歌家世，乞食风情。", 
            "单寒骨相难更。", 
            "笑席帽青衫太瘦生。", 
            "看蓬门秋草，年年破巷；", 
            "疏窗细雨，夜夜孤灯。", 
            "难道天公、还钳恨口，不许长叹一两声？", 
            "颠狂甚，取乌丝百幅，细写凄清。"
        ], 
        "title": "沁园春", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "乾坤欹侧，藉豪英几辈，半空撑住。", 
            "千古龙逢源不死，七窍比干肺腑。", 
            "竹杖麻衣，朱袍白刃，朴拙为艰苦。", 
            "信心而出，自家不解何故。", 
            "也知稷契皋夔，闳颠散适，岳降维申甫。", 
            "彼自承平吾破裂，题目原非一路。", 
            "十族全诛，皮囊万段，魂魄雄而武。", 
            "世间鼠辈，如何妆得老虎！"
        ], 
        "title": "念奴娇 方景两先生庙", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "逶迤曲巷，在春城斜角，绿杨荫里。", 
            "赭白青黄墙砌石，门映碧溪流水。", 
            "细雨饧箫，斜阳牧笛，一径穿桃李。", 
            "风吹花落，落花风又吹起。", 
            "更兼处处缲车，家家社燕，江介风光美。", 
            "四月樱桃红满市，雪片鲥鱼刀。", 
            "淮水秋清，钟山暮紫，老马耕闲地。", 
            "一丘一壑，吾将终老于此。"
        ], 
        "title": "念奴娇 长干里", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "秋之为气，正一番风雨，一番萧瑟。", 
            "落日鸡鸣山下路，为问台城旧迹。", 
            "老蔓藏蛇，幽花贱血，坏堞零烟碧。", 
            "有人牧马，城头吹起觱篥。", 
            "当初面代牺牲，食惟菜果，恪守沙门律。", 
            "何事饿来翻掘鼠，雀卵攀巢而吸？", 
            "再曰荷荷，跏趺竟逝，得亦何妨失？", 
            "酸心硬语，英雄泪在胸臆。"
        ], 
        "title": "念奴娇 台城", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "悬岩千尺，借欧刀吴斧，削成城郭。", 
            "千里金城回不尽，万里洪涛喷薄。", 
            "王浚楼船，旌麾直指，风利何曾泊。", 
            "船头列炬，等闲烧断铁索。", 
            "而今春去秋来，一江烟雨，万点征鸿掠。", 
            "叫尽六朝兴废事，叫断孝陵殿阁。", 
            "山色苍凉，江流悍急，潮打空城脚。", 
            "数声渔笛，芦花风起作作。"
        ], 
        "title": "念奴娇 石头城", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "劳劳亭畔，被西风一吹，逼成衰柳。", 
            "如线如丝无限恨，和风和烟。", 
            "江上征帆，尊前别泪，眼底多情友。", 
            "寸言不尽，斜阳脉脉凄瘦。", 
            "半生图利图名，闲中细算，十件常输九。", 
            "跳尽胡孙妆尽戏，总被他家哄诱。", 
            "马上旌笳，街头乞叫，一样归乌有。", 
            "达将何乐？", 
            "穷更不如株守。"
        ], 
        "title": "念奴娇 劳劳亭", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "东南王气，扫偏安旧习，江山整肃。", 
            "老桧苍松盘寝殿，夜夜蛟龙来宿。", 
            "翁仲衣冠，狮麟头角，静锁苔痕绿。", 
            "斜阳断碣，几人系马而读。", 
            "闻说物换星移，神山风雨，夜半幽灵哭。", 
            "不记当年开国日，元主泥人泪簇。", 
            "蛋壳乾坤，丸泥世界，疾卷如风烛残。", 
            "老僧山畔，烹泉只取一掬。"
        ], 
        "title": "念奴娇 孝陵", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "宏光建国，是金莲玉树，后来狂客。", 
            "草木山川何限痛，只解征歌选色。", 
            "燕子衔笺，春灯说谜，夜短嫌天窄。", 
            "海云分付，五更拦住红日。", 
            "更兼马阮当朝，高刘作镇，犬豕包巾帻。", 
            "卖尽江山犹恨少，只得东南半壁。", 
            "国事兴亡，人家成败，运数谁逃得？", 
            "太平隆万，此曹久已生出。"
        ], 
        "title": "念奴娇 宏光", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "周郎年少，正雄姿历落，江东人杰。", 
            "八十万军飞一炬，风卷滩前黄叶。", 
            "楼舻云崩，旌旗电扫，射江流血。", 
            "咸阳三月，火光无此横绝。", 
            "想他豪竹哀丝，回头顾曲，虎帐谈兵歇。", 
            "公瑾伯符天挺秀，中道君臣惜别。", 
            "吴蜀交疏，炎刘鼎沸，老魅成奸黠。", 
            "至今遗恨，秦淮夜夜幽咽。"
        ], 
        "title": "念奴娇 周瑜宅", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "桥低红板，正秦淮水长，绿杨飘撇。", 
            "管领春风陪舞燕，带露含凄惜别。", 
            "烟软梨花，雨娇寒食，芳草催时节。", 
            "画船箫鼓，歌声缭绕空阔。", 
            "究竟桃叶桃根，古今岂少，色艺称双绝？", 
            "一缕红丝偏系左，闺阁几多埋没。", 
            "假使夷光，苎萝终老，谁道倾城哲？", 
            "王郎一曲，千秋艳说江楫。"
        ], 
        "title": "念奴娇 桃叶渡", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "辘辘转转，把繁华旧梦，转归何处？", 
            "只有青山围故国，黄叶西风菜圃。", 
            "拾橡瑶阶，打鱼宫沼，薄暮人归去。", 
            "铜瓶百丈，哀音历历如诉。", 
            "过江咫尺迷楼，宇文化及，便是韩擒虎。", 
            "井底胭脂联臂出，问尔萧娘何处？", 
            "清夜游词，后庭花曲，唱彻江关女。", 
            "词场本色，帝王家数然否？"
        ], 
        "title": "念奴娇 胭脂井", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "鸳鸯二字，是红闺佳话，然乎否否？", 
            "多少英雄儿女态，酿出祸胎冤薮。", 
            "前殿金莲，后庭玉树，风雨催残骤。", 
            "卢家何幸，一歌一曲长久！", 
            "即今湖柳如烟，湖云似梦，湖浪浓于酒。", 
            "山下藤萝飘翠带，隔水残霞舞袖。", 
            "桃叶身微，莫愁家小，翻借词人口。", 
            "风流何罪？", 
            "无荣无辱无咎。"
        ], 
        "title": "念奴娇 莫愁湖", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "暮云明灭，望破楼隐隐，卧钟残院。", 
            "院外青山千万叠，阶下流泉清浅。", 
            "鸦噪松廊，鼠翻经匣，僧与孤云远。", 
            "空梁蛇脱，旧巢无复归燕。", 
            "可怜六代兴亡，生公宝志，绝不关恩怨。", 
            "手种菩提心剑戟，先堕释迦轮转。", 
            "青史讥弹，传灯笑柄，枉作骑墙汉。", 
            "恒沙无量，人间劫数自短。"
        ], 
        "title": "念奴娇 高座寺", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "我梦扬州，便想到扬州梦我。", 
            "第一是隋堤绿柳，不堪烟锁。", 
            "潮打三更瓜步月，雨荒十里红桥火。", 
            "更红鲜冷淡不成圆，樱桃颗。", 
            "何日向，江村躲；", 
            "何日上，江楼卧。", 
            "有诗人某某，酒人个个。", 
            "花径不无新点缀，沙鸥颇有闲功课。", 
            "将白头供作折腰人，将毋左。"
        ], 
        "title": "满江红 思家", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "中表姻亲，诗文情愫，十年幼小娇相护。", 
            "不须燕子引人行，画堂到得重重户。", 
            "颠倒思量，朦胧劫数，藕丝不断莲心苦。", 
            "分明一见怕销魂，却愁不到销魂处。"
        ], 
        "title": "踏莎行·无题", 
        "type": "词", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "峭壁一千尺，兰花在空碧。", 
            "下有采樵人，伸手折不得。"
        ], 
        "title": "峭壁兰", 
        "type": "古风", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "乌纱掷去不为官，囊橐萧萧两袖寒。", 
            "写取一枝清瘦竹，秋风江上作钓竿。"
        ], 
        "title": "予告归里，画竹别潍县绅士民", 
        "type": "古风", 
        "yun": "寒"
    }, 
    {
        "author": "郑燮", 
        "era": "清", 
        "subtype": null, 
        "text": [
            "一片两片三四片，五六七八九十片。", 
            "千片万片无数片，飞入梅花都不见。"
        ], 
        "title": "咏雪", 
        "type": "古风", 
        "yun": "霰"
    }, 
    {
        "author": "郑燮", 
        "era": "清", 
        "subtype": null, 
        "text": [
            "县官编丁著图甲，悍吏入村捉鹅鸭。", 
            "县官养老赐帛肉，悍吏沿村括稻谷。", 
            "豺狼到处无虚过，不断人喉抉人目。", 
            "长官好善民已愁，况以不善司民牧。", 
            "山田苦旱生草菅，水田浪阔声潺潺。", 
            "圣主深仁发天庾，悍吏贪勒为刁奸。", 
            "索逋汹汹虎而翼，叫呼楚挞无宁刻。", 
            "村中杀鸡忙作食，前村后村已屏息。", 
            "呜呼长吏定不知，知而故纵非人为。"
        ], 
        "title": "悍吏", 
        "type": "古风", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "西风又到洗妆楼，衰草连天落日愁。", 
            "瓦砾数堆樵唱晚，凉云几片燕惊秋。", 
            "繁华一刻人偏峦，呜咽千年水不流。", 
            "借问累累荒冢畔，几人耕出玉搔头。"
        ], 
        "title": "扬州 其三", 
        "type": "古风", 
        "yun": "尤"
    }, 
    {
        "author": "郑燮", 
        "era": "清", 
        "subtype": null, 
        "text": [
            "十年夫殁扃书簏，岁岁曝书抱书哭。", 
            "缥缃破裂方锦纹，玉轴牙签断湘竹。", 
            "孀妇义不卖藏书，况有孤雏是遗腹。", 
            "四壁涂鸦嗔不止，十日索墨五日纸。", 
            "学俸无钱愧塾师，线脚针头劳十指。", 
            "镫昏焰短空房黑，儿读无多母长织。", 
            "败叶走地风沙沙，检点儿眠听晓鸦。"
        ], 
        "title": "抚孤行", 
        "type": "古风", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "小园十亩宽，落落数间屋。", 
            "春草无秽滋，寒花有余馥。", 
            "闭户养老母，拮据市粱肉。", 
            "大儿执鸾刀，缕缕切红玉。", 
            "次儿拾柴薪，细火煨陆续。", 
            "烟飘豆架青，香透疏篱竹。", 
            "贫家滋味薄，得此当鼎餗。", 
            "弟兄何所餐，宵来母剩粥。"
        ], 
        "title": "李氏小园 其一", 
        "type": "古风", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "晨起缝破衣，针线不成行。", 
            "母年七十四，眼昏手又僵。", 
            "装绵苦欲厚，用线苦欲长。", 
            "线长衣缝紧，绵厚耐雪霜。", 
            "装成令儿暖，母衣单薄凉。", 
            "不衣逆母怀，衣之情内伤。"
        ], 
        "title": "李氏小园 其二", 
        "type": "古风", 
        "yun": "阳"
    }, 
    {
        "author": "郑燮", 
        "era": "清", 
        "subtype": null, 
        "text": [
            "十日卖一儿，五日卖一妇。", 
            "来日剩一身，茫茫即长路。", 
            "长路迂以远，关山杂豺虎。", 
            "天荒虎不饥，旰人饲岩阻。", 
            "豺狼白昼出，诸村乱击鼓。", 
            "嗟予皮发焦，骨断折腰膂。", 
            "见人目先瞪，得食咽反吐。", 
            "不堪充虎饿，虎亦弃不取。", 
            "道旁见遗婴，怜拾置担釜。", 
            "卖尽自家儿，反为他人抚。", 
            "路妇有同伴，怜而与之乳。", 
            "咽咽怀中声，咿咿口中语。", 
            "似欲呼爷娘，言笑令人楚。", 
            "千里山海关，万里辽阳戍。", 
            "严城啮夜星，村镫照秋浒。", 
            "长桥浮水面，风号浪偏怒。", 
            "欲渡不敢撄，桥滑足无屦。", 
            "前牵复后曳，一跌不复举。", 
            "过桥歇古庙，聒耳闻乡语。", 
            "妇人叙亲姻，男儿说门户。", 
            "欢言夜不眠，似欲忘愁苦。", 
            "未明复起行，霞光影踽踽。", 
            "边墙渐以南，黄沙浩无宇。", 
            "或云薛白衣，征辽从此去。", 
            "或云隋炀皇，高丽拜雄武。", 
            "初到若夙经，艰辛更谈古。", 
            "幸遇新主人，区脱与眠处。", 
            "长犁开古迹，春田耕细雨。", 
            "字牧马牛羊，斜阳谷量数。", 
            "身安心转悲，天南渺何许。", 
            "万事不可言，临风泪如注。"
        ], 
        "title": "逃荒行", 
        "type": "古风", 
        "yun": null
    }, 
    {
        "author": "郑燮", 
        "era": "清", 
        "subtype": null, 
        "text": [
            "死者葬沙漠，生者还旧乡。", 
            "遥闻齐鲁郊，谷麦等人长。", 
            "目营青岱云，足辞辽海霜。", 
            "拜坟一痛哭，永别无相望。", 
            "春秋社燕雁，封泪远寄将。", 
            "归来何所有，兀然空四墙。", 
            "井蛙跳我灶，狐狸据我床。", 
            "驱狐窒鼯鼠，扫径开堂皇。", 
            "湿泥涂旧壁，嫩草覆新黄。", 
            "桃花知我至，屋角舒红芳。", 
            "旧燕喜我归，呢喃话空梁。", 
            "蒲塘春水暖，飞出双鸳鸯。", 
            "念我故妻子，羁卖东南庄。", 
            "圣恩许归赎，携钱负橐囊。", 
            "其妻闻夫至，且喜且徬徨。", 
            "大义归故夫，新夫非不良。", 
            "摘去乳下儿，抽刀割我肠。", 
            "其儿知永绝，抱颈索我娘。", 
            "隋地几翻覆，泪面涂泥浆。", 
            "上堂辞舅姑，舅姑泪浪浪。", 
            "赠我菱花镜，遗我泥金箱。", 
            "赐我旧簪珥，包并罗衣裳。", 
            "好好作家去，永永无相忘。", 
            "后夫年正少，惭惨难禁当。", 
            "潜身匿邻舍，背树倚斜阳。", 
            "其妻径以去，绕陇过林塘。", 
            "后夫携儿归，独夜卧空房。", 
            "儿啼父不寐，镫短夜何长。"
        ], 
        "title": "还家行", 
        "type": "古风", 
        "yun": "阳"
    }, 
    {
        "author": "郑燮", 
        "era": "清", 
        "subtype": "五言绝句", 
        "text": [
            "雾裹山疑失，雷鸣雨未休。", 
            "夕阳开一半，吐出望江楼。"
        ], 
        "title": "江晴", 
        "type": "绝句", 
        "yun": "尤"
    }, 
    {
        "author": "郑燮", 
        "era": "清", 
        "subtype": "五言绝句", 
        "text": [
            "一节复一节，千枝攒万叶。", 
            "我自不开花，免撩蜂与蝶。"
        ], 
        "title": "竹", 
        "type": "绝句", 
        "yun": "叶"
    }, 
    {
        "author": "郑燮", 
        "era": "清", 
        "subtype": "五言绝句", 
        "text": [
            "兰草已成行，山中意味长。", 
            "坚贞还自抱，何事斗群芳。"
        ], 
        "title": "题画兰", 
        "type": "绝句", 
        "yun": "阳"
    }, 
    {
        "author": "郑燮", 
        "era": "清", 
        "subtype": "五言绝句", 
        "text": [
            "大雪满天地，胡为仗剑游。", 
            "欲谈心里事，同上酒家楼。"
        ], 
        "title": "题游侠图", 
        "type": "绝句", 
        "yun": "尤"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "此是幽贞一种花，不求闻达只烟霞。", 
            "采樵或恐通来径，更写高山一片遮。"
        ], 
        "title": "兰", 
        "type": "绝句", 
        "yun": "麻"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "烟蓑雨笠水云居，鞋样船儿帽样庐。", 
            "卖取青钱沽酒得，乱摊荷叶摆鲜鱼。"
        ], 
        "title": "由兴化迂曲至高邮七绝句", 
        "type": "绝句", 
        "yun": "鱼"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "进又无能追又难，宦途局蹐不堪看。", 
            "吾家颇有东篱菊，归去秋风耐岁寒。"
        ], 
        "title": "画菊与某官留别", 
        "type": "绝句", 
        "yun": "寒"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "丞相纷纷诏敕多，绍兴天子只酣歌。", 
            "金人欲送徽钦返，其奈中原不要何！"
        ], 
        "title": "绍兴", 
        "type": "绝句", 
        "yun": "歌"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "春兰未了夏兰开，万事催人莫要呆；", 
            "阅尽荣枯是盆盎，几回拔去几回栽。"
        ], 
        "title": "盆兰", 
        "type": "绝句", 
        "yun": "灰"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "卖得鲜鱼二百钱，米粮炊饭放归船。", 
            "拔来湿苇烧难着，晒在垂杨古岸边。"
        ], 
        "title": "渔家", 
        "type": "绝句", 
        "yun": "先"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "衙斋卧听萧萧竹，疑是民间疾苦声。", 
            "些小吾曹州县吏，一枝一叶总关情。"
        ], 
        "title": "潍县署中画竹呈年伯包大中丞括", 
        "type": "绝句", 
        "yun": "庚"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "国破家亡鬓总皤，一囊诗画作头陀。", 
            "横涂竖抹千千幅，墨点无多泪点多！"
        ], 
        "title": "题屈翁山诗札、石涛石溪八大山人山水", 
        "type": "绝句", 
        "yun": "歌"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "两枝修竹出重霄，几叶新篁倒挂梢。", 
            "本是同根复同气，有何卑下有何高！"
        ], 
        "title": "题画竹", 
        "type": "绝句", 
        "yun": null
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "四十年来画竹枝，日间挥写夜间思。", 
            "冗繁削尽留清瘦，画到生时是熟时。"
        ], 
        "title": "题画竹", 
        "type": "绝句", 
        "yun": "支"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "晨起开门雪满山，雪晴云淡日光寒。", 
            "檐流未滴梅花冻，一种清孤不等闲。"
        ], 
        "title": "山中雪后", 
        "type": "绝句", 
        "yun": null
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "悬岩小阁碧梧桐，似有人声在半空。", 
            "百叩铜环浑不应，松花满地午荫浓。"
        ], 
        "title": "游白狼山两首", 
        "type": "绝句", 
        "yun": null
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "咬定青山不放松，立根原在破岩中；", 
            "千磨万击还坚韧，任尔东西南北风。"
        ], 
        "title": "题竹石", 
        "type": "绝句", 
        "yun": "东"
    }, 
    {
        "author": "郑燮", 
        "era": "清", 
        "subtype": "七言绝句", 
        "text": [
            "小廊茶熟已无烟，折取寒花瘦可怜。", 
            "寂寂柴门秋水阔，乱鸦揉碎夕阳天。"
        ], 
        "title": "小廊", 
        "type": "绝句", 
        "yun": "先"
    }, 
    {
        "author": "郑燮", 
        "era": "清", 
        "subtype": "五言律诗", 
        "text": [
            "独上秋城望，高楼出晓烟。", 
            "西风漳邺水，旭日鲁邹天。", 
            "过客荒无馆，供官薄有田。", 
            "时平兼地僻，何况又丰年。"
        ], 
        "title": "登范县城东楼", 
        "type": "律诗", 
        "yun": "先"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "忽漫泥金入破篱，举家欢喜又增悲。", 
            "一枝桂影功名小，十载征途发达迟。", 
            "何处宁亲唯哭墓，无人对镜懒窥帷。", 
            "他年纵有毛公檄，捧入华堂却慰谁？"
        ], 
        "title": "得南闱捷音", 
        "type": "律诗", 
        "yun": "支"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "晨星断雁几文人，错落江河湖海滨。", 
            "抹去春秋自花实，逼来霜雪更枯筠。", 
            "女称绝色邻夸艳，君有奇才我不贫。", 
            "不买明珠买明镜，爱他光怪是先秦。"
        ], 
        "title": "赠袁枚", 
        "type": "律诗", 
        "yun": "真"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "划破寒云漳水流，残星画角动谁楼。", 
            "孤城旭日牛羊出，万里新霜草木秋。", 
            "铜雀荒凉遗瓦在，西陵风雨石人愁。", 
            "分香一夕雄心尽，碑板仍题汉彻侯。"
        ], 
        "title": "邺城", 
        "type": "律诗", 
        "yun": "尤"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "画舫乘春破晓烟，满城丝管拂榆钱。", 
            "千家养女先教曲，十里栽花算种田。", 
            "雨过隋堤原不湿，风吹红袖欲登仙。", 
            "词人久已伤头白，酒暖香温倍悄然。"
        ], 
        "title": "扬州 其一", 
        "type": "律诗", 
        "yun": "先"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "廿四桥边草径荒，新开小港透雷塘。", 
            "画楼隐隐烟霞远，铁板铮铮树木凉。", 
            "文字岂能传太守，风流原不碍隋皇。", 
            "量今酌古情何限，愿借东风作小狂。"
        ], 
        "title": "扬州 其二", 
        "type": "律诗", 
        "yun": "阳"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "江上澄鲜秋水新，邗沟几日雪迷津。", 
            "千年战伐百余次，一岁变更何限人。", 
            "尽把黄金通显要，惟余白眼到清贫。", 
            "可怜道上饥寒子，昨日华堂卧锦茵。"
        ], 
        "title": "扬州 其四", 
        "type": "律诗", 
        "yun": "真"
    }, 
    {
        "author": "郑燮", 
        "era": "清", 
        "subtype": "七言律诗", 
        "text": [
            "四五十家负郭民，落花厅事净无尘。", 
            "苦蒿菜把邻僧送，秃袖鹑衣小吏贫。", 
            "尚有隐幽叹尽烛，何曾顽梗竟能驯。", 
            "县门一尺情犹隔，况是君门隔紫宸。"
        ], 
        "title": "范县", 
        "type": "律诗", 
        "yun": "真"
    }, 
    {
        "author": "郑国藩", 
        "era": "清", 
        "subtype": "五言排律", 
        "text": [
            "为订登高约，裁笺尽日忙。", 
            "鹤鸣频倡和，驹隙易参商。", 
            "落帽晨空过，题糕愿待偿。", 
            "展期开胜会，佳话续重阳。", 
            "湖面蘋吹碧，岩腰菊吐黄。", 
            "联翩争拾级，婉娈喜成行。", 
            "迟客僧开径，窥人鸟坐墙。", 
            "微霜寒石室，疏桁静禅房。", 
            "竹籁添朝爽，茶烟飏午凉。", 
            "青精分枣饵，白堕泛萸觞。", 
            "选胜穷幽磴，探奇出上方。", 
            "解衣同磅礴，掉臂任清狂。", 
            "雁塔题摩藓，雷台屦试芒。", 
            "乘风高阁立，待月小亭望。", 
            "席布谈徐纵，歌徵兴倍长。", 
            "双声翻绛树，三叠谱霓裳。", 
            "倚笛云都遏，横琴耳更洋。", 
            "旋宫知换律，刻羽看调簧。", 
            "易水首收筑，雍门韵绕梁。", 
            "观棋猧乱局，品画客登床。", 
            "地僻尘缘隔，秋深桂子香。", 
            "鸿飞留雪爪，鳷擘壮诗肠。", 
            "砵击红裁候，珠联翠剪刚。", 
            "烟霞供吐属，天地共低昂。", 
            "竞病争䤹句，尖叉孰擅场。", 
            "百篇才重李，四杰首推王。", 
            "凤岭思陈迹，乌台演旧章。", 
            "群贤皆入室，馀子亦升堂。", 
            "罚例依金谷，摛词异醉乡。", 
            "遥峰千稿本，大块一行囊。", 
            "所慨天心异，凭谁国步匡。", 
            "采风馀板荡，论世感沧桑。", 
            "外侮交相逼，殷忧未易搪。", 
            "处裈多蚤虱，同室况蜩螗。", 
            "缺孰金瓯惜，冥如擿埴猖。", 
            "釜鱼徒泼泼，幕燕故翔翔。", 
            "薇蕨看谁采，安危在自强。", 
            "二仪催短景，一笑下崇冈。", 
            "唱晚渔歌起，吹归牧笛扬。", 
            "人声喧夕照，鸦影乱疏樟。", 
            "屐齿无前后，游踪互较量。", 
            "回头烟霭合，黛色郁苍苍。"
        ], 
        "title": "续重阳湖山登高", 
        "type": "排律", 
        "yun": "阳"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "疏疏花叶墨痕乾，刚欲平章下笔难。", 
            "尽道香为王者贵，几人解共牡丹看。"
        ], 
        "title": "题画兰", 
        "type": "绝句", 
        "yun": "寒"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "破萼无须羯鼓催，晓风时送暗香来。", 
            "怪他玉骨崚嶒甚，不到天寒总不开。"
        ], 
        "title": "早梅", 
        "type": "绝句", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "履石穿云不计程，东风吹雨入松声。", 
            "举头忽讶天如线，人在深山峡里行。"
        ], 
        "title": "山行 其一", 
        "type": "绝句", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "落花满径湿香泥，步过东坡又转西。", 
            "忽听声声行不得，万山深处鹧鸪啼。"
        ], 
        "title": "山行 其二", 
        "type": "绝句", 
        "yun": "齐"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "牛皮嶂上雨空濛，俯视忽惊失众峰。", 
            "记得旧游风景好，排青滴翠几千重。"
        ], 
        "title": "山行 其三", 
        "type": "绝句", 
        "yun": "冬"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "楝花开过日方长，菡萏风来满院香。", 
            "雪藕一瓯棋一局，人间何处不羲皇。"
        ], 
        "title": "消夏词 其一", 
        "type": "绝句", 
        "yun": "阳"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "银瓶滚雪试新茶，槐火新添兴味赊。", 
            "最是月明风定后，一篇秋水读南华。"
        ], 
        "title": "消夏词 其二", 
        "type": "绝句", 
        "yun": "麻"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "镇日留香不捲帘，安排韵事斗叉尖。", 
            "儿童识得閒中趣，宝鸭烟微仔细添。"
        ], 
        "title": "消夏词 其三", 
        "type": "绝句", 
        "yun": "盐"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "流水高山事偶然，敢将焦尾比前贤。", 
            "拂琴抚缦君休笑，寄兴由来不在弦。"
        ], 
        "title": "消夏词 其四", 
        "type": "绝句", 
        "yun": "先"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "准拟花前醉浊醪，重阳无菊眼空劳。", 
            "秋风恐被骚人怨，吹取晴霞上小桃。"
        ], 
        "title": "九日庭菊未开桃花反盛放异而索句得七绝四章但取协韵不分次第也 其一", 
        "type": "绝句", 
        "yun": "豪"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "枝头灼灼灿琼瑰，消息无烦羯鼓催。", 
            "想是春情难自閟，含香又向九秋开。"
        ], 
        "title": "九日庭菊未开桃花反盛放异而索句得七绝四章但取协韵不分次第也 其二", 
        "type": "绝句", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "金风瑟瑟袅馀霞，春色依稀认未差。", 
            "天为诗人新破例，众芳消尽尚开花。"
        ], 
        "title": "九日庭菊未开桃花反盛放异而索句得七绝四章但取协韵不分次第也 其三", 
        "type": "绝句", 
        "yun": "麻"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "不向三春斗艳阳，翻从九日傲清霜。", 
            "料应久厌繁华境，欲伴东篱晚菊香。"
        ], 
        "title": "九日庭菊未开桃花反盛放异而索句得七绝四章但取协韵不分次第也 其四", 
        "type": "绝句", 
        "yun": "阳"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "又是红羊换劫年，笳声吹破夕阳天。", 
            "残棋半局谁收拾，坐对河山一黯然。"
        ], 
        "title": "次韵和麦召苃旅汕感怀 其一", 
        "type": "绝句", 
        "yun": "先"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "忧世空惊两鬓丝，故园回首隔天涯。", 
            "腊梅花放春光近，想见离怀共抚时。"
        ], 
        "title": "次韵和麦召苃旅汕感怀 其二", 
        "type": "绝句", 
        "yun": "支"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "江城镇日锁寒晖，拍岸涛声夜入帏。", 
            "难得钱王射潮弩，尽倾浊酒掩荆扉。"
        ], 
        "title": "次韵和麦召苃旅汕感怀 其三", 
        "type": "绝句", 
        "yun": "微"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "弧矢当天斗柄欹，霜风料峭雁来时。", 
            "诗书本是升平业，戎马仓皇枉费辞。"
        ], 
        "title": "次韵和麦召苃旅汕感怀 其四", 
        "type": "绝句", 
        "yun": "支"
    }, 
    {
        "author": "郑国藩", 
        "era": "清", 
        "subtype": "七言绝句", 
        "text": [
            "潮落鮀江旅梦清，地炉守岁夜灯明。", 
            "酒边知有齐眉案，消尽离愁笑语生。"
        ], 
        "title": "次韵和麦召苃旅汕感怀 其五", 
        "type": "绝句", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "万木萧萧下，人归鳄渚秋。", 
            "星河明极浦，渔火淡孤舟。", 
            "桥影双流合，山痕一发浮。", 
            "乡心何处认，凉月正当头。"
        ], 
        "title": "鳄渚夜渡", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "玉宇无纤翳，空亭坐夜凉。", 
            "松风千树雨，竹月万竿霜。", 
            "宿鸟时惊起，流萤偶放光。", 
            "倚楼谁弄笛，有客正思乡。"
        ], 
        "title": "金山亭坐月", 
        "type": "律诗", 
        "yun": "阳"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "世事忘怀久，郊原携杖行。", 
            "乾坤双眼阔，笠屐一身轻。", 
            "枫叶寒鸦影，芦花旅雁声。", 
            "乱离今有象，何处问鸥盟。"
        ], 
        "title": "秋日郊行", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "冷寺荒郊外，斜阳古渡头。", 
            "钟声摇暮岭，塔影枕寒流。", 
            "黄叶村前路，孤帆渚外舟。", 
            "风凉衣觉薄，气候已深秋。"
        ], 
        "title": "江头即景", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "布谷催耕候，芳郊选胜晨。", 
            "山河非故国，草木自新春。", 
            "叹逝空成赋，逃名尚有身。", 
            "桃源他日到，谁是避秦人。"
        ], 
        "title": "春郊感怀", 
        "type": "律诗", 
        "yun": "真"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "夜泊临荒戍，寒江静不流。", 
            "星光多在水，月色半依楼。", 
            "鼓角催残梦，山河动远愁。", 
            "干戈何日定，一岁又深秋。"
        ], 
        "title": "夜泊", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "停舫临危屿，攀萝学小猱。", 
            "岩欹嵌坠石，岸仄勒奔涛。", 
            "举首惊天窄，连峰出地高。", 
            "砉然时一啸，馀响落江皋。"
        ], 
        "title": "登屿溪山", 
        "type": "律诗", 
        "yun": "豪"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "秋至新凉重，停琴露气鲜。", 
            "树彫窗漏月，夜静鸟栖烟。", 
            "乡思寒砧外，吟情浊酒边。", 
            "重阳霜信近，篱菊暗香传。"
        ], 
        "title": "次韵和蔡秋农秋夜即事", 
        "type": "律诗", 
        "yun": "先"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "秋水长天接，空澄一色鲜。", 
            "江光摇薄霭，山影倒寒烟。", 
            "去雁平沙外，归帆落照边。", 
            "枫林红更好，消息早霜传。"
        ], 
        "title": "秋江晚眺叠前韵", 
        "type": "律诗", 
        "yun": "先"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "群峰相对出，一水望中分。", 
            "溪浅船磨石，山高树碍云。", 
            "炊烟岩腹见，樵唱岭头闻。", 
            "却指来时路，枫林落叶纷。"
        ], 
        "title": "过枫树湾", 
        "type": "律诗", 
        "yun": "文"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "幽人不可见，深避等猿猱。", 
            "梅雨湿残雪，松风起暮涛。", 
            "山回疑地尽，石矗仰天高。", 
            "借问衡门路，鹤鸣在九皋。"
        ], 
        "title": "寻隐者不遇叠屿溪韵", 
        "type": "律诗", 
        "yun": "豪"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "岸仄篷捎荻，滩横水拒篙。", 
            "背绳齐肚俯，肩棹仰尻高。", 
            "用力时邪许，呼风想郁陶。", 
            "好将人事看，涉世总忧劳。"
        ], 
        "title": "看刺船", 
        "type": "律诗", 
        "yun": "豪"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "压屋云如墨，危檐鸟雀归。", 
            "疾风三面趁，横雨四边飞。", 
            "浪急江争立，山空树合围。", 
            "绥丰知有兆，土瘠雹添肥。"
        ], 
        "title": "六月四日避暑金山午后天色陡暗狂风骤雨四面交射中杂小雹其大如豆或云丰年之兆也诗以纪之", 
        "type": "律诗", 
        "yun": "微"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "昔并皋比拥，磋磨互友师。", 
            "谈经频折角，刻烛记催诗。", 
            "园溉珠三树，庭趋玉一枝。", 
            "遥知秋月夜，叉手醉吟时。"
        ], 
        "title": "次韵寄王慕韩萃园", 
        "type": "律诗", 
        "yun": "支"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "不尽嘤鸣感，诗筒次第来。", 
            "抛砖期引玉，论古识通材。", 
            "陆海寒翻雪，潘江锐走雷。", 
            "西窗频剪烛，一读一低徊。"
        ], 
        "title": "曩为马公墓书感诗承好我诸君先后次韵寄和严词微义益动思古之情爰成五律二章鸣谢 其一", 
        "type": "律诗", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "新诗争吊古，直道仰高风。", 
            "字带青霜冷，词修白雪工。", 
            "是非今论定，好恶此心同。", 
            "相约铭贞石，千秋證爪鸿。"
        ], 
        "title": "曩为马公墓书感诗承好我诸君先后次韵寄和严词微义益动思古之情爰成五律二章鸣谢 其二", 
        "type": "律诗", 
        "yun": "东"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "遗什琳琅在，陈编检校难。", 
            "馀材搜爨火，佚事补陔兰。", 
            "读异刘藜照，铭同孔鼎看。", 
            "琴堂归去后，珍重细雠刊。"
        ], 
        "title": "读梓关大令所校刊翁晋公昼锦堂遗集题词 其一", 
        "type": "律诗", 
        "yun": "寒"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "闻道唐梁际，皇华重使才。", 
            "诏传东洛远，国自古闽开。", 
            "择木良禽意，承家昼锦裁。", 
            "多君能继述，一卷抵琼瑰。"
        ], 
        "title": "读梓关大令所校刊翁晋公昼锦堂遗集题词 其二", 
        "type": "律诗", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "聚首才经岁，骊歌忽在门。", 
            "交情君子淡，古道照人温。", 
            "留别诗三首，清谈酒一樽。", 
            "临歧珍重意，世事莫深论。"
        ], 
        "title": "送别邹校长炽昌兼柬诸同事 其一", 
        "type": "律诗", 
        "yun": "元"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "去去从兹别，春风二月天。", 
            "离怀馀旧雨，行色壮吟鞭。", 
            "马齿惭吾长，鸿泥自夙缘。", 
            "珠江千里隔，后会定何年。"
        ], 
        "title": "送别邹校长炽昌兼柬诸同事 其二", 
        "type": "律诗", 
        "yun": "先"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "好雨如佳客，相逢解闷襟。", 
            "热蝇踪渐远，凉月影刚临。", 
            "座有清风入，人无俗气侵。", 
            "羲皇傥可侣，莫负此时心。"
        ], 
        "title": "次韵和李仰莲喜雨", 
        "type": "律诗", 
        "yun": "侵"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "后时偷谒圣，拜跪恐人看。", 
            "制度更新日，威仪率旧难。", 
            "春风频送暖，晓日尚馀寒。", 
            "反古原非计，问心且可安。"
        ], 
        "title": "民国元年革新制度开学谒圣初用鞠躬礼诗以志感 其一", 
        "type": "律诗", 
        "yun": "寒"
    }, 
    {
        "author": "郑国藩", 
        "era": "清", 
        "subtype": "五言律诗", 
        "text": [
            "耶教传西土，欧人拜舞忙。", 
            "如何周礼在，翻使汉仪亡。", 
            "奇局开千古，斯文系百王。", 
            "鲰生意何有，日月自辉光。"
        ], 
        "title": "民国元年革新制度开学谒圣初用鞠躬礼诗以志感 其二", 
        "type": "律诗", 
        "yun": "阳"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "万树秋声搅梦痕，望京楼上几斜曛。", 
            "星环北极辰犹拱，鹿走中原事未分。", 
            "忧世君真同贾傅，反骚我久愧扬云。", 
            "何当把臂深林里，共友空山麋鹿群。"
        ], 
        "title": "次韵和王逸叟感怀", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "如欲有云，不知何言。", 
            "中心冥顽，孰为心酸。", 
            "我有女弟，曰嫔于陈。", 
            "孝恭无间，族姻归仁。", 
            "天祻吾门，两兄继捐。", 
            "子不胜丧，从之九泉。", 
            "嗟我与子，名为弟昆。", 
            "少小相依，长而遂分。", 
            "此分非他，子亡我存。", 
            "各有恨泪，流为黄泉。", 
            "往者万古，来者亿年。", 
            "尔我甚殊，倏忽其间。", 
            "手足奚亲？萍梗奚缘？", 
            "我寻子形，柷若梦残。", 
            "兀然惊疑，匪醉而颠。", 
            "嗟我与子，名为弟昆。", 
            "曾谓弟昆，不如路人。", 
            "子为枯骸，我为游魂。", 
            "从此长绝，理无复全。"
        ], 
        "title": "萱妹痛兄而殒作诀妹辞", 
        "type": "四言诗", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南渡遗嫠流人伍，老去才名谁比数？", 
            "歌辞激愤一世无，小朝廷人真愧汝。", 
            "画图省识古词女，比似黄花瘦几许。", 
            "赵侯赞之署德父，政和四年岁甲午。", 
            "胡马未窥想宁处，归来堂中正媚妩。", 
            "生小聪明喜自赌，金石图书斗记取。", 
            "暮年作序戒好古，叙述乱离备悽苦。", 
            "何来云麓与苕溪，未识绍兴老命妇。", 
            "建炎系录尤莽卤，俞君编缉年可谱。", 
            "行迹章章俨对簿，半塘老人刻乐府。", 
            "殷勤轶篇手搜补，摹图徵题更志语。", 
            "表微事较好奇愈，荼蘼云巢今何所？", 
            "惟有流传漱玉词，坐觉清晖照眉宇。"
        ], 
        "title": "为王幼霞阁长鹏运题易安居士小像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "家孥寄人食，一身居都门。", 
            "谁言不易居，寝处长苦闲。", 
            "昼倦俄欲觉，诸生诵已繁。", 
            "取书与相和，梦我丱角年。", 
            "从嘲先生痴，涸辙枯微官。", 
            "尚憎凤皇池，今为鹅鸭喧。", 
            "岂知无巢者，暮雨鸦飞翻。", 
            "十旬沈我书，方寸丛忧患。", 
            "耐閒特不易，所学诚空言。"
        ], 
        "title": "官学杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "今年本苦旱，一雨遽浩浩。", 
            "桑乾既北决，滹沱亦南倒。", 
            "畿民半漂没，千里势如扫。", 
            "皇仁虽亟赈，岂免穷无告。", 
            "致灾大臣咎，幸已宽谴诮。", 
            "夫何反行乐，张晏恣燕犒。", 
            "吾皇富春秋，左右赖辅导。", 
            "谁司致君责，老智讵称髦。", 
            "位卑固有罪，悲叹心孔悼。"
        ], 
        "title": "官学杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "五月六月交，雨势昼夜大。", 
            "中宵闻嘂呼，巷屋纷倒坏。", 
            "朋亲断奔视，消息各狼狈。", 
            "忍盦庭柳拔，乙盦床书败。", 
            "经旬觏檐日，云意仍叆叇。", 
            "众情馀震惧，传说播灵怪。", 
            "乃云芦沟绝，蛟螭骋狡狯。", 
            "丰台十数乡，筑堰幸自卫。", 
            "河神蛇服出，巫语索祭赛。", 
            "方当风雨黑，昆明势尤倍。", 
            "神灯见十三，倏忽助澎湃。", 
            "或言乃龙目，激波涌堤外。", 
            "行宫墙甫合，荡突渺疆界。", 
            "奔腾谁能遏，阒若潮自退。", 
            "游幸非所宜，毋乃神祇戒。", 
            "老鼋过城隅，容与状无畏。", 
            "都人夙好事，填道杂粉黛。", 
            "阴奸竞得意，熟视但我辈。"
        ], 
        "title": "官学杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "公卿喜接士，清望雅所归。", 
            "良莠虽杂陈，此意未可非。", 
            "谓彼为士者，岂无以自居。", 
            "谨身保令名，庶足酬己知。", 
            "如何务苟得，暮夜靡不为。", 
            "坐令倒屣人，鼠璞遭世讥。", 
            "少年固可尔，垂老胡奈痴。", 
            "阴求或不餍，恚怒仍怨咨。", 
            "纷吾二三子，名盛毁亦随。", 
            "朋友有难言，我怀良郁伊。"
        ], 
        "title": "官学杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "习静必于动，解人无不可。", 
            "马足复车尘，中著瞢腾我。", 
            "侧肩入戏场，里耳聚已夥。", 
            "众生等螟蛉，吾岂殊果蠃？", 
            "绕梁遇法曲，赏音久亦颇。", 
            "持此较奔波，所得讵幺么。"
        ], 
        "title": "官学杂诗 其五", 
        "type": "古风", 
        "yun": "哿"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "冷淡自为欢，所居必移情。", 
            "今年青溪傍，欠我勃窣行。", 
            "画舫弦管脆，草堂风月清。", 
            "底用持誇渠，政缺一水横。", 
            "日西引散步，巷尾欣未经。", 
            "豁然得纵目，迤逦带高城。", 
            "初来尚见底，再来波遂平。", 
            "石桥偶俯眺，尘颜写空青。", 
            "王邸郁葱葱，林中露飞甍。", 
            "垂鞭马上郎，何物生宁馨。", 
            "归来急作书，记此眼暂明。", 
            "江湖是吾性，朝市非公能。"
        ], 
        "title": "官学杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "书来意万千，隔此纸一重。", 
            "持剪手自发，尚恐读易穷。", 
            "向来喜夜书，灯花剔幢幢。", 
            "墨淡字断续，体势殊未工。", 
            "实亦无所语，但道无恙侬。", 
            "欲知许时事，丁宁寻欢悰。", 
            "生理本可笑，日对蓬发僮。", 
            "甚思逐春游，出门成孤踪。", 
            "正月月圆时，斜街鼓鼕鼕。", 
            "二月月圆时，我在官学中。", 
            "诗就还独吟，书史颇亦攻。", 
            "署中时来云，某日当趋公。", 
            "赁车便应去，车声何玲珑。", 
            "友朋有几人，旬馀或相逢。", 
            "笑谈破无俚，神情总悤悤。", 
            "说归渐可厌，画饼饥岂充。", 
            "回头看庭树，谁能送飞鸿？"
        ], 
        "title": "家书至却寄 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "大七黠可怜，岁暮甫断乳。", 
            "孟冬我行时，识字已百许。", 
            "渠姊强解事，笑语颇楚楚。", 
            "见舅肆顽痴，娅姹聒大母。", 
            "小七虽未周，神气溢阿堵。", 
            "汝身尚抱疾，课读底须苦。", 
            "十三毕经书，那不见渠父。", 
            "今年过三十，偃蹇困尘土。", 
            "微官羁辇下，剧似搬姜鼠。", 
            "更无旁人嘲，餐饭讲训诂。", 
            "昨朝值无事，出城日当午。", 
            "道旁见笼雀，倾囊唤买取。", 
            "开笼瞥四散，幸未伤翅羽。", 
            "追飞似公妪，啾唧上邻宇。", 
            "放生事大好，愿力庇儿女。", 
            "更求得暂归，归时汝应愈。"
        ], 
        "title": "家书至却寄 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "坐看林叶黄，已有难留意。", 
            "秋阴积离色，送我以寒吹。", 
            "亲朋裁三五，念别数相诣。", 
            "去来自细事，所叹迫生计。", 
            "翻然徇微念，赴之颇沈鸷。", 
            "宁辞长途劳，聊免他时悔。", 
            "海波千万叠，适志即平地。", 
            "驱车出东门，眇默身如寄。"
        ], 
        "title": "出京", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "黑云涌出极可畏，中有鳞虫得熟视。", 
            "离蛰奋飞恣游戏，咫尺真愁雷雨至。", 
            "阙角谛寻悉题字，辟火曾云著灵异。", 
            "董源笔欤或黄筌，寄此苍茫神灵意。", 
            "吾闻神物善自翳，见尾向来羞尔辈。", 
            "抑郁无言短人气，老子平生宁足贵。"
        ], 
        "title": "鉴泉听事悬画龙子朋咏之余亦继作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "断腕高松氏，歌者良纷纷。", 
            "四坐且勿喧，听代保郎言。", 
            "保郎家江户，事在明治前。", 
            "少小无所知，但念知己恩。", 
            "藩法时方酷，义父抱深冤。", 
            "狱急待自杀，营救穷百端。", 
            "俱死犹不解，智竭惟有身。", 
            "探怀出白刃，霜光蚀我魂。", 
            "低回语左臂，全归愧难全。", 
            "断者不复续，今日与汝分。", 
            "欲下齿牙断，神鬼啼右边。", 
            "谁知父母躯，彼此乃相残。", 
            "一挥何时落，昏绝耳不闻。", 
            "俄然视白日，岂意犹生存。", 
            "收我刀如风，涤我血翻盆。", 
            "修书仍函腕，驰献辞悲酸。", 
            "义父幸得白，残躯越中年。", 
            "支体已不痛，沈痛在心肝。", 
            "卖药溷市人，忏悔向世尊。", 
            "众生有疾苦，莫似我艰辛。", 
            "大清黎公来，遗我以古文。", 
            "李公尤慷慨，陈义高青天。", 
            "保郎身见在，保郎名已传。", 
            "会有义士知，热泪坠衣巾。", 
            "人生历情劫，忧患深相缠。", 
            "本心要不昧，君子或见怜。", 
            "保郎骨可朽，义士泪不乾。"
        ], 
        "title": "高松保郎诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "君于我厚矣，不鄙谓我语。", 
            "所云讵无缪，政自出肺腑。", 
            "闻君道贤伯，老辈具风矩。", 
            "门中足师法，岂复假外取。", 
            "亲贤远不肖，此事已为主。", 
            "性情端且厚，俊哲必乐与。", 
            "文字艺之末，费日浪自苦。", 
            "但当勤读史，大义了今古。", 
            "自居在何等，肯作流俗伍？", 
            "知君多良友，走也岂足数。", 
            "离居傥相忆，莫哂渠言腐。"
        ], 
        "title": "赠郑瀚生（玉轩京卿之犹子）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "与子同出都，十六年于兹。", 
            "子今复入都，良甚喜以悲。", 
            "两兄虽未老，皆异年少时。", 
            "事业那可说，所忧寒与饥。", 
            "我如风中船，奔涛猛相持。", 
            "不怨漂流苦，但恨常乖离。", 
            "何时得停泊，甘心趋路岐。", 
            "向来盛负气，不自谓我非。", 
            "进士弃不求，从人诟狂痴。", 
            "念子行入世，科第政所期。", 
            "闽士多褊狭，此语古已讥。", 
            "器闳乃受大，要须力戒之。", 
            "何物益神智，读书乌可迟。", 
            "吾今之所行，世人讵见知。", 
            "似傲非慢侮，似倦非摧颓。", 
            "寸心虹贯月，子胡愁我为？"
        ], 
        "title": "送柽弟入都", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "日枝蓄深苍，细巷藏山麓。", 
            "清溪复绕巷，弥望但高木。", 
            "西寻巷欲尽，杝落窥我屋。", 
            "入门势稍邃，纸窗昼常绿。", 
            "累垂柿与梨，离立松与槲。", 
            "连楹作磬折，三面成五曲。", 
            "闺人爱西南，临水好送目。", 
            "东轩尤蒙密，敷坐客所肃。", 
            "距轩北二椽，宜以栖我仆。", 
            "周遮望若隔，呼唤应颇速。", 
            "跳梁便儿女，饮啖足蔬肉。", 
            "旬馀困坐起，月许忘局促。", 
            "丁宁促洒扫，婢媪额屡蹙。", 
            "比邻各勤洁，讵可愧彼族。", 
            "雨檐报晚霁，片月如凉旭。", 
            "晴灯闹流星，繁丝压孤竹。", 
            "奔车汤忽沸，推枕声在褥。", 
            "中宵起舒啸，夜气漫林谷。", 
            "乡心茫欲碎，离念牵更酷。", 
            "我愁妇亦叹，身世付转毂。", 
            "中原民情敝，隐患在心腹。", 
            "此邦俗亦偷，交谊聊云睦。", 
            "谁能任兹事，起造斯世福。", 
            "微官欲何道，一饱忍千辱。", 
            "悲呻久不寝，人世寐正熟。", 
            "雏鸡尔谁戒，向曙强咿喔。"
        ], 
        "title": "立秋永田町日枝山下新居作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "湿云重难起，雨气夜不小。", 
            "河堤决屋顶，汹汹遂至晓。", 
            "新凉睡味美，惊觉讶非早。", 
            "披衣趣具食，杂进殊草草。", 
            "出门沟浍溢，未敢怯途潦。", 
            "因思宵来势，疑恐小楼倒。", 
            "楼前甫拆屋，东北豁可瞭。", 
            "斜风时潇潇，远树淡袅袅。", 
            "低头或终日，书史粗省了。", 
            "近来罢午餐，薄粥润吻燥。", 
            "朝夕出无车，纵步自轻矫。", 
            "他人笑吾吝，彼浅恶知道。", 
            "壮夫事事可，妙赏恃怀抱。", 
            "使吾行负担，亦足营一饱。"
        ], 
        "title": "雨后徒步入署", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "作书无难易，要自习之久。", 
            "苟怀世人誉，俗笔终在手。", 
            "古今祇此字，点画别谁某。", 
            "必随人作计，毋怪落渠后。", 
            "但当一扫尽，逸兴寄指肘。", 
            "行閒驰真气，莫复抟土偶。", 
            "时贤争南北，扰扰吾无取。", 
            "狂奴薄有态，或者进猿叟。", 
            "达哉临川言，妄凿妍与丑。"
        ], 
        "title": "作书久不能进愤然赋此", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吾年十二熟仪礼，闇诵全部色不挠。", 
            "尔雅急就亦宿读，当时恚渠云等道。", 
            "长大孤露事举业，文辞颇复心所好。", 
            "数年之间失八九，偶取温习翻苦奥。", 
            "治经念自小学始，桂段严王手勘校。", 
            "久闻遵义未得见，《逸字》《汗简》名尤噪。", 
            "渐怜岁月去飘忽，精力无成坐消耗。", 
            "君今遗此令我愁，便恐悠悠迹如扫。", 
            "郑君朴学仍能诗，瘦硬偏工兼澹妙。", 
            "一生自哀独何事，得丧何人为计较。", 
            "不如学道积毫发，入世差同饥可疗。", 
            "养心聊复期尽年，火速捐书真得要。"
        ], 
        "title": "黎受生遗郑子尹书四种及巢经巢诗钞", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "此日不足惜，去我逝安往？", 
            "山风剥庭叶，晚意太卤莽。", 
            "宁知吾送汝，对景聊俯仰。", 
            "经行万马中，驻足看扰攘。", 
            "乃于瞥然际，而作攫取想。", 
            "用意如许毒，所得徒自罔。"
        ], 
        "title": "冬日杂诗以仰视皇天白日速为韵 其一", 
        "type": "古风", 
        "yun": "养"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "日人行新法，中国始遣使。", 
            "华民我自辖，诸国不得视。", 
            "彼非不欲尔，实亦势所至。", 
            "来者更五公，交涉略可志。", 
            "吾初检案牍，抄撮取关系。", 
            "会以事不竟，讫未就编次。", 
            "又观图书馆，典籍亦略备。", 
            "尽蒐为目录，颇足资考异。", 
            "迁延顾莫往，尤未坠此意。"
        ], 
        "title": "冬日杂诗以仰视皇天白日速为韵 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "运会今何世，更霸起西方。", 
            "谁能安士农？唯闻逐工商。", 
            "贾胡合千百，其国旋富强。", 
            "此风既东来，凌厉世莫当。", 
            "日本类儿戏，变化如风狂。", 
            "天机已可见，人心奈披猖。", 
            "诚恐时无人，礼义坐销亡。", 
            "豪杰皆安在，俗佞空张皇。"
        ], 
        "title": "冬日杂诗以仰视皇天白日速为韵 其三", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "麴町往筑地，正出东海湾。", 
            "诸胡所聚居，楼观映晴天。", 
            "不知夜何事，聚众张几筵。", 
            "童妇齐列坐，施帷当其前。", 
            "数人类作剧，笑怒相与颠。", 
            "下帷俄复展，一人口有宣。", 
            "学语殊未熟，时省怀中编。", 
            "主人有四女，鬈发各垂肩。", 
            "碧眼若含愁，綵服何蹁跹。", 
            "入帷迭娇歌，观者咸称妍。", 
            "众中都为谁？舍人在其间。", 
            "舍人学胡语，彼胡奚知焉？", 
            "读书二十年，此举谁谓然。", 
            "吾意顾有在，未足为俗言。"
        ], 
        "title": "冬日杂诗以仰视皇天白日速为韵 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "儿女寝已熟，瞑坐自数息。", 
            "十年流浪踪，一一过胸膈。", 
            "朋辈可远大，要自念季直。", 
            "长吾四五岁，屡叹厄通籍。", 
            "葆真虽通籍，随众限资格。", 
            "未知谁有就，命运难可测。", 
            "忍盦稍深稳，所守当不易。", 
            "自余迫世务，软熟那足责。", 
            "平生甘贱售，抛掷良弗惜。", 
            "自贪兹游奇，兼可秽行迹。", 
            "推门独起旋，噤凛霜月白。"
        ], 
        "title": "冬日杂诗以仰视皇天白日速为韵 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "此都号文士，浮躁多不实。", 
            "盛名如赖襄，语助未究悉。", 
            "黎公昔在兹，求士惟恐失。", 
            "芝山岁再会，赋咏积篇帙。", 
            "求其粗可者，百十未得一。", 
            "善吾有长尾，后起实美质。", 
            "吟诗辄晓意，作字且秀洁。", 
            "墨江望之夜，烟水上满月。", 
            "管弦喧我醉，诘论忘笔舌。", 
            "如渠齿方稚，才气已奔轶。", 
            "前贤那足畏，好自奋今日。", 
            "归来得惆怅，嗜此诚痴绝。"
        ], 
        "title": "冬日杂诗以仰视皇天白日速为韵 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "猗嗟我从祖，高行世所独。", 
            "有时闻微言，终身在初服。", 
            "孤露薄有知，所赖见尊宿。", 
            "今年吾道苦，此老梦已觉。", 
            "别时知难再，挥手反见速。", 
            "衰颜一何瘦，忍泪窃注目。", 
            "不殊辞所生，摧割痛在腹。", 
            "未曾闻怛化，每忆已自哭。", 
            "理当弃妻子，卒侍启手足。", 
            "何言迫生计，恨愧满衷曲。", 
            "因思议私谥，介节诔不辱。", 
            "虽然异出处，知己配文肃。", 
            "哲人萎二老，愿见那可复。", 
            "吾其放于夷，猖狂混清浊。"
        ], 
        "title": "冬日杂诗以仰视皇天白日速为韵 其七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雪消江户春满枝，权君招饮不得辞。", 
            "已看名士同来盛，况是明月初圆时。", 
            "官梅登盆映银烛，使星入座临酒卮。", 
            "逡巡开筵极丰腆，食单时尚从欧西。", 
            "淳熬捣珍炮糁渍，浆水醷滥酏醢醯。", 
            "左殽右胾近古法，葡萄论斗行如淮。", 
            "主人殷勤善言笑，客不解语惟解颐。", 
            "酒酣登楼望天际，乡思正与寒云迷。", 
            "烹茶却唤看影画，亦有巾帼搀须眉。", 
            "德法二主信时杰，猛很欲作鳞之而。", 
            "谁知异人华盛顿，状貌酷类枯禅师。", 
            "雄豪百鍊至平淡，中外一理元无疑。", 
            "盛衰天道迭倚伏，会有能者同华夷。", 
            "霜风吹面醉渐解，归舍儿女犹唔咿。", 
            "汪君翌日幸语我，大夫以下皆为诗。", 
            "我虽强作用我法，措语蹇涩爱者谁？"
        ], 
        "title": "朝鲜权在衡招饮观梅", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "霜风连朝作重阳，萧寥坐落无人乡。", 
            "端居秋气最先感，起与虫鸟争号翔。", 
            "楼头山海自围绕，于意不乐如羁缰。", 
            "逝将去此更一纵，瞬息百里遥相望。", 
            "未花蛮菊那足道，眼底正喜落日黄。", 
            "登高聊欲去浊世，负手天际终旁皇。", 
            "空中鸟迹我今是，底用著句留苍苍。", 
            "故山归隐有兄弟，倒海浣此功名肠。"
        ], 
        "title": "九日大阪登高", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天凉意便好，秋高诗欲长。", 
            "菊花为时出，见之辄神往。", 
            "岛人亦好事，辟地据高爽。", 
            "敛钱乃纵览，妇稚杂扰攘。", 
            "连棚往复还，种色竞题榜。", 
            "轻寒媚海日，千本各俯仰。", 
            "就中半束缚，佳卉失倜傥。", 
            "谁令尔生兹，逸士堕尘网。", 
            "来归伴萧斋，吾不汝抑枉。"
        ], 
        "title": "述菊 其一", 
        "type": "古风", 
        "yun": "养"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "离宫峙赤阪，国主开秋会。", 
            "殿香黄花前，池明丹枫外。", 
            "群胡掉臂来，牛酒肆啖嘬。", 
            "先生独微叹，霜英谁解秽。", 
            "横滨有名园，林谷颇映带。", 
            "花时不辞客，异种亦不卖。", 
            "川和尝一往，其盛又数倍。", 
            "中途遇雷雨，当垆笑我辈。", 
            "不如坐寒斋，一月可相对。", 
            "从渠各烂漫，妍丑置弗怪。", 
            "虽然不解饮，旷怀天所醉。", 
            "人生何者难，难在同臭味。", 
            "使我重怀人，斜街来梦寐。"
        ], 
        "title": "述菊 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "夫何而为人，骨肉亦已具。", 
            "奄忽遂物化，掣电未尝驻。", 
            "微质倏去来，我意初不悟。", 
            "儿曹何所失，洒涕向暗处。", 
            "有无旋相生，常理自成数。", 
            "久视或偶然，沈吟山色暮。"
        ], 
        "title": "生女七日而殇", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "彼苍不足恨，人事实可哀。", 
            "莫复念忍盦，念之心胆摧。", 
            "烈士尽夺气，况我生平期。", 
            "四海尽惊叹，矧我夙昔怀。", 
            "聚时不甚惜，皎皎心弗欺。", 
            "别时不甚忆，落落意弗疑。", 
            "如何无穷志，殉此七尺骸。", 
            "交情日太短，天绝非人为。", 
            "命也审如此，终古宁可追。"
        ], 
        "title": "伤忍盦 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "朝士重清流，此风亦久息。", 
            "不随薄俗移，通介见所植。", 
            "抗言得弃外，天日无惭色。", 
            "谁知活人手，未恨江湖窄。", 
            "为民奋请命，有此二千石。", 
            "世间污吾子，捐去诚上策。", 
            "但縻老亲泪，冤苦滞魂魄。", 
            "当时殉名人，著望各藉藉。", 
            "贪夫溷烈士，事定众乃白。", 
            "公等当期颐，王济我恨惜。"
        ], 
        "title": "伤忍盦 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "浮生百事苦难就，所贵得意当我身。", 
            "吾力能为未敢必，况乃假力于他人。", 
            "皆云未至时有待，伤哉心胆几沈沦。", 
            "往年都城盛朋友，缄斋忍盦情相亲。", 
            "激扬掩抑性虽异，用意沈著不可言。", 
            "倏如花落风雨过，置我惘惘销精魂。", 
            "向来缄忍竟何得，俯仰各已归九原。", 
            "宁当入海尚负气，痴念志业空穷年。", 
            "忆尝吟咏戏相劝，检视遗句馀悽酸。", 
            "今者聊欲托此事，天道弗忌当长存。", 
            "心知寥落谁与语，惊叹李君下笔真。", 
            "君傥感此可共作，精力足用毋逡巡。"
        ], 
        "title": "感旧示李君芝楣", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海天在我东，胡为伏暗室？", 
            "容忍久不决，奇境真自失。", 
            "庸流那辨此，此秘待余发。", 
            "君看五尺地，概若收溟渤。", 
            "閒来一据案，意气与天逸。", 
            "滔天自横流，而我方抱膝。", 
            "窗閒独偃蹇，万象绕诗笔。", 
            "竖儒奋清狂，作事众尤憟。", 
            "前身疑幼安，遁世送日月。"
        ], 
        "title": "决壁施窗豁然见海题之曰无闷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言排律", 
        "text": [
            "幽人默相感，冲雨命篮舆。", 
            "树暗城西路，云深水北居。", 
            "添衣携短褐，共饭洗芳蔬。", 
            "庭鹤声谁警，潭龙气自嘘。", 
            "对眠清榻冷，立语暮钟疏。", 
            "世事堂堂夕，山中梦熟初。"
        ], 
        "title": "雨中宿子朋斋临乌龙潭", 
        "type": "排律", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言排律", 
        "text": [
            "奉天惟一大，胜怠取丹书。", 
            "吉语元辰降，休徵献岁初。", 
            "墨华光已耀，笔势意能舒。", 
            "圣学从容见，群情感慰馀。", 
            "邑纶资夏靡，兴楚待申胥。", 
            "拜赐空惭愧，微臣志未摅。"
        ], 
        "title": "元日颁赐御书大吉春条", 
        "type": "排律", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "一听秋堂雨，知君病渐苏。", 
            "欲论十年事，庭树已模糊。"
        ], 
        "title": "同季直夜坐吴氏草堂", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "祇疑日已落，黯黯颓云翳。", 
            "百里俄极明，金银耀天际。"
        ], 
        "title": "暮霞 其一", 
        "type": "绝句", 
        "yun": "霁"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "雨气漫不收，斜照忽相逼。", 
            "爱此带雨林，临流弄奇色。"
        ], 
        "title": "暮霞 其二", 
        "type": "绝句", 
        "yun": "职"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "朔风撼书窗，苦雪压斑竹。", 
            "道人晚归来，窗红竹还绿。"
        ], 
        "title": "归至南京", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "万事惭强聒，中年偏寡欢。", 
            "养精勤闭目，留待老来看。"
        ], 
        "title": "自题三十八岁小照 其一", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "吾年垂四十，颇亦厌虚辞。", 
            "结习浑难尽，鸣秋略有诗。"
        ], 
        "title": "自题三十八岁小照 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "江中闻鸡鸣，音响极抗烈。", 
            "坐念祖豫州，要为天下杰。"
        ], 
        "title": "六月廿八夜半舟下大通闻江岸鸡声口占二绝 其一", 
        "type": "绝句", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "此去谒吾主，惊人须一鸣。", 
            "难忘晋公语，霜鬓为论兵。"
        ], 
        "title": "六月廿八夜半舟下大通闻江岸鸡声口占二绝 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "积铁黯然流，驾霆与之骋。", 
            "时有片云飞，茫茫带孤影。"
        ], 
        "title": "渡海 其一", 
        "type": "绝句", 
        "yun": "梗"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "视海为吾地，方能守此州。", 
            "可怜壮士泪，空作接天流。"
        ], 
        "title": "渡海 其二", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "星辰在其上，波涛在其下。", 
            "碧落浩冥冥，海心玩秋夜。"
        ], 
        "title": "渡海 其三", 
        "type": "绝句", 
        "yun": "祃"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "七岁渡此水，往来三十年。", 
            "谁言人未老，处处是桑田。"
        ], 
        "title": "渡海 其四", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "一世诗中豪，用意常在小。", 
            "永叔故可人，举头惊飞鸟。"
        ], 
        "title": "偶占示石遗同年 其一", 
        "type": "绝句", 
        "yun": "筱"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "临川不易到，宛陵何可追。", 
            "凭君嘲老丑，终觉爱花枝。"
        ], 
        "title": "偶占示石遗同年 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "诗要字字作，裕之辞甚坚。", 
            "年来如有得，意兴任当先。"
        ], 
        "title": "偶占示石遗同年 其三", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "田舍计最高，本自轻玄德。", 
            "径上大床眠，陈登翻作客。"
        ], 
        "title": "偶占示石遗同年 其四", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "高阁下临江，独居无与语。", 
            "坐看春水生，十日鸣江雨。"
        ], 
        "title": "江楼杂作 其一", 
        "type": "绝句", 
        "yun": "语"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "甘苦难喻人，何为箸谈艺？", 
            "相知定吾文，未可望后世。"
        ], 
        "title": "江楼杂作 其二", 
        "type": "绝句", 
        "yun": "霁"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "平生江湖思，中年去住心。", 
            "孤帆向空尽，暮霭带山沉。"
        ], 
        "title": "江楼杂作 其三", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "去日总如梦，浮生徒自劳。", 
            "楼头夜深客，闇坐听江涛。"
        ], 
        "title": "江楼杂作 其四", 
        "type": "绝句", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "朱颜弃我去，繁花为谁妍？", 
            "春来当自惜，莫惜买花钱。"
        ], 
        "title": "买花二首 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "身老心尚孩，才衰语犹绮。", 
            "未可破沉迷，一生端赖此。"
        ], 
        "title": "买花二首 其二", 
        "type": "绝句", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "临水知身老，惊秋觉世移。", 
            "道人馀习气，花落恋空枝。"
        ], 
        "title": "偶题 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "畏暑久废吟，初凉颇思酒。", 
            "槛外足风涛，秋江落吾手。"
        ], 
        "title": "偶题 其二", 
        "type": "绝句", 
        "yun": "有"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "雾起江旋隐，云横月自华。", 
            "何人念秋柳，疏影尚夭斜。"
        ], 
        "title": "九月十五夜月下作三首 其一", 
        "type": "绝句", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "沉寥气未清，空水自交明。", 
            "楼外无所见，烟中闻鹤声。"
        ], 
        "title": "九月十五夜月下作三首 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "凉影白纷纷，空中行一镜。", 
            "下有独吟人，不随万籁定。"
        ], 
        "title": "九月十五夜月下作三首 其三", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "山蹊斜绕涧，村市暗通桥。", 
            "红树春常在，沙河雪不消。"
        ], 
        "title": "孝感道中", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "窗悬柳林月，衣带信阳酒。", 
            "不见何景明，孤吟振林薮。"
        ], 
        "title": "李家寨舆中", 
        "type": "绝句", 
        "yun": "有"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "风从金口来，入我盟鸥榭。", 
            "欲寻半日闲，卧看斜阳下。"
        ], 
        "title": "盟鸥榭偶占", 
        "type": "绝句", 
        "yun": "祃"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "江声定奇绝，气涌如排山。", 
            "忍寒吹灯坐，得意风涛间。"
        ], 
        "title": "盟鸥榭雨后独坐 其一", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "风江已自豪，妙杂秋雨响。", 
            "泬寥不可名，闭目试一往。"
        ], 
        "title": "盟鸥榭雨后独坐 其二", 
        "type": "绝句", 
        "yun": "养"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "月是钓愁钩，钩来无数愁。", 
            "月愁有密约，相见五更头。"
        ], 
        "title": "月", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "乱山截残阳，黯然复终夕。", 
            "不废我啸歌，声犹出金石。"
        ], 
        "title": "夜读", 
        "type": "绝句", 
        "yun": "陌"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "峰明月未上，流碧满庭除。", 
            "空山独吟人，百虫来合余。"
        ], 
        "title": "二十夜待月二首 其一", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "夜色不可画，画之以残月。", 
            "幽人偶一见，复随清景没。"
        ], 
        "title": "二十夜待月二首 其二", 
        "type": "绝句", 
        "yun": "月"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "解兵如息阴，去官即飞举。", 
            "归山养须髯，猿公是吾侣。"
        ], 
        "title": "偶作 其一", 
        "type": "绝句", 
        "yun": "语"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "守边有上策，兴学以平乱。", 
            "三叹登斯堂，弥天待童冠。"
        ], 
        "title": "题龙州小学堂", 
        "type": "绝句", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "客去晚窗明，行吟山鸟惊。", 
            "残阳一峰静，秋水半潭清。", 
            "几席馀文字，祠堂近老成。", 
            "终知归寂寞，徙倚若为情。"
        ], 
        "title": "题顾子朋斋壁", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "风雨危前诺，中宵喜见星。", 
            "夜寒依竹轿，晓雾出茅亭。", 
            "沧海归人瘦，孤峰向我青。", 
            "入山真恨晚，举首愧山灵。"
        ], 
        "title": "伯潜约游鼓山", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "学道未为晚，新持胎息经。", 
            "凝心存日景，行气摄神庭。", 
            "情在妨飞举，身微混醉醒。", 
            "对君终不愧，勿复患颓龄。"
        ], 
        "title": "形赠影", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "用意君良苦，崎岖欲胜天。", 
            "拙迟期得巧，后发待争先。", 
            "世运行一变，人谋无万全。", 
            "就阴应可息，吾已倦周旋。"
        ], 
        "title": "影赠形", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "万化有消长，而非减与增。", 
            "短长初止此，得失亦何曾。", 
            "知退宁渠黠，好谋讵尔能。", 
            "唯当量心力，兴到径须乘。"
        ], 
        "title": "神释", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "有山曰飞鸟，似我射乌不？", 
            "高树红犹浅，回溪响更流。", 
            "烹鱼怜女手，把酒爱楼头。", 
            "莫厌三年住，堪成一笑留。"
        ], 
        "title": "王子飞鸟山看红叶饮扇屋", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "踪迹宣南阔，情怀海外孤。", 
            "佳书能见及，妍语故多殊。", 
            "岛族滔新法，宾僚局腐儒。", 
            "默惭袁伯业，勤力久过吾。"
        ], 
        "title": "答袁爽秋", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "秋来足风雨，已自负重阳。", 
            "佳日天公妒，黄花异国香。", 
            "郎当游亦壮，调笑意殊狂。", 
            "我辈人谁识？胡姬傥不忘。"
        ], 
        "title": "川和村看菊途遇雷雨返饮神奈川丁子屋", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "挺身追语贼，父弟得生全。", 
            "尔辈可杀我，微官宁愧天。", 
            "彭修今复见，赵孝世终传。", 
            "高位多偷活，吾因表此贤。"
        ], 
        "title": "南河县尉王寅侯死贼诗", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "众喧不妨寂，独往偶成游。", 
            "阅世人将老，登台月已秋。", 
            "蒲荷丛暮气，星宿沸清流。", 
            "何事单衣客，悲歌起饭牛。"
        ], 
        "title": "晚登吴园小台", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "朝士衰风雅，嵚崎老半塘。", 
            "封章函涕泪，乐府积悲凉。", 
            "画本秋心藁，残碑翠墨装。", 
            "此中从遣日，祇禁说行藏。"
        ], 
        "title": "赠王幼霞前辈鹏运即题其忆远图册", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "细雨于湖路，扬舲节使过。", 
            "高斋春日晏，江介晚来波。", 
            "宏济时谁赖，艰贞理不磨。", 
            "赭山楼甫落，叹息话涪皤。"
        ], 
        "title": "芜湖道署燕集上广雅尚书", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "忠节元天性，尤悲不遇身。", 
            "从来依草莽，何处有君臣。", 
            "浩劫灰俱烬，贞闺志独辛。", 
            "表微下廷议，未足慰斯人。"
        ], 
        "title": "题上元顾氏忠贞录 其一", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "著录存家乘，清门挺隽才。", 
            "友朋倾一世，文笔助馀哀。", 
            "天道宜昌此，人言岂妄哉。", 
            "君看明德后，名字已如雷。"
        ], 
        "title": "题上元顾氏忠贞录 其二", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "独起辉天际，尚书若启明。", 
            "深心逾少壮，浩气贯平生。", 
            "诸老唯无术，神州久见轻。", 
            "如闻觇国者，反报为司城。"
        ], 
        "title": "南皮制军六十生日二首 其一", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "神完中有恃，谈笑却熊罴。", 
            "自古虽闻此，于公始见之。", 
            "个臣坐江汉，四海念须眉。", 
            "吾道微如发，还看振孔姬。"
        ], 
        "title": "南皮制军六十生日二首 其二", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "爱好休嗟晚，微言欲辨韩。", 
            "能留孤兴在，正耐此时看。", 
            "秋气关人事，霜丛耿岁寒。", 
            "刘郎应解意，冷淡自成欢。"
        ], 
        "title": "十月向尽刘五聚卿贻晚菊数种", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "委靡谋何济，优游意自哀。", 
            "津梁愁作佛，党锢怕成魁。", 
            "海覆虚琴操，池枯待劫灰。", 
            "不应子沈子，图霸尚怜才。"
        ], 
        "title": "答沈子培", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "一雨海棠尽，闲庭春已归。", 
            "池蛙空阁阁，梁燕自飞飞。", 
            "晼晚时不与，蹉跎心有违。", 
            "邻园犹可借，聊探牡丹肥。"
        ], 
        "title": "三月三十日", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "空翠晓絪缊，鸟声清可闻。", 
            "目成溪上水，心悦岭头云。", 
            "下吏何妨隐，幽栖谁与群？", 
            "前湾异喧寂，弦管太纷纷。"
        ], 
        "title": "幽栖", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "会见侵边警，宁论距海忧。", 
            "南藩隳缅越，左股折蛮瓯。", 
            "群醉谁先觉？孤忠入九幽。", 
            "图穷心不灭，诗就涕应流。"
        ], 
        "title": "题吴干臣（吴已殁）观察边城筹笔图", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "婉婉双栖子，俄成寡鹄哀。", 
            "戏言终不负，烈意苦难回。", 
            "乳药中宵觉，离魂七日才。", 
            "凭君续原鬼，莫说望思台。"
        ], 
        "title": "陈雨生孝廉属赋其子妇殉节事", 
        "type": "律诗", 
        "yun": "灰"
    }, 
    {
        "author": "齐召南", 
        "era": "清", 
        "subtype": "五言律诗", 
        "text": [
            "镜中看竹树，人地总神仙。", 
            "白玉长堤路，乌篷小画船。", 
            "有山多抱墅，无水不连天。", 
            "朝暮分南北，风犹感昔贤。"
        ], 
        "title": "山阴", 
        "type": "律诗", 
        "yun": "先"
    }, 
    {
        "author": "齐召南", 
        "era": "清", 
        "subtype": "五言律诗", 
        "text": [
            "木杪开青涧，岩跟出绮村。", 
            "梯田高接屋，碓水曲侵门。", 
            "芝草蟠云叶，松花涨雨痕。", 
            "若将渔棹入，宁异武陵源。"
        ], 
        "title": "春日山行 其一", 
        "type": "律诗", 
        "yun": "元"
    }, 
    {
        "author": "齐召南", 
        "era": "清", 
        "subtype": "五言律诗", 
        "text": [
            "石势趋丹壑，钟声隐翠微。", 
            "穿云篱笋直，带露药苗肥。", 
            "香麝游樵径，春锄立钓矶。", 
            "正看农务急，闲客亦来稀。"
        ], 
        "title": "春日山行 其二", 
        "type": "律诗", 
        "yun": "微"
    }, 
    {
        "author": "齐召南", 
        "era": "清", 
        "subtype": "七言律诗", 
        "text": [
            "鳌山临水一青螺，避寇曾传玉趾过。", 
            "牡蛎滩回春后雨，飞龙纛映夕阳多。", 
            "此时万乘唯航海，何日三军更渡河。", 
            "野寺仙题诗句在，侍臣谁赋式微歌。"
        ], 
        "title": "金鳌山集", 
        "type": "律诗", 
        "yun": "歌"
    }, 
    {
        "author": "齐召南", 
        "era": "清", 
        "subtype": "七言律诗", 
        "text": [
            "窈窕溪山画不如，行游况值雁来初。", 
            "霜前陇色开茅屋，烟外春声度笋舆。", 
            "竹笕引泉分雪灌，麦畦梯壁带云锄。", 
            "刘门道是刘郎宅，风物真疑汉代余。"
        ], 
        "title": "新昌道中 其一", 
        "type": "律诗", 
        "yun": "鱼"
    }, 
    {
        "author": "齐召南", 
        "era": "清", 
        "subtype": "七言律诗", 
        "text": [
            "赤城犹在碧峰南，晓雾浑疑梦里探。", 
            "难得天鸡呼海日，但看风竹写空潭。", 
            "烟霞枕席人千古，钟鼓晨昏佛一龛。", 
            "应笑邮亭迎过客，劳劳来去几停骖。"
        ], 
        "title": "新昌道中 其二", 
        "type": "律诗", 
        "yun": "覃"
    }, 
    {
        "author": "齐召南", 
        "era": "清", 
        "subtype": "七言律诗", 
        "text": [
            "度岁犹多斗粟储，双清心迹称斋居。", 
            "来分禄阁青藜火，细照琼函绿字书。", 
            "泼水寒衾经雪后，如雷春爆定更初。", 
            "何人此夕还开卷，积习平生笑未除。"
        ], 
        "title": "除夕前一夜斋宿起居注馆燃烛校书有述", 
        "type": "律诗", 
        "yun": "鱼"
    }, 
    {
        "author": "齐召南", 
        "era": "清", 
        "subtype": "七言律诗", 
        "text": [
            "半春橐笔走东华，时典朝衣付酒家。", 
            "折简忽烦前辈字，插瓶初见数枝花。", 
            "谈深玉局翻仙谱，渴想金茎试露芽。", 
            "应为主人吹律暖，玳帘开处燕飞斜。"
        ], 
        "title": "花朝值春分节慎斋先生招同金琢章相钱勉耘本诚张国华鹏翀三前辈胡云持天游一济川会汾两同年及令弟晴川礼部士随集承露堂次南华韵 其一", 
        "type": "律诗", 
        "yun": "麻"
    }, 
    {
        "author": "齐召南", 
        "era": "清", 
        "subtype": "七言律诗", 
        "text": [
            "芳樽端不负花朝，共有心情望古遥。", 
            "元解千言挥麈尾，新诗几束比牛腰。", 
            "自缘春事思江阁，因画名山问石桥。", 
            "布袜青鞋行料理，剪镫重与话清宵。"
        ], 
        "title": "花朝值春分节慎斋先生招同金琢章相钱勉耘本诚张国华鹏翀三前辈胡云持天游一济川会汾两同年及令弟晴川礼部士随集承露堂次南华韵 其二", 
        "type": "律诗", 
        "yun": "萧"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "疑是羲皇上古民，野花长见四时春。", 
            "儿孙满眼无年岁，头白方知属老人。"
        ], 
        "title": "台湾杂咏 其一", 
        "type": "绝句", 
        "yun": "真"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "春盘绿玉荐西瓜，未腊先看柳长芽。", 
            "地尽日南天气早，梅花才放见荷花。"
        ], 
        "title": "台湾杂咏 其二", 
        "type": "绝句", 
        "yun": "麻"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "纪叟中山浪得名，何如蛮酒拨醅清。", 
            "宁知一醉牢愁解，几费香腮酿得成。"
        ], 
        "title": "台湾杂咏 其三", 
        "type": "绝句", 
        "yun": "庚"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "药溪流水碧差差，不拟天寒出浴迟。", 
            "卒岁无衣双赤膊，负暄岩下曝孙儿。"
        ], 
        "title": "台湾杂咏 其四", 
        "type": "绝句", 
        "yun": "支"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "酿蜜波罗摘露香，倾来椰酒白于浆。", 
            "相逢岐路无他赠，手捧槟榔劝客尝。"
        ], 
        "title": "台湾杂咏 其五", 
        "type": "绝句", 
        "yun": "阳"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "生年十五鬓鬖鬖，招得儿夫意所甘。", 
            "岂但俗情偏爱女，草中都不长宜男。"
        ], 
        "title": "台湾杂咏 其六", 
        "type": "绝句", 
        "yun": "覃"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "燕婉相期奏口琴，宫商谐处结同心。", 
            "虽然不辨求凰曲，也有泠泠太古音。"
        ], 
        "title": "台湾杂咏 其七", 
        "type": "绝句", 
        "yun": "侵"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "露浓滋得麦苗肥，草长还忧豆叶稀。", 
            "心忆儿夫桑柘下，日斜相望荷锄归。"
        ], 
        "title": "台湾杂咏 其八", 
        "type": "绝句", 
        "yun": "微"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "傀儡番居傀儡深，岂知尧舜在当今。", 
            "含哺鼓腹松篁下，盛治无由格野心。"
        ], 
        "title": "台湾杂咏 其九", 
        "type": "绝句", 
        "yun": "侵"
    }, 
    {
        "author": "齐体物", 
        "era": "清", 
        "subtype": "七言绝句", 
        "text": [
            "巢楼穴处傍岩阿，薜荔为衣带女萝。", 
            "要向众中誇侠长，只论谁最杀人多。"
        ], 
        "title": "台湾杂咏 其十", 
        "type": "绝句", 
        "yun": "歌"
    }, 
    {
        "author": "郑骞", 
        "era": "清", 
        "subtype": null, 
        "text": [
            "风萧瑟。", 
            "秋情薄。", 
            "中元幽梦还如昨。", 
            "小轩窗。", 
            "月如霜。", 
            "不似温柔，不是凄凉。", 
            "茫。", 
            "茫。", 
            "晨光白。", 
            "伤行色。", 
            "生涯真逐杨花落。", 
            "日昏黄。", 
            "暮山苍。", 
            "又过中秋，又到他乡。", 
            "伤。", 
            "伤。"
        ], 
        "title": "惜分钗", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "如今梦也无由作，辜负秋寒。", 
            "小立风前。", 
            "淡淡斜阳重叠山。", 
            "春花还逐春风落，绿暗红残。", 
            "莫想清欢。", 
            "那见人间比梦间。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "愁滋味。", 
            "长如醉。", 
            "无聊无赖成颓废。", 
            "任彷徨。", 
            "任凄凉。", 
            "独立西风，莫负好秋光。", 
            "半红远树兼黄绿。", 
            "无边落照青山曲。", 
            "淡云峰。", 
            "几千重。", 
            "一阵秋禽，没在碧天东。"
        ], 
        "title": "梅花引", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "红蕉渐瘦绿杨疏。", 
            "白苇间黄芦。", 
            "孤云落照青山外，试凭栏、浅画成图。", 
            "便不春归上苑，如何秋到平湖。", 
            "澄波照影奈清癯。", 
            "此意正愁余。", 
            "从前长怨尘劳缚，已身閒、却又空虚。", 
            "可惜浮沈人海，依然夜永灯孤。"
        ], 
        "title": "风入松", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "春风换尽春颜色。", 
            "落日西风秋瑟瑟。", 
            "万花开处绿如油，百草枯时红似血。", 
            "当时争信秋光薄。", 
            "此际才知春日乐。", 
            "殷勤收拾待春来，谩向穷秋伤寂寞。"
        ], 
        "title": "木兰花", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "如今真个飘零惯。不成还作飘零怨。", 
            "何物是飘零。西山无尽青。", 
            "一天飞霰雪。忽见青山百。", 
            "可惜瘦形骸。寒衣未剪裁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "小别安知非永诀。", 
            "独倚高楼，望断长天阔。", 
            "草树荒寒冬一色。", 
            "茫茫路上深深辙。", 
            "莫盼重逢休恨别。", 
            "花落方开，明月园方缺。", 
            "绿鬓青春都未歇。", 
            "不难自慰朝和夕。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "请谁忘我。正恨平生无罪过。", 
            "许我思谁。万事销磨万念非。", 
            "人生有味。秋月春花相递媚。", 
            "可惜孤踪。长在花残月暗中。"
        ], 
        "title": "减兰", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "如今赏得真滋味，舌敝唇焦。", 
            "舌敝唇焦。", 
            "闻说忙时愁恨俱能消。", 
            "旧山重叠浓云外，梦又难抛。", 
            "梦又难抛。", 
            "也冒黄尘独自过红桥。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "说甚新欢旧恨，心田早已荒芜。", 
            "中年多病旅情孤。", 
            "故人南北路，休盼数行书。", 
            "梦里山光大好，醒来风势何如。", 
            "还人春色未全虚。", 
            "可怜花万树，一一费踌蹰。"
        ], 
        "title": "临江仙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "晨曦满地。", 
            "万象含生意。", 
            "柳长新芽杨吐穗。", 
            "还是那般滋味。", 
            "此身早惯风沙。", 
            "管他沽上京华。", 
            "毕竟春天来也，居然开了桃花。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "乍暖犹寒天气，非愁非怨情怀。", 
            "袅袅垂杨才嫩绿，漠漠浓云正惨灰。", 
            "长空雁去来。", 
            "梦里苍茫烟水，醒时寂寞萧斋。", 
            "便好消磨惆怅意，也恨平生万事乖。", 
            "春花又乱开。"
        ], 
        "title": "十拍子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "长空漠漠。", 
            "连日东风恶。", 
            "点点尘沙心上落。", 
            "词也怎生填得。", 
            "年年如此生涯。", 
            "管他春去春来。", 
            "自把重帘放下，早知千叶桃开。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "浮海能无，沈江可惜。", 
            "安心且作他乡客。", 
            "偶开倦眼觑春光，藤花满地楼南北。", 
            "天半尘黄，梦中山碧。", 
            "灯前自照颜苍白。", 
            "从今不必费思量，一般总是人间色。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "密叶翻风，残花布地。", 
            "此身又把危阑倚。", 
            "宵深曾插鬓边斜，明朝镜里花憔悴。", 
            "倦矣征尘，凄然旅思。", 
            "灯前瘦影惊如是。", 
            "怜花自谶两无凭，从今收拾伤春泪。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "落日明霞倦鸟还。", 
            "白杨风急似秋寒。", 
            "天涯终古多芳草，人世从来有坠欢。", 
            "频怅望，转凄然。", 
            "此生衣带为谁宽。", 
            "深宵明镜浑灯里，已觉朱颜太不堪。"
        ], 
        "title": "思佳客", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "却驾轻舟辽海上，此身虽在堪惊。", 
            "层波泛碧莫云横。", 
            "群山原冷落，残照太分明。", 
            "不恨故山非我有，爱他天外山青。", 
            "鸟归帆去两凄清。", 
            "便应从此逝，放眼入沧溟。"
        ], 
        "title": "临江仙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "作客还乡都倦也，黄尘污尽征衫。", 
            "心如秋树耐清寒。", 
            "西风吹败叶，夕照满空山。", 
            "澹荡春光来眼底，镜中非复朱颜。", 
            "花开花落一般看。", 
            "江河流万古，哀乐入中年。"
        ], 
        "title": "临江仙", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "哀乐新来惯，情肠彻底寒。", 
            "一番凉雨又秋天。", 
            "知道人生毕竟几多年。", 
            "白浪千重海，青林一带山。", 
            "者回休再望家园。", 
            "还是他乡长啸坐花间。"
        ], 
        "title": "南歌子", 
        "type": "词", 
        "yun": null
    }, 
    {
        "author": "郑骞", 
        "era": "清", 
        "subtype": null, 
        "text": [
            "短帽轻衫出旧京。", 
            "斜风疏雨柳丝轻。", 
            "秋山淡碧长林醉，野草微黄落照明。", 
            "新景物，旧心情。", 
            "无人知处冷清清。", 
            "西风落尽长杨叶，皓月穿窗欲作声。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "吾闻殃祥以类至，禽虫草木能表异。", 
            "君家有莲并蒂开，童稚欢呼作如意。", 
            "如意原是吉庆语，感召还从人事致。", 
            "羡君兄弟日怡怡，天遣花神一献瑞。", 
            "不见田氏堂前荆，倏忽枯荣谁能閟。", 
            "摄成图片珍重藏，留作他年祥符记。"
        ], 
        "title": "苏君亦可庭莲开并蒂摄图索题漫笔赠之", 
        "type": "古风", 
        "yun": "寘"
    }, 
    {
        "author": "郑国藩", 
        "era": "清", 
        "subtype": null, 
        "text": [
            "五十年前老学友，韶华转瞬成白首。", 
            "伊谁开镜摄君容，欲赠君诗感慨久。", 
            "忆昔读书逊敏堂，书声尽日常琅琅。", 
            "兄事愧无十年长，别后鸿泥几参商。", 
            "原思清贫端木富，货殖儒林岂异趣。", 
            "阅尽沧桑时局新，相逢幸未失旧步。", 
            "老我儿孙绕膝多，君家福履更殊科。", 
            "跨灶绍箕有贤子，等閒岁月易销磨。", 
            "搀枪吐燄烟尘起，十五年来乱如枲。", 
            "贼梳兵𥰕两不惊，见惯司空谁能訾。", 
            "由来世界等浮沤，况乃沤中幻影留。", 
            "笑煞庄叟妄齐物，蟪蛄冥灵孰为修。", 
            "黄金铸范事空羡，日月跳丸奔似电。", 
            "吟成诗句却寄君，留与他年作纪念。"
        ], 
        "title": "题陈耕三老友摄影玉照", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "柯家学校号崇礼，成绩斐然良可喜。", 
            "屈指星霜二十周，飞函速客和会启。", 
            "忆昔清室图自强，变法先从育才起。", 
            "诏下郡县急兴学，斯校乘时遂经始。", 
            "松公首倡询谋同，群彦翩翩同董理。", 
            "慎选师资广陶铸，兰桂森森尽桃李。", 
            "共和肇造学制更，灌输欧化厚根柢。", 
            "潮属高小推先河，绛县疑年谁敢齿。", 
            "满目琳琅设备新，到此如入五都市。", 
            "老我筋力已颓唐，返辔王阳空仰企。", 
            "若教杖策随后尘，应共韶乐叹观止。", 
            "却作巴渝当贺笺，留备他年修校史。"
        ], 
        "title": "崇礼学校二十周纪念索句成七古一章却寄", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "庄叟戏作齐物论，彭夭殇寿滋疑问。", 
            "由来有质难久存，修短畴能分尺寸。", 
            "世俗纷纷重引年，寿母先传鲁颂篇。", 
            "舞綵介眉争继起，驻颜孰是大罗仙。", 
            "吾谓阴阳同一理，山丘华屋难异视。", 
            "事亡如存孝子心，岂必古来真无死。", 
            "张君五云今达者，手捧桃觞称庆下。", 
            "祝哽祝噎似生前，一曲南陔春无价。", 
            "忆昔封翁弃养时，簉室霜寒鬓未丝。", 
            "画荻自传义方教，文苑循吏有初基。", 
            "自古艳传三不朽，没世无称圣所丑。", 
            "死而犹有不死存，便是人间最上寿。", 
            "君不见孟母三迁子学成，千秋庙享尚馀荣。", 
            "恒河沙数巾帼在，身后谁复识姓名。"
        ], 
        "title": "题张母陈太恭人八十一冥寿", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": null, 
        "text": [
            "匹马冲风猛着鞭，驰驱国事话当年。", 
            "浙闽苏皖前尘在，几度回思一怃然。", 
            "记曾桑梓鸣琴治，常恐髀肉销壮志。", 
            "重来戎幕赞戎机，蒿目人间今何世。", 
            "展视当时试马图，雄心纠纠欲前驱。", 
            "苍茫山色尘头起，战阵无勇信非夫。", 
            "四顾海疆风云恶，男儿爱国莫踌躇。", 
            "风云恶，莫踌躇，遑问履尾与剥肤。", 
            "君不见五洲无此好广土，肯教伈伣羞外侮。", 
            "睡狮不醒宰割忧，叹息周原空膴膴。"
        ], 
        "title": "题吴伯谦先生南京试马图", 
        "type": "古风", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "去年此日江干别。寒潮送客声呜咽。", 
            "帆叶挂斜晖。人遥云意迟。", 
            "别时红泪点。剩向霜林染。", 
            "风物又今年。凝思只惘然。"
        ], 
        "title": "菩萨蛮 丁巳仲冬廿三日与心与联句，寄雏蝉", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "鸟语枝头碎晓风。", 
            "惊回珊枕梦惺忪。", 
            "春寒偏聚小楼中。", 
            "如水花香流几案，凝烟曙色透帘栊。", 
            "几回欲起意还慵。"
        ], 
        "title": "浣溪沙 春晓", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "镇日闻愁知几许。", 
            "庭际飞红，犹湿前宵雨。", 
            "道送春归归底处。", 
            "天涯芳草迢迢路。", 
            "樽酒殷勤春解语。", 
            "明岁重来，莫怅留难住。", 
            "双燕呢喃天欲暮。", 
            "惜香也解衔花去。"
        ], 
        "title": "蝶恋花 送春", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "墙阴滴翠。", 
            "花瓣和香坠。", 
            "晴雨无凭人似醉。", 
            "又到熟梅天气。", 
            "闷来细酌瑶卮。", 
            "酒醒闲弄琴丝。", 
            "卷起湘帘待燕，西窗日已迟迟。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "似水秋光惊艳绝。", 
            "漫道芳华歇。", 
            "信有可人花，数点胭脂，点着墙根叶。", 
            "啼螀露底闻幽咽。", 
            "人静来黄蝶。", 
            "试倚旧栏杆，绛蜡凉红，还染清秋节。"
        ], 
        "title": "醉花阴 秋海棠", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晚花红小勒。", 
            "疏帘风懒，嫩香吹湿。", 
            "爱玩余芳，偏教闲愁侵夕。", 
            "薄醉愔愔默坐，看细雨、袅寒窗隙。", 
            "云水隔。", 
            "鹃声底处，更添寥寂。", 
            "回首去岁离悰，记病里沉吟，迟留芳迹。", 
            "几度萦心，蚕思丝丝抽积。", 
            "准拟酬春有句，奈消减、赋怀徐笔。", 
            "灯影侧。", 
            "依稀旧痕留得。"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "几点星黄，一弯月淡，晓寒庭宇。", 
            "疏帘掩映，望里迷濛轻雾。", 
            "数梵钟、百八声残，窗纱明灭兰釭炷。", 
            "看朦胧似暝，有谁解领，这般清趣。", 
            "江渚。", 
            "舣舟处。", 
            "记茗碗追凉，荷筒捐暑。", 
            "东风微白，略辨眠鸥沙路。", 
            "惜清游、那似伊人，啼襟更湿沾衣露。", 
            "向长亭、为我销魂，目断愁天苦。"
        ], 
        "title": "琐窗寒 晓色", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "烧灯节，回首记儿时。", 
            "梨栗争分欢夜聚，鱼龙曼衍恣春嬉。", 
            "快意恃亲慈。", 
            "今半老，鬓已减乌丝。", 
            "懒看孩童贪戏弄，每逢节序总凝思。", 
            "愁写忆亲词。"
        ], 
        "title": "望江南 烧灯节忆亲", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "檐卜香清，凉宵无月闲庭宇。", 
            "一番疏雨。", 
            "人傍帘栊语。", 
            "暗里流莹，自照花间路。", 
            "低回度。", 
            "因风来去。", 
            "身弱如轻絮。"
        ], 
        "title": "点绛唇 雨里见流萤", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "花生日。", 
            "今年喜见团栾月。", 
            "团栾月。", 
            "烟波无际，潮平江阔。", 
            "山庄小聚还须别。", 
            "风光又届清明节。", 
            "清明节。", 
            "绿杨踠地，柔条堪折。"
        ], 
        "title": "忆秦娥 江上花朝", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "蓦地风香一缕来。", 
            "幽寻徐步下庭阶。", 
            "合棔花已两枝开。", 
            "照眼芳苞如碧玉，中人滋味比新醅。", 
            "黄昏微雨小徘徊。"
        ], 
        "title": "浣溪沙 夜合花 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "轻倩罗衫称短长。", 
            "几番珍重度新凉。", 
            "一朝飞去杳何方。", 
            "纵使依然新样好，终怜不是旧时香。", 
            "花前灯底耐思量。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "云敛前山明远树。", 
            "恰趁新晴，踏遍西湖路。", 
            "冲破层烟双白鹭。", 
            "依依掠过垂杨渡。", 
            "忆得去年携手处。", 
            "初月如钩，天压桐阴暮。", 
            "别后诗情添几许。", 
            "怎无和我思伊句。"
        ], 
        "title": "蝶恋花 春日西湖闲步，忆雏蝉", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "双扉松底江干路。", 
            "但梦里、幽寻去。", 
            "曾趁东风游几度。", 
            "花光映槛，山光当户。", 
            "款语相携处。", 
            "也应念我来何暮。", 
            "误道耽吟好春句。", 
            "知否病中愁若许。", 
            "寥天泼墨，浓云堆絮。", 
            "卧听潇潇雨。"
        ], 
        "title": "青玉案 用贺方回韵寄螺江大嫂二首 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "浓云细霭迷江路。", 
            "天不肯、人归去。", 
            "明月别来圆两度。", 
            "东风卷幔，飞花吹户。", 
            "总忆清游处。", 
            "绿阴苒苒纱窗暮。", 
            "预写芳洲踏青句。", 
            "病里闲情余几许。", 
            "兽炉拨火，麝香薰絮。", 
            "清坐消寒雨。"
        ], 
        "title": "青玉案 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晨宵不断檐间雨。洗静阶蛩语。", 
            "拥衾怯冷厌潺潺。那见荷花时候夜加棉。", 
            "江潮涨岸成飞涝。念及千畴稻。", 
            "奚奴早起报溪流。已是庭前客水可通舟。"
        ], 
        "title": "虞美人 午节连雨和怡儿", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "丹颗吹香，洞庭风味闲边领。", 
            "纱窗佳夕学儿嬉，剖出新灯莹。", 
            "添与兰膏炯炯，爱绛珠、玲珑摇影。", 
            "玉荷吐焰，金粟含晶，一般齐整。", 
            "曼衍鱼龙，邻坊箫鼓酣游兴。", 
            "何如朱实结釭花，檀几春魂凝。", 
            "消受年时好景。", 
            "傍砚屏、晕红低映。", 
            "冰盘更喜，还剩琼浆，酒余替茗。"
        ], 
        "title": "烛影摇红 橘灯与怡儿同作", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "盈尺奇峰，如拳浅岫，甃成幽窈。", 
            "新苔乍晕，隐约环青林杪。", 
            "只粼粼、一盂水影，春余点缀闲庭好。", 
            "更堪怜雨过，萍开唼喋，细鳞吹藻。", 
            "清峭。", 
            "天然巧。", 
            "比遥山，数点黛轻鬟小。", 
            "翩翩凤子，镇日衔花双照。", 
            "掩重门、人静昼长，凉漪薄皱为芳沼。", 
            "偶闲中、戏着云烟，暗放香丝袅。"
        ], 
        "title": "琐窗寒 盆山与怡儿同作", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "庭槐悭绿，墙蕉赠瘦，鸠妇楼头相语。", 
            "旱天尤觉日如年，苦盼到、蟾明秋宇。", 
            "瓶中佳卉，盘中佳果，今夕双星欢聚。", 
            "天孙毕竟有慈肠，下一阵、潇潇凉雨。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晓奁扶影倦，翠眉损黛，徙倚近帘栊。", 
            "小庭花影悄，蛱蝶飞来，只有恋芳丛。", 
            "相思几度，看新绿、换了轻红。", 
            "恁别意、自家难晓，无那怨春风。", 
            "遥空。", 
            "晴云不隔，好月还圆，甚宵来无梦。", 
            "漫为君、高楼更上，无益情浓。", 
            "滞人书信劳人眼，最堪憎、天末春鸿。", 
            "相望苦，尤怜客里愁中。"
        ], 
        "title": "渡江云", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "西风瑟瑟，恁中秋才过，晚寒微逗。", 
            "桂已吹香丛菊蕾，又近重阳时候。", 
            "越渚蝉寒，吴天雁老，感序添怀旧。", 
            "夜窗闲话，烛花弹落残漏。", 
            "记否巷陌斜阳，柴门共倚，小立沉吟久。", 
            "一去星霜成五换，独自香残人瘦。", 
            "念熟金经，书谙玉箸，日课娱慈母。", 
            "愁余含睇，梦中还想携手。"
        ], 
        "title": "百字令 寄雏蝉", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "正纤尘、不著碧天空，无际月波流。", 
            "望秋中水滟，晴边山色，尽入层楼。", 
            "旧梦西风苹末，湖渌荡轻鸥。", 
            "小集芳樽底，细话杭州。", 
            "夜永绿阴疏处，透冰绡露气，酒醒吟幽。", 
            "问金波渡雁，为孰寄边愁。", 
            "待扶倦、同商瘦句，恨啼蛩、又换一年秋。", 
            "栏杆曲、吟慵还凭，不觉迟留。"
        ], 
        "title": "八声甘州 小楼看月", 
        "type": "词", 
        "yun": null
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "社里朝朝出，同群担负行。", 
            "野花头插满，黑齿草涂成。", 
            "赛胜缠红锦，新妆挂白珩。", 
            "鹿脂荼抹惯，欲与麝兰争。"
        ], 
        "title": "番妇", 
        "type": "律诗", 
        "yun": "庚"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "十里平铺练，孤城落照边。", 
            "帆争云里鸟，人坐画中船。", 
            "浪撼鱼龙宅，盂悬上下天。", 
            "远沙渔火起，点点聚寒烟。"
        ], 
        "title": "台湾八景", 
        "type": "律诗", 
        "yun": "先"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "渺渺烟波外，渔灯出远沙。", 
            "如何天海畔，亦自有人家。", 
            "落影常骇鳄，当门不聚鸦。", 
            "望中疏更密，知是屋参差。"
        ], 
        "title": "台湾八景", 
        "type": "律诗", 
        "yun": "麻"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "鹿耳雄天堑，寒潮拍拍来。", 
            "激涛翻白马，匝岸走春雷。", 
            "候月知宵涨，看波感后催。", 
            "谁能慕宗悫，万里驾风回。"
        ], 
        "title": "台湾八景", 
        "type": "律诗", 
        "yun": "灰"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "高岛看朝旭，天鸡未发声。", 
            "却将身万里，常起自三更。", 
            "宇宙尚曚昧，扶桑已极明。", 
            "得为沧海客，先见日华生。"
        ], 
        "title": "台湾八景", 
        "type": "律诗", 
        "yun": "庚"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "宪府亭临海，风涛秋有声。", 
            "当杯须百斛，危坐亦三更。", 
            "动地疑何决，掀天似岳倾。", 
            "夜吟共宾客，不浅武昌情。"
        ], 
        "title": "台湾八景", 
        "type": "律诗", 
        "yun": "庚"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "台因观海搆，远水绿于萝。", 
            "浩渺心俱阔，澄清志若何。", 
            "只疑天是小，更觉地无多。", 
            "白雉梯航路，于今尚不波。"
        ], 
        "title": "台湾八景", 
        "type": "律诗", 
        "yun": "歌"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "蛮岛亦飞雪，玲玲彻玉壶。", 
            "经年寒不已，见月影俱无。", 
            "积素疑瑶圃，高空似画图。", 
            "惟于炎海外，方觉此山孤。"
        ], 
        "title": "台湾八景", 
        "type": "律诗", 
        "yun": "虞"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "物候临烟岛，年华处处同。", 
            "灵旗迎帝子，璆佩响春风。", 
            "淑气归青柳，馀寒付朔鸿。", 
            "况逢晴此日，相庆卜年丰。"
        ], 
        "title": "东郊迎春 其一", 
        "type": "律诗", 
        "yun": "东"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "春自蓂阶发，趋跄鹓鹭行。", 
            "明堂居左个，青玉祀勾芒。", 
            "耒耜先民力，羲和驭日长。", 
            "微臣天万里，何以颂陶唐。"
        ], 
        "title": "东郊迎春 其二", 
        "type": "律诗", 
        "yun": "阳"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "衰草含生意，郊原气自新。", 
            "愿教青帝力，俾我有年春。", 
            "不侈污邪望，惟祈雷雨匀。", 
            "大田幸多稼，宁止乐吾民。"
        ], 
        "title": "东郊迎春 其三", 
        "type": "律诗", 
        "yun": "真"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "隐隐西郊外，屯云渐彻天。", 
            "欲为民望岁，正喜雨归田。", 
            "乐且从人后，忧宜自我先。", 
            "试看阡陌上，禾黍已芃然。"
        ], 
        "title": "喜雨", 
        "type": "律诗", 
        "yun": "先"
    }, 
    {
        "author": "齐体物", 
        "era": "清", 
        "subtype": "五言律诗", 
        "text": [
            "虽惭抚字拙，忧国愿年丰。", 
            "苦魃方思雨，瞻云忽见虹。", 
            "几家堪食玉，此日更无风。", 
            "斋沐桑林下，惟祈格上穹。"
        ], 
        "title": "祷雨", 
        "type": "律诗", 
        "yun": "东"
    }, 
    {
        "author": "齐体物", 
        "era": "清", 
        "subtype": "七言律诗", 
        "text": [
            "梵宫偏得占名山，屼作蛮州第一观。", 
            "涧引远泉穿竹响，鹤期朝磬候僧餐。", 
            "夜深佛火摇鲛室，雨里槟榔缀法坛。", 
            "不是许珣多爱寺，须知司马是閒官。"
        ], 
        "title": "竹溪寺", 
        "type": "律诗", 
        "yun": "寒"
    }, 
    {
        "author": "齐体物", 
        "era": "清", 
        "subtype": "七言律诗", 
        "text": [
            "特立巍巍控太清，烟霞都自脚根生。", 
            "羞为白发蛮官长，亲上红毛赤嵌城。", 
            "日月过天疑见碍，鱼龙骇影尽潜惊。", 
            "何堪望断他乡目，沧海茫茫故国情。"
        ], 
        "title": "赤嵌城", 
        "type": "律诗", 
        "yun": "庚"
    }, 
    {
        "author": "齐体物", 
        "era": "清", 
        "subtype": "七言律诗", 
        "text": [
            "冷月横斜吊子规，当年黄幄尔徒为。", 
            "梁尘尚逐梵音起，幡影犹疑舞袖垂。", 
            "风雨有时闻响屧，草花何用长胭脂。", 
            "是空是色浑閒事，只合登临不合悲。"
        ], 
        "title": "海会寺", 
        "type": "律诗", 
        "yun": "支"
    }, 
    {
        "author": "齐体物", 
        "era": "清", 
        "subtype": "七言律诗", 
        "text": [
            "海外遥闻一岛孤，好风经宿到澎湖。", 
            "蛏含玉舌名西子，蚌吸冰轮养绿珠。", 
            "荡漾金波浮玳瑁，连环铁网出珊瑚。", 
            "登临试问沧桑客，犹有田横义士无。"
        ], 
        "title": "澎湖屿", 
        "type": "律诗", 
        "yun": "虞"
    }, 
    {
        "author": "齐学裘", 
        "era": "清", 
        "subtype": "五言律诗", 
        "text": [
            "老病冰霜里，君恩骨肉间。", 
            "佳儿从远戍，绝塞竟生还。", 
            "作赋铿金石，题诗遍海山。", 
            "苍生望霖雨，未必放公间。"
        ], 
        "title": "读煦斋先生卜魁集 其一", 
        "type": "律诗", 
        "yun": "删"
    }, 
    {
        "author": "齐学裘", 
        "era": "清", 
        "subtype": "五言律诗", 
        "text": [
            "果使身能逸，为欢岂有涯。", 
            "僧煨宰相芋，僮种故侯瓜。", 
            "勋业看儿辈，恬熙视帝家。", 
            "著书多岁月，日日醉流霞。"
        ], 
        "title": "读煦斋先生卜魁集 其二", 
        "type": "律诗", 
        "yun": "麻"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "曾持布鼓过雷门，讲艺金山斗夕曛。", 
            "韵险翻惊新意出，夜阑未许议围分。", 
            "搜神博识推干宝，覆瓿文名陋子云。", 
            "怪底辋川徒袖手，骊黄一顾已空群。"
        ], 
        "title": "与逸叟慎图诸君分题夜咏既成复叠前韵", 
        "type": "律诗", 
        "yun": "文"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "凿破忠坟埋烈骨，居然节义并千秋。", 
            "渭泾或恐难同论，狐貉岂宜共一邱。", 
            "抔土易乾惊宿草，空山无主任鸣鸠。", 
            "茫茫华斧知谁定，终古江声绕郭流。"
        ], 
        "title": "过马公墓书感 其一", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "巍然高冢俯崇墉，宛笑盖棺论未公。", 
            "殇等汪僮终后死，事非敌忾敢言忠。", 
            "读碑谁陨孤臣泪，树碣翻旌猛士功。", 
            "一种伤心难遣处，棠梨花放隔年红。"
        ], 
        "title": "过马公墓书感 其二", 
        "type": "律诗", 
        "yun": "东"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "去岁闻君始杖乡，今年祝诞又开觞。", 
            "如宾看举齐眉案，侑客同歌进酒章。", 
            "綵戏鲤庭兰桂茂，名留黉宇藻芹香。", 
            "关心最是端阳近，竞渡犹迟一日长。"
        ], 
        "title": "贺郑明经弼臣夫妇七十一寿 其一", 
        "type": "律诗", 
        "yun": "阳"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "与君夙昔忝同宗，贤嗣况曾负笈从。", 
            "论谊情兼亲友重，开樽兴共醴醪浓。", 
            "箕畴五福原先寿，华祝三多敢后踪。", 
            "更有一番嘉话在，分笺例不遗龙钟。"
        ], 
        "title": "贺郑明经弼臣夫妇七十一寿 其二", 
        "type": "律诗", 
        "yun": "冬"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "乱世无人秉国成，徒令介胄得横行。", 
            "操戈竟伐何休宇，落月翻深杜甫情。", 
            "烽火连天缘底事，江湖满地感残生。", 
            "欲洗乾坤空有愿，问君东海倩谁倾。"
        ], 
        "title": "苦兵次韵答云叟", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "六州聚铁错方成，棘地荆天未易行。", 
            "殃到池鱼谁止火，魂归辽鹤倍伤情。", 
            "劳心抚字循良在，触目疮痍感慨生。", 
            "我亦曾经忧患后，罗浮远望一怀倾。"
        ], 
        "title": "吊博民叠前韵寄云叟", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "花落讼庭几度春，博罗又现宰官身。", 
            "于公折狱情无枉，宓子弹琴化更神。", 
            "骥足未酬他日志，鸿嗷先溥此时仁。", 
            "声名莫道非洋溢，异国人曾拜后尘。"
        ], 
        "title": "云叟叠寄其送衡甫世兄之任博罗及在博脱险复职始末诗数章索和兼录省报见示才弱不能一一步酬爰综前后事迹成七律一章却寄并赠衡甫", 
        "type": "律诗", 
        "yun": "真"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "满目烽烟杀气腾，搀枪正照惠阳城。", 
            "异军鹅鹤围方合，大陆龙蛇困尚争。", 
            "竭泽苦无遗种处，佳兵空有不祥名。", 
            "纷纷蛮触知谁是，一局残棋未易评。"
        ], 
        "title": "哀惠民寄云叟", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "偶谈时事易惊魂，静掩松关坐夕曛。", 
            "无酒可浇愁万叠，有才难拄鼎三分。", 
            "楚歌已迫忧残局，槐梦犹恬怅暮云。", 
            "雠党不防成国患，座铭谁解奉陈群。"
        ], 
        "title": "偶谈时事再叠逸叟韵", 
        "type": "律诗", 
        "yun": "文"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "三拜忠坟烽火中，神州底定孰英雄。", 
            "山容不改前时绿，江色重添昨夜红。", 
            "大好乾坤罗壁垒，空馀人狗论勋功。", 
            "石麟高卧浑无语，万里看谁破浪风。"
        ], 
        "title": "己未暮春校长麦君率全校员生祭马公墓感怀时局首为七言律一章索和次原韵奉答", 
        "type": "律诗", 
        "yun": "东"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "治水今无大禹贤，坐令巨浸屡稽天。", 
            "刷沙策自堤防好，入海功终浚瀹先。", 
            "拯溺凭谁堙息壤，恤灾愧我剩寒毡。", 
            "江河满地干戈急，乐土相期猛向前。"
        ], 
        "title": "洪水溃堤陈芷云寄诗问讯倒步原韵和答", 
        "type": "律诗", 
        "yun": "先"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "龙岩图咏集群贤，画轴诗篇灿满前。", 
            "笑我禅心同止水，愧君刮目到寒毡。", 
            "文通还锦才华尽，伯玉能文嗜好偏。", 
            "莫讶迟迟貂不续，江城犹是落梅天。"
        ], 
        "title": "陈芷云索题龙泉岩图未有以报也函催至再且言题者已十一家矣爰叠前韵代简谢迟答之过", 
        "type": "律诗", 
        "yun": "先"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "当年曾忝赞文衡，长泰抠衣喜识荆。", 
            "青眼劳君频说项，白头愧我不成名。", 
            "天民地主思前话，杜宇椒房剩变声。", 
            "薤露易稀伤永别，几回洒泪感平生。"
        ], 
        "title": "追怀魏秋屏明府", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "扫尽搀枪意气横，分符岭峤重先声。", 
            "潢池兵弄游魂蹙，伏莽途艰旅客惊。", 
            "刑乱不嫌从重典，救时岂为博虚名。", 
            "他年国史论功罪，严郅龚黄铁并铮。"
        ], 
        "title": "次韵和陈守纪怀诗一首", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "陵谷推移一晌间，新愁旧感两难删。", 
            "乾坤正气馀蜂蚁，家国深忧误触蛮。", 
            "叔夜空将汤武薄，新亭无复楚囚讪。", 
            "大同盛轨千秋仰，只恐天高不易攀。"
        ], 
        "title": "书感", 
        "type": "律诗", 
        "yun": "删"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "忆君寿我走诗筒，愧我寿君句未工。", 
            "一例冈陵随献颂，几回云树想高风。", 
            "神交自昔忘行迹，世事由来重变通。", 
            "千古沧桑谁管得，大苏春梦已匆匆。"
        ], 
        "title": "丁巳八月陈芷云邮示五十自寿诗索和爰成四首奉寄 其一", 
        "type": "律诗", 
        "yun": "东"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "解组渊明久倦游，琵琶听唱旧江州。", 
            "避人地辟烟三径，乐圣杯衔月一楼。", 
            "削木曾期公冶对，著书未许子虚侔。", 
            "秋深南极星增烂，照遍归云阁几周。"
        ], 
        "title": "丁巳八月陈芷云邮示五十自寿诗索和爰成四首奉寄 其二", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "潜园高卧老袁安，桂树飘香几岁寒。", 
            "人仰盛名归洛下，天留耆德壮词坛。", 
            "五旬夫妇齐眉易，三世儿孙膝绕难。", 
            "怪底元方常后席，凤楼云气墨初乾。"
        ], 
        "title": "丁巳八月陈芷云邮示五十自寿诗索和爰成四首奉寄 其三", 
        "type": "律诗", 
        "yun": "寒"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "谪仙原合住蓬莱，万卷人誇著作才。", 
            "马帐春风连北斗，鲤庭旧雨接南陔。", 
            "介眉句就觞同奉，戏綵衣多锦细裁。", 
            "笑我探骊空爪甲，也随雁足趁秋来。"
        ], 
        "title": "丁巳八月陈芷云邮示五十自寿诗索和爰成四首奉寄 其四", 
        "type": "律诗", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "旧约归山愿久违，登楼北望一增悲。", 
            "重崖有石撑天柱，末世无人挽地维。", 
            "闻道中原方逐鹿，从今世事等怜夔。", 
            "他时若遇旧猿鹤，应愧高踪未易追。"
        ], 
        "title": "登金山楼望东北群山有感", 
        "type": "律诗", 
        "yun": "支"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "北山之北南山南，高卧白云一草庵。", 
            "猿鹤有情应恋我，神仙无分且清谈。", 
            "药炉茶鼎随时过，春韭秋菘次第甘。", 
            "莫放阶前流水出，问津恐有渔郎探。"
        ], 
        "title": "写意", 
        "type": "律诗", 
        "yun": "覃"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "壮志登仙磨已尽，新诗点鬼习难删。", 
            "关侯威望惊三楚，白傅才名动八蛮。", 
            "贾子著书修政急，阮公道论解人艰。", 
            "别有严光称避世，富春江畔钓鱼还。"
        ], 
        "title": "戏为点鬼簿体论古叠前韵", 
        "type": "律诗", 
        "yun": "删"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "石磴欹斜接翠微，林烟深处款禅扉。", 
            "山僧喜客扶筇出，野鸟惊人破雾飞。", 
            "塔外天光低极浦，檐前蕉影蔽斜晖。", 
            "开轩欲借蒲团坐，四大皆空说恐非。"
        ], 
        "title": "与王君慕韩同游竹峰山寺辟东轩小坐山翠万重环列左右俯视帆影片片从槛底飞过即景觅韵爰纪以诗不暇计其句之工拙也 其一", 
        "type": "律诗", 
        "yun": "微"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "地据崇冈眼界尊，倚阑东望立晴曛。", 
            "奇峰削翠多当槛，老树飞青半拂云。", 
            "帆影倒从筇底出，江声遥向海门分。", 
            "与君同抱沧桑感，莫问洲前鸥鹭群。"
        ], 
        "title": "与王君慕韩同游竹峰山寺辟东轩小坐山翠万重环列左右俯视帆影片片从槛底飞过即景觅韵爰纪以诗不暇计其句之工拙也 其二", 
        "type": "律诗", 
        "yun": "文"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "亥子年来百事非，殷忧几度减腰围。", 
            "天心已逐沧桑改，世局还如雾霰飞。", 
            "积毁易销邹子骨，食言翻羡季孙肥。", 
            "他年经过汨罗水，应为湘累吊落晖。"
        ], 
        "title": "读时事新报感怀二首 其一", 
        "type": "律诗", 
        "yun": "微"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "四壁休嘲司马贫，西山爽气自清新。", 
            "三冬文史千秋业，百鍊冰霜七尺身。", 
            "对酒每思陶令菊，临风常避庾公尘。", 
            "铜驼等是埋荆棘，何事文章苦剧秦。"
        ], 
        "title": "读时事新报感怀二首 其二", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "关张非猛士，浩气兴百世。", 
            "海外犹敬之，岂不以好义？", 
            "画师亦可人，胸无功名意。", 
            "笔端小褒鄂，于此知见地。"
        ], 
        "title": "日人求为题关张画像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海波照天花照地，偶著诗人作园吏。", 
            "园小偏收海外奇，诗成便向花前醉。", 
            "天明海摇日自沸，园花嫣然皆破睡。", 
            "十分奇事盛风流，百队红妆各繊媚。", 
            "怀人亭前凡几树，棠质樱神极秾粹。", 
            "日薰已觉玉肌香，风过犹怜粉光腻。", 
            "多情好事馀习气，论诗惜花恣游戏。", 
            "彼都共语更有谁，祇合唤花作吾辈。"
        ], 
        "title": "花下又作歌", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "飘风急雨万骑趋，欲救不得嗟群姝。", 
            "朝行我园太狼藉，飞雪宛转萦衣裾。", 
            "眼看众枝各含怨，顿抱芳意归空虚。", 
            "春和景明若有失，惊顾忽出怅惋馀。", 
            "朱颜亭亭独无恙，悯默俯立娇难扶。", 
            "惊魂飘摇俄欲返，幸脱浩劫犹怜渠。", 
            "先生叹逝赋未就，念汝失侣同羁孤。", 
            "徘徊绕树复顾影，苔深泥污聊相于。", 
            "盛时未阑奈零落，山河邈隔空愁吾。"
        ], 
        "title": "风雨既过有二株粲然独存怃然赋之", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "令名殊不果，三十又过五。", 
            "已孤轻岁月，弃掷那足数。", 
            "少壮等戏剧，熟思极无取。", 
            "从今脱皮肤，真实聊自补。", 
            "结习患难尽，术业且莽卤。", 
            "妄怀当世意，侧睨穷宙宇。", 
            "百年戎狄运，天道未有处。", 
            "小须会事发，收拾入年谱。", 
            "吾知讵有涯，怀哉《养生主》。"
        ], 
        "title": "三十五岁初度", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "嗟嗟中原今何地，惰民亿万天弃之。", 
            "我生不辰遣睹此，酖毒流染宁可医。", 
            "朋亲故旧无免者，白昼枯胔行累累。", 
            "九州沃野不播种，益蓺淫药戕孑遗。", 
            "国家又从征其利，漏脯鸩酒取疗饥。", 
            "四邻揶揄幸吾祸，君相纵省吁已迟。", 
            "侯官文忠不胜愤，焚排匪顾大患随。", 
            "戾时天道定深嫉，投死志业终难恢。", 
            "我今何者不自量，仇视妖物忘倾危。", 
            "畀炎扬灰聊泄怒，旁观震駴颠且趋。", 
            "背后岂免竞嗤点，我实儿戏而毋讥。", 
            "九原死友尚不谅，眼前佻巧谁吾知。"
        ], 
        "title": "焚鸦片十馀箧及吸器百许具于署之东隅仍洒灰于坎以灭其迹", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "阿翁在世日，独善道不屈。", 
            "世人谁知之，翰墨聊自悦。", 
            "人间合有几，邈若湘江瑟。", 
            "生气常凛然，孤儿眼中笔。"
        ], 
        "title": "敬题先考功书扇及画为罗少耕观察", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "渡海就寂寞，于人吾何尤。", 
            "索居亦已久，岂免怀朋俦。", 
            "岛中波舂天，惟见日月浮。", 
            "平生气难冷，有如鸟被囚。", 
            "解衣浴汤泉，脱履登山楼。", 
            "定知我非病，孰解中何忧。", 
            "据尊天茫茫，欲醉独无由。", 
            "看人好怀抱，狂婢自绸缪。", 
            "振衣去不顾，一笑谁能留？"
        ], 
        "title": "气郁出游", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "蝶飞山无人，涧响若读曲。", 
            "岩云媚晴晖，起弄海波绿。"
        ], 
        "title": "自住吉游有马入山杂诗 其一", 
        "type": "古风", 
        "yun": "沃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诸峰殊阴晴，岚雨洒我轿。", 
            "乱泉路欲迷，山鸟时飞导。"
        ], 
        "title": "自住吉游有马入山杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "入山凡几曲，缘涧凡几湾。", 
            "山回涧转处，海风赴襟寒。"
        ], 
        "title": "自住吉游有马入山杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "回看来处峰，伏地微露尖。", 
            "峡口云行急，扑面如轻烟。"
        ], 
        "title": "自住吉游有马入山杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "侧卧看群峦，起伏极有势。", 
            "长天如匹绢，泼绿恣游戏。"
        ], 
        "title": "自住吉游有马入山杂诗 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "云白山青青，望可数百里。", 
            "我从山背来，对境心数起。"
        ], 
        "title": "自住吉游有马入山杂诗 其六", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "山东曰朝阳，山西曰夕阳。", 
            "夕阳祇芳草，朝阳松柏长。"
        ], 
        "title": "自住吉游有马入山杂诗 其七", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "山街足楼阁，姝丽多倚市。", 
            "借吾一榻风，梦入溪声里。"
        ], 
        "title": "有马杂诗 其一", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "松萝风飒然，双泉自奔泻。", 
            "踞石而科头，白衣山人也。"
        ], 
        "title": "有马杂诗 其二", 
        "type": "古风", 
        "yun": "马"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "阴阳为之炭，不亏亦不盈。", 
            "已余幽忧疾，始信泉有灵。"
        ], 
        "title": "有马杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "溪馆无人至，松杉閟翠微。", 
            "乌山底处似，沈范二公祠。"
        ], 
        "title": "有马杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "溪声使人静，鸟语引熟寐。", 
            "风从前山下，尽带松竹气。"
        ], 
        "title": "有马杂诗 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "笔工亡古法，但于俗书宜。", 
            "龙蛇入吾手，毛锥空尔为。"
        ], 
        "title": "有马杂诗 其六", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雷奋雨百倍，云驰峰四移。", 
            "山灵好才气，献此一段奇。"
        ], 
        "title": "有马杂诗 其七", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "摇兀竹篮间，怕云下密幄。", 
            "银竹万丛鸣，先生梦徐觉。"
        ], 
        "title": "有马杂诗 其八", 
        "type": "古风", 
        "yun": "觉"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雨霁秋高最萧洒，北城登临俯原野。", 
            "海外归来多感伤，脉脉江山待来者。", 
            "胡子可人能醉我，共看落日天边泻。", 
            "吾侪未知所归处，复际中原动兵马。", 
            "丈夫忘世乃大雅，谋国区区策殊下。", 
            "道旁茅屋犹有人，岁晚鸡豚足相社。"
        ], 
        "title": "九日与胡康安同登北极阁", 
        "type": "古风", 
        "yun": "马"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "贫女低眉十六七，茅屋西风怨斜日。", 
            "祇将翠袖度荒寒，未许铅华污天质。", 
            "向来众女总怜渠，性格矜高为识书。", 
            "易得河清难一笑，盛年不偶欲何如？"
        ], 
        "title": "贫女", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "事平廿馀载，吴趋未忘乱。", 
            "会城向东北，瓦砾嗟过半。", 
            "比年多官人，大力规久远。", 
            "捷足割墟落，弹指斲轮奂。", 
            "节署南属河，甲第已无算。", 
            "闳深不可测，巷陌惊屡换。", 
            "壮哉试屈指，宦橐想钜万。", 
            "繄予怀此都，久愧累亲串。", 
            "三年归自外，踪迹转投散。", 
            "崎岖持八口，白下谁可馆？", 
            "不憎市井喧，聊喜淮流贯。", 
            "数椽待栖止，颇类夔子窜。", 
            "迂狂人所笑，虑此盖熟烂。", 
            "自污亦无徒，行歌南山矸。"
        ], 
        "title": "觅屋住", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "尚书顾我言，子适日本归。", 
            "韩衅初未发，蓄谋非一时。", 
            "彼族治战具，其端讵难窥。", 
            "觇国能返报，备豫或不迟。", 
            "边事坏至此，语次张髯髭。", 
            "逡巡仰而对，兹意匪所知。", 
            "颇闻列国法，其制有三师。", 
            "号为常备者，终岁听指撝。", 
            "昼惊若赴敌，宵严若交绥。", 
            "其次曰预备，军行乃登陴。", 
            "又次为后备，不足则徵之。", 
            "朝令夕已发，有类脱兔驰。", 
            "中朝实久弛，文武苟以嬉。", 
            "寇至纷募兵，械器窳弗治。", 
            "近如牙山役，浃月遥相持。", 
            "济师数十请，主者莫肯尸。", 
            "败我非彼能，灞上真群儿。", 
            "尚书试熟念，下走徒嘘唏。"
        ], 
        "title": "纪对南皮尚书语", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "幕府绝通谒，散步惟长廊。", 
            "枇杷冬始发，雨中送微香。", 
            "院落疏逢人，向夕气已苍。", 
            "觅句悄隐几，移灯清照床。", 
            "朅来亲吏牍，勉强岂所长。", 
            "骤闻北方警，寇深徒慨慷。", 
            "此邦敌久瞰，狙袭谁得防？", 
            "论议多奚为，缓急未可量。", 
            "出门望我居，南去五里强。", 
            "数日乃一归，儿女迎踉跄。", 
            "坐定顾之叹，老我当何乡？"
        ], 
        "title": "自都署步归寓宅", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "中年念儿女，刚性殊曩昔。", 
            "眼中第三儿，抱玩辄不释。", 
            "咿哑才学语，见爷已解索。", 
            "吾怀虽抑郁，为汝长暂适。", 
            "亲党共誇慧，比似珠的皪。", 
            "何时大疏忽，不节使伤食。", 
            "投药若小瘳，日日看愈瘠。", 
            "出愁入亦愁，弥月疾随革。", 
            "冬至幸脱命，小寒过不得。", 
            "父怜母复爱，抚汝两脚直。"
        ], 
        "title": "哀东七三首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "儿死肤未冰，卧板藉以褓。", 
            "出门别吾友，归敛已不早。", 
            "入棺望始绝，父子缘遽了。", 
            "犹当书两和，白骨知此恼。", 
            "纸钱送汝去，遗烬那忍扫。", 
            "今宵我不寐，窗下灯皎皎。", 
            "后房汝啼处，絮泣剩婢媪。", 
            "一家各上床，掷汝向荒草。", 
            "岁尽冶城旁，月寒新鬼小。"
        ], 
        "title": "哀东七三首 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "三岁居日本，此行诚不利。", 
            "海东得是儿，自诧带奇气。", 
            "归来太仓卒，断乳哺用饵。", 
            "十旬卒致殒，分我感时泪。", 
            "辽沈方鏖兵，暴骨满关外。", 
            "谁非父母体，驱向万里弃。", 
            "汝殇何足恨，浩劫行且至。", 
            "中原适无人，去去非我世。", 
            "明年化猿鹤，聊欲从此逝。"
        ], 
        "title": "哀东七三首 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "微雨洒复止，春山人独行。", 
            "西湖知不远，照眼小桃明。"
        ], 
        "title": "湖上杂诗 其一", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "湖心风乍起，云影暗雷峰。", 
            "但觉波光白，不知烟翠浓。"
        ], 
        "title": "湖上杂诗 其二", 
        "type": "古风", 
        "yun": "冬"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "湖波太娇软，画船殊难载。", 
            "最宜拿小艇，尽领烟水态。"
        ], 
        "title": "湖上杂诗 其三", 
        "type": "古风", 
        "yun": "队"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诸峰竞弄影，湖水与摇曳。", 
            "不用借楼台，为渠作庄丽。"
        ], 
        "title": "湖上杂诗 其四", 
        "type": "古风", 
        "yun": "霁"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "欢情酒维持，好景诗记录。", 
            "吴侬生湖山，此语差不俗。"
        ], 
        "title": "湖上杂诗 其五", 
        "type": "古风", 
        "yun": "沃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "名胜多难复，风流不可攀。", 
            "苍凉莫怀古，祠庙满吴山。"
        ], 
        "title": "湖上杂诗 其六", 
        "type": "古风", 
        "yun": "删"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海氛传闻恶，闽浙防有变。", 
            "朝旨起尚书，昨日湖上宴。"
        ], 
        "title": "湖上杂诗 其七", 
        "type": "古风", 
        "yun": "霰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "二月向杭州，何人见独游。", 
            "犹能轻世事，日日醉湖楼。"
        ], 
        "title": "湖上杂诗 其八", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "春暖桃柳新，六桥多士女。", 
            "祇愁风雨来，路长奈何许。"
        ], 
        "title": "湖上杂诗 其九", 
        "type": "古风", 
        "yun": "语"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "渐与诸峰熟，又怜湖水妍。", 
            "湖山岂识我，欲去莫流连。"
        ], 
        "title": "湖上杂诗 其十", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我生实不辰，降志而辱身。", 
            "如今好相戒，莫作采薇人。"
        ], 
        "title": "书柽弟扇 其一", 
        "type": "古风", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "二兄久食贫，被酒语跌宕。", 
            "门户要人兴，两弟齿俱壮。"
        ], 
        "title": "书柽弟扇 其二", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋原风日照眼明，北城熟游思南城。", 
            "遥怜古寺媚平楚，入门忽对幽峥嵘。", 
            "高台望望悄然下，双梧萧萧啸檐瓦。", 
            "劳生折节空尔为，太息当年读书者。"
        ], 
        "title": "游石观音寺登周处读书台", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吾尝语忍盦，知德诚已鲜。", 
            "奇才世岂绝，平日故难辨。", 
            "交游虽甚盛，往往致不满。", 
            "所忧乏藻鉴，妄意丈夫浅。", 
            "固当勤物色，兼取狂与狷。", 
            "忍盦领吾语，俄作风雨散。", 
            "堂堂入泉下，怀此竟未展。", 
            "去国才五年，世事凡几变。", 
            "匹夫亦何有，盈抱但孤愤。", 
            "北行心久绝，此举良可哂。", 
            "更持沟壑身，来看风轮转。", 
            "九门詄荡荡，惊鸟纷渐返。", 
            "故人那得见，酸楚眶屡泫。", 
            "时贤如众星，残夜见复隐。", 
            "芒寒而色正，丁沈长照眼。", 
            "惟君秉贞刚，爱国出诚恳。", 
            "圣明信所学，温旨促编纂。", 
            "尚书敬风采，传语戒肥遁。", 
            "名高心益虚，志猛气殊稳。", 
            "吁嗟才实难，诸子皆万选。", 
            "自馀斗筲辈，偻指何足算。", 
            "奈何吾所知，遂亦世所罕。", 
            "回思往时语，奢愿付迂诞。", 
            "劝君益厉操，期以振选愞。", 
            "勿云幸直寻，枉尺已深损。", 
            "中年见匪易，暂聚意弥款。", 
            "相规吾分尔，知君终不尽。"
        ], 
        "title": "赠丁叔珩", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "风雪晚可惧，去京犹百里。", 
            "局促辕下驹，潦倒车中士。"
        ], 
        "title": "天津入都车中 其一", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "国势决难挽，将相岂足为。", 
            "幸此无人知，岁暮吾将归。"
        ], 
        "title": "天津入都车中 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "六年复此来，停车聊一望。", 
            "指点畿内山，祇汝色无恙。"
        ], 
        "title": "天津入都车中 其三", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "举朝议变法，不动犹拔山。", 
            "道傍穷措大，缩手入袖间。"
        ], 
        "title": "天津入都车中 其四", 
        "type": "古风", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "当年若有感，含意苦难写。", 
            "何事更销魂，江楼独吟者。"
        ], 
        "title": "江楼", 
        "type": "绝句", 
        "yun": "马"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "人起鱼皆惊，灯休室如昼。", 
            "素娥何所苦，顿比前宵瘦。"
        ], 
        "title": "三月十九夜四鼓 其一", 
        "type": "绝句", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "月意诚太孤，耿耿终无语。", 
            "碧落在窗前，徘徊吾与汝。"
        ], 
        "title": "三月十九夜四鼓 其二", 
        "type": "绝句", 
        "yun": "语"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "林影何苍苍，池光何皎皎。", 
            "夜色不胜清，转愁天欲晓。"
        ], 
        "title": "三月十九夜四鼓 其三", 
        "type": "绝句", 
        "yun": "筱"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "一枝碧芙蕖，似向明湖插。", 
            "志业能累人，如意空拄颊。"
        ], 
        "title": "韬楼属题济南十二图 其一 华峰挹爽", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "鹊山古洞天，寒食幻烟雨。", 
            "踏雪有奇情，试为吴儿语。"
        ], 
        "title": "韬楼属题济南十二图 其二 鹊桥踏雪", 
        "type": "绝句", 
        "yun": "语"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "济南有此湖，便欲江南压。", 
            "潇洒元裕之，波间看玉塔。"
        ], 
        "title": "韬楼属题济南十二图 其三 明湖泛月", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "伏流忽涌出，如观茶鼎煎。", 
            "安得好事人，更寻金线泉。"
        ], 
        "title": "韬楼属题济南十二图 其四 趵突观澜", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "避热向何处，清风满铁祠。", 
            "怀人不可见，菡萏在清池。"
        ], 
        "title": "韬楼属题济南十二图 其五 铁池赏荷", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "云归山苍然，云起化为佛。", 
            "云幻佛亦幻，真相定何物？"
        ], 
        "title": "韬楼属题济南十二图 其六 千佛披云", 
        "type": "绝句", 
        "yun": "物"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "龙潭龙已去，惟见石嶕峣。", 
            "为龙长写照，夭矫欲冲霄。"
        ], 
        "title": "韬楼属题济南十二图 其七 潭西拜石", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "人事堪胜天，有术在因地。", 
            "立国莫如农，为君言水利。"
        ], 
        "title": "韬楼属题济南十二图 其八 汇波观稼", 
        "type": "绝句", 
        "yun": "寘"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "万树饱经霜，千峰留夕阳。", 
            "摩挲看山眼，莫负好秋光。"
        ], 
        "title": "韬楼属题济南十二图 其九 龙洞延秋", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "石刻烧已残，楼观亦何有。", 
            "盘谷觅题名，苔花翳谁某。"
        ], 
        "title": "韬楼属题济南十二图 其十 开元寻碑", 
        "type": "绝句", 
        "yun": "有"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "真人乃非人，大患在有身。", 
            "身灭神亦灭，其人安能神？"
        ], 
        "title": "韬楼属题济南十二图 其十一 长春访道", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "独往将安归，钓名终不实。", 
            "何如潜亭人，意中轻得失。"
        ], 
        "title": "韬楼属题济南十二图 其十二 潜亭独钓", 
        "type": "绝句", 
        "yun": "质"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "薙发令方严，是翁独不屈。", 
            "何必慕天生，饿夫自成佛。"
        ], 
        "title": "题吴江叶天寥画像天寥为浮屠以卒", 
        "type": "绝句", 
        "yun": "物"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "南行天转凉，向夕海愈绿。", 
            "成连去何之，风涛自终曲。"
        ], 
        "title": "四月二十日渡海（自天津赴沪） 其一", 
        "type": "绝句", 
        "yun": "沃"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "苦县道犹龙，于陵操如蚓。", 
            "海若无是非，坐看落日尽。"
        ], 
        "title": "四月二十日渡海（自天津赴沪） 其二", 
        "type": "绝句", 
        "yun": "轸"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "栖栖旋兀兀，忽忽复迟迟。", 
            "赵女言微中，阿谁似若痴？"
        ], 
        "title": "四月二十日渡海（自天津赴沪） 其三", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "箕斗不能神，独爱横天彗。", 
            "借汝为扫除，一豁平生意。"
        ], 
        "title": "四月二十日渡海（自天津赴沪） 其四", 
        "type": "绝句", 
        "yun": "寘"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "长歌还入关，垂老气更烈。", 
            "挟山超海意，剩为儿女说。"
        ], 
        "title": "四月二十日渡海（自天津赴沪） 其五", 
        "type": "绝句", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "白日金腾涌，苍波雪散飞。", 
            "海山与兜率，何处是真归？"
        ], 
        "title": "四月二十日渡海（自天津赴沪） 其六", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "碧影影含芒，浪头弄微彩。", 
            "风急莫开窗，月痕吹入海。"
        ], 
        "title": "十月初六夜新康舟中", 
        "type": "绝句", 
        "yun": "贿"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "善根不隐没，地味常增长。", 
            "赡部放光明，有情属吾党。"
        ], 
        "title": "潘若海属题唐人写金光明最胜王经大吉祥天女品卷子", 
        "type": "绝句", 
        "yun": "养"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "悲凉从军行，惨淡山水笔。", 
            "是家多名士，累世见毛骨。"
        ], 
        "title": "孙师郑求题祖庭遗迹卷子 其一", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "奇石不可见，佛云今有图。", 
            "殷勤畏庐叟，为作补天馀。"
        ], 
        "title": "孙师郑求题祖庭遗迹卷子 其二", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "园岂埋香地，梅为感逝花。", 
            "有人忆花影，无语自横斜。"
        ], 
        "title": "题董小宛孤山感逝图", 
        "type": "绝句", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "晓雾殊未明，坠月欲无焰。", 
            "楼头弹指人，忽有山河念。"
        ], 
        "title": "七月十七日昧爽", 
        "type": "绝句", 
        "yun": "艳"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "流芳与遗臭，理欲方交战。", 
            "我亦楚灵均，心哀兰芷变。"
        ], 
        "title": "筱崎求题画兰", 
        "type": "绝句", 
        "yun": "霰"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "躞蹀意未敛，沈吟神更遒。", 
            "九原如可作，下从忠端游。"
        ], 
        "title": "题乙盦临终书迹", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "残夜不须眠，独起谁同调？", 
            "老我莫彷徨，片月犹年少。"
        ], 
        "title": "十二月廿六日天未明 其一", 
        "type": "绝句", 
        "yun": "啸"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "愚公欲移山，恃有子孙在。", 
            "老夫当及身，移楼著人海。"
        ], 
        "title": "十二月廿六日天未明 其二", 
        "type": "绝句", 
        "yun": "贿"
    }, 
    {
        "author": "郑孝胥", 
        "era": "清", 
        "subtype": "五言绝句", 
        "text": [
            "利傍有倚刀，猘犬憎兰佩。", 
            "礼义苟不愆，孤行在我辈。"
        ], 
        "title": "题画", 
        "type": "绝句", 
        "yun": "队"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "雨后秋堂足断鸿，水边吟思入寒空。", 
            "风情谁似枫林好，一夜吴霜照影红。"
        ], 
        "title": "吴氏草堂 其一", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "水痕渐落露渔汀，秃柳枝疏也自青。", 
            "唤起吴兴张子野，共看山影压浮萍。"
        ], 
        "title": "吴氏草堂 其二", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "双涧分流出翠微，春来红雨想沾衣。", 
            "桃花曾见先皇日，真觉人间事已非。"
        ], 
        "title": "桃花涧有石刻非人间三字", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "城西朋好谁相忆，定是丁陈与沈黄。", 
            "海上昨逢润州守，一时回望奉先坊。"
        ], 
        "title": "杂事 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "江海论心有几人，葆真季直最相亲。", 
            "治河策上仍为客，种树书成未疗贫。"
        ], 
        "title": "杂事 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "石头城西去来客，路熟深惭钵山碧。", 
            "山下诗人顾石公，念我狂痴时叹息。"
        ], 
        "title": "杂事 其三", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "扁舟京口留三日，北固山头别酒明。", 
            "珍重赠言吾过矣，著书用世太劳生。"
        ], 
        "title": "杂事 其四", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "螺髻瑶簪倒碧空，长崎山色似闽中。", 
            "出门十日忽至此，归梦可怜千万重。"
        ], 
        "title": "杂事 其五", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "孤亭云海渺相思，独上惟吟忆我诗。", 
            "从此故人感天末，不妨来此立移时。"
        ], 
        "title": "怀人亭 并序 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "海色微茫自入檐，亭中最好眺风烟。", 
            "如今题作怀人地，白鸟沧波共惘然。"
        ], 
        "title": "怀人亭 并序 其二", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "海波淡对道人閒，胜日清游一破颜。", 
            "谁见春风甘寂寞，朱霞白鹤满空山。"
        ], 
        "title": "清友园探梅 其一", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "山园脉脉发霜枝，陇首无人夕照移。", 
            "一段荒寒谁解赏，松梢遮莫揭春旗。"
        ], 
        "title": "清友园探梅 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "嫩蕊疏枝点碧苔，盈盈才得几年栽。", 
            "他时屈曲山中老，长记先生为汝来。"
        ], 
        "title": "清友园探梅 其三", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "天空海阔须磨驿，山静日长清友园。", 
            "流落中年仍世外，梅花数点忆中原。"
        ], 
        "title": "清友园探梅 其四", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "昨夜仙官下取将，海天风雨彻宵狂。", 
            "名花身世真堪羡，烈烈轰轰做一场。"
        ], 
        "title": "风雨花尽", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "所积亦已久，谁能默不言。", 
            "探喉殊整暇，出手见渊源。", 
            "轶事皆庭训，高才定宿根。", 
            "宣南朋好尽，忍触旧巢痕。"
        ], 
        "title": "题沈爱苍正阳集", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "海畺信无事，沪渎复多娱。", 
            "人意消歌舞，江波动画图。", 
            "名浮真得损，计左遂成迂。", 
            "谁见楼中客，灯前坐欲枯。"
        ], 
        "title": "上海旅社二首 其一", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "兀兀腾腾地，闻歌稍觉悲。", 
            "孤怀时自振，百折理何疑。", 
            "气已随年减，才应与世衰。", 
            "龙蛇书累纸，赖汝作雄奇。"
        ], 
        "title": "上海旅社二首 其二", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "老大侵寻至，逢场底足誇。", 
            "菩提心不起，粉黛眼终花。", 
            "英气殊为害，风情每自嗟。", 
            "尊前思暮雨，谁为鼓琵琶？"
        ], 
        "title": "西合兴夜饮", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "江流贯虹口，来往独匆匆。", 
            "海月横空澹，霜天带晚红。", 
            "虫沙期共化，骨肉事安穷。", 
            "谁判平生意，销沈向此中。"
        ], 
        "title": "虹口", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "微醉取酒意，倚楼聊共斟。", 
            "风情属初月，凉思在高林。", 
            "荷气清宜晚，车声远未沉。", 
            "鲁连将玉貌，不去定何心？"
        ], 
        "title": "愚园小饮罢复过张园", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "河干天已曙，深巷月犹明。", 
            "残梦愁中断，孤蝉风外清。", 
            "向来坚自掷，欲去惜终轻。", 
            "此意何人会，踌躇独倚楹。"
        ], 
        "title": "六月十八日风起", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "终日江声里，凭栏入楚乡。", 
            "暮云百重合，夜雨十分凉。", 
            "赤县忧空切，吴船梦较长。", 
            "平生匡山兴，天外想苍苍。"
        ], 
        "title": "赴鄂过九江", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "秋月遂如此，诗人胡不归？", 
            "闺愁将细字，旅况待寒衣。", 
            "一顾当途浅，方知所徇微。", 
            "徇廊千百转，底处可忘机？"
        ], 
        "title": "十三夜对月", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "昔日扬州守，流传涤砚图。", 
            "功名循吏传，风采列仙儒。", 
            "浙水徵文献，乾嘉盛士夫。", 
            "不辞题卷末，端似太平无。"
        ], 
        "title": "题海昌陈氏蕉桐涤砚图（中有钱香树题诗）", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "照影吴波熟，栖栖岁又残。", 
            "雪成山万态，风策日孤寒。", 
            "杨墨途宁合，人天理未安。", 
            "莫持逝川旨，添泪入回澜。"
        ], 
        "title": "十二月赴鄂舟中阅天演论", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "牡丹花已发，日日入欢场。", 
            "香重浑成醉，春酣欲化光。", 
            "朝霞生近坐，宝帐出严妆。", 
            "山甫多才思，纵横未可当。"
        ], 
        "title": "对牡丹作", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "扁舟载儿女，何处是吾家？", 
            "楚客愁千斛，江天秋一涯。", 
            "地偏聊可避，计拙未为差。", 
            "枯树门前倚，沈吟待暮鸦。"
        ], 
        "title": "八月廿七日挈孥渡江居武昌大潮街湖舍 其一", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "世人良自浅，非尔独能深。", 
            "老意趋枯淡，孤踪近郁沈。", 
            "方成隔江望，一纵倚楼心。", 
            "对面谁相识，栖栖未易寻。"
        ], 
        "title": "八月廿七日挈孥渡江居武昌大潮街湖舍 其二", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "重九不能出，江天风雨霾。", 
            "故人吟楚调，秋气满高斋。", 
            "离合十年所，交亲百事乖。", 
            "莫言堪放浪，可念是形骸。"
        ], 
        "title": "九日风雨中子培自扬州来见示新作", 
        "type": "律诗", 
        "yun": "佳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "岁尽寒殊苦，晴明得此宵。", 
            "月将冰共照，云似雪难消。", 
            "楼影清如画，江光静更摇。", 
            "谁怜庭下柏，相对不成凋。"
        ], 
        "title": "十二月十六夜月下作", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "赴海江何急，西行我自还。", 
            "中流分列郡，小立过千山。", 
            "激浪雷长绕，穿烟鸟独閒。", 
            "三年南楚滞，暂去亦开颜。"
        ], 
        "title": "江宽舟中作", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "才美年何促，情深义不生。", 
            "为嫠身亦累，同穴意殊明。", 
            "父执多名士，哀辞遍郡城。", 
            "佳儿与佳妇，谁忍看铭旌。"
        ], 
        "title": "薛烈妇彭氏哀辞", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "劳生吾尚在，骨肉几人存？", 
            "残夜自风月，高楼入梦魂。", 
            "楚山俱不寐，江水复何言。", 
            "怀抱从来恶，鸡声莫更喧。"
        ], 
        "title": "七月廿三夜", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "怅惘潇湘晚，诗人独去秦。", 
            "行看秋叶尽，归及月华新。", 
            "旧隐思庐阜，微辞见庾尘。", 
            "眉间尚精悍，谁信得閒身？"
        ], 
        "title": "汉口月望夜送易实甫", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "汉水夺江流，萧萧风日秋。", 
            "波纹晨荡壁，雁阵晚遮楼。", 
            "人远难防意，天高枉寄愁。", 
            "沉思欲何得，所得祇淹留。"
        ], 
        "title": "淹留", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "频年郁雄气，避世路尘中。", 
            "委质成遗佚，投荒得固穷。", 
            "石城寒剪雪，官舍晚鏖风。", 
            "归思殊难遏，何堪溷乃公。"
        ], 
        "title": "归思", 
        "type": "律诗", 
        "yun": "东"
    }, 
    {
        "author": "郑骞", 
        "era": "清", 
        "subtype": null, 
        "text": [
            "便觉平生有百端。", 
            "深宵长叹泪汍澜。", 
            "打窗疏雨作轻寒。", 
            "静里独看新醉叶，梦中时渐旧青山。", 
            "不堪重忆十年间。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "回忆卌年前，喜随娘、依恋外家风景。", 
            "葱翠小盆山，群鱼聚、水藻青春相映。", 
            "梨甜栗脆，舅甥抓髻年光等。", 
            "贪看层楼山色好，多少儿时佳兴。", 
            "而今重履门庭，甚萧然触目，芜檐苔井。", 
            "绝少旧游人，徘徊处、空觅梦中声影。", 
            "伤心怕说，有蛛丝满栏慵凭。", 
            "半晌迟留斜日下，墙角竹阴吹暝。"
        ], 
        "title": "南浦 过怀德坊母家有感", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "营得小园林。", 
            "颇费君心。", 
            "梅花几树已成阴。", 
            "墙角海棠开遍也，正是春深。", 
            "驹隙去骎骎。", 
            "日度江浔。", 
            "年来华发不胜簪。", 
            "许共函书杯茗乐，盼到如今。"
        ], 
        "title": "卖花声", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "虹梁香雾里。", 
            "爱绿净停桡，娟花初蕊。", 
            "花底依依，看煞飘风香袂。", 
            "底似文禽倚昵。", 
            "明媚影缀脂成对。", 
            "摇镜水。", 
            "碧云罨画，溅珠圆起。", 
            "今岁百二韶光，恰宫数春多，湖怜天丽。", 
            "和鸣戢翼，占取莺期燕会。", 
            "好割晴漪半亩，放画舫、烟波消醉。", 
            "明月底。", 
            "梦也稳饶情思。"
        ], 
        "title": "双瑞莲 题某氏《双鸳室图》", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "梅心乍绽，柳眼微舒，京国春犹早。", 
            "园林绿少。", 
            "度花朝、底似小楼情好。", 
            "炉烟细袅。", 
            "更绛蜡、华筵双照。", 
            "算者番、客子时光，忍放芳怀老。", 
            "回首南州路渺。", 
            "记去年今日，人被花恼。", 
            "苔枝斜绕。", 
            "缀轻红、似解酬余一笑。", 
            "春马瘦小。", 
            "恋庭际、东风袅袅。", 
            "问故乡、何异天涯，圆月清宵皎。"
        ], 
        "title": "解语花 花朝", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "暝送清愁，天垂浅碧，疏帘怕卷宵晴。", 
            "禁寒小坐，几丛楚白娟红。", 
            "自理镜边青鬓，新花压髻晚香生。", 
            "湘帘外，月痕似水，人影分明。", 
            "岁岁登高有约，爱旧游芳侣，楼外闲凭。", 
            "烹鲜把酒，赋诗底用催成。", 
            "漫笑吾侪半老，讨秋还是旧游情。", 
            "君归未，樽前携手，还约吟朋。"
        ], 
        "title": "庆清朝 月夜对菊，忆心与海上", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "负墙双树，爱绿萼吹香，深沉庭院。", 
            "信风催暖。", 
            "猛枝头点点，艳光照眼。", 
            "对此良辰，可奈天寒人远。", 
            "有谁见。", 
            "每泪溅翠樽，欲酌还懒。", 
            "晓起湘帘卷。", 
            "怪微雨宵来，胭脂愁泫。", 
            "自持并剪，取名花两朵，付凭春雁。", 
            "寄与知音，应把客愁消遣。", 
            "迟眠惯。", 
            "念诗肩、苦吟忘倦。"
        ], 
        "title": "扫花游 甲子春在里作", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "红尘软踏长安道。牡丹天气心情好。", 
            "京国足春光。玉骢拖紫缰。", 
            "朝曦红木末。琉瓦金明灭。", 
            "杨柳乍成丝。画帘新燕飞。"
        ], 
        "title": "菩萨蛮 初到京城", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "阑珊轻梦纱窗畔。", 
            "子规声、唤醒看花眼。", 
            "几许春阴，护湘屏、一枝红婉。", 
            "端相久，待懒怎生得懒。", 
            "吟肠都为东风软。", 
            "对明妆、不隔锦江远。", 
            "花也怜人，怨迟眠、烛容先倦。", 
            "耐残寒，消受芳斟夜半。"
        ], 
        "title": "月上海棠 海棠花下作", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "晓气体吹香，东风送暖，西园闲遣芳辰。", 
            "京国看花，今年恰趁浓春。", 
            "碧桃初放新杨嫩，步长堤、草色匀裙。", 
            "甚多情、小蝶伶俜，偏好随人。", 
            "日斜更上层楼望，叹前朝遗迹，画栋生尘。", 
            "何似青山，依然槛外长新。", 
            "艳阳时节须行乐，约重游、莫厌来频。", 
            "漫逡巡、如此沉吟，可少清樽。"
        ], 
        "title": "高阳台 西园春览，三月廿一日", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "淡日晖晖，西风瑟瑟，京城再度重阳。", 
            "欲携樽酒，何处赏秋光。", 
            "尚喜名园在迩，同佳侣、游兴偏长。", 
            "疏篱畔，千丛万朵，新菊送幽香。", 
            "商量。", 
            "经眼偏，绝怜浅白，斜间深黄。", 
            "掬霜痕盈手，安向筠筐。", 
            "归去小楼客夜，青灯底、听彻寒螀。", 
            "微醺里，持螯风味，乡思总难忘。"
        ], 
        "title": "满庭芳 乙丑重阳后一日同心与柏园买菊", 
        "type": "词", 
        "yun": "阳"
    }, 
    {
        "author": "郑元昭", 
        "era": "清", 
        "subtype": null, 
        "text": [
            "倚东风、遥忆旧家园，双树粉墙低。", 
            "尽深寒浅暖，将开还领，消息心知。", 
            "侵晓冻禽软语，衔梦上苔枝。", 
            "初日曈曈，亸影檐西。", 
            "堪叹频年羁旅，算人孤花好，花盼人归。", 
            "慰春愁一半，盆盎古胭脂。", 
            "恁天涯、离怀耿耿，望故乡、芳信寄来迟。", 
            "清宵梦、梦吟看处，香泻闲阶。"
        ], 
        "title": "八声甘州 忆家园梅花", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "从别后，倏忽几经秋。", 
            "忆昔与君初觌面，双峰隔水共扁舟。", 
            "此意在心头。", 
            "湖山好，何日得重游。", 
            "碧海波长思黯黯，吴天云梦远悠悠。", 
            "漫倚最高楼。"
        ], 
        "title": "江南好 倚楼忆杭州旧游，寄褚迦陵", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "瘦林簌簌瓢残叶。西风翠袖楼头拂。", 
            "有弟不能来。遥天雁唳哀。", 
            "移家京国住。三度经寒暑。", 
            "重九又明天。故山飞纸鸢。"
        ], 
        "title": "菩萨蛮 重阳前一日楼望有感", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "燕北信风迟。", 
            "盼到花时。", 
            "牡丹天气后游宜。", 
            "曾许园林连日共，偏赋将离。", 
            "小别月为期。", 
            "总苦凝思。", 
            "心情懒到冷琴丝。", 
            "知隔帘栊犹恨远，况是天涯。"
        ], 
        "title": "卖花声", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "珍重意，玉影系新词。", 
            "自恨孱躯逢小极，为题秋句报相知。", 
            "雁字共迟迟。"
        ], 
        "title": "望江南 和嘉龄惠影 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "旧游处，烟水怅迷漫。", 
            "昔岁过存亲醉语，几时重与对湖山。", 
            "天远梦飞难。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "旧苑春来到处香。", 
            "赏花尤喜傍池塘。", 
            "风丝摇曳翠罗裳。", 
            "芍药数畦含露气，牡丹千朵幂烟光。", 
            "小红栏外碧篱旁。"
        ], 
        "title": "浣溪沙 辛未春日柏园看牡丹和心与", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "京城只苦居无竹。累累枣子垂檐绿。", 
            "侵晓露蝉鸣。故园同此声。", 
            "墙头迟日影。真比南方水。", 
            "时有藕风凉。偏无荔子香。"
        ], 
        "title": "菩萨蛮 夏日 其一", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "蝉声莫更鸣高树。乡关南望知何处。", 
            "翠竹舞修墙。风多长日凉。", 
            "书来良慰我。报道红薇好。", 
            "往岁恼无花。今年开最佳。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "家书来报园林好。金钱蒲并龙须草。", 
            "不减去年青。流芬阶与庭。", 
            "又云兰畅茂。晨露花娟秀。", 
            "忆我在家时。宵将豆水浇。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "东风吹雨，洒楼扉寒透。", 
            "遥望前山凭栏久。", 
            "问春光、几许拂面飞花，是第一、翻■催诗佳候。", 
            "儿曹欢绕膝，少小心情，爱听伊哑劝觞酒。", 
            "旧里数凭栏，此乐依稀，便在客、依然消受。", 
            "问羁栖、剩有好时光，算这种闲吟，有人同否。"
        ], 
        "title": "洞仙歌 雨中楼望", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "花正开时月正中。", 
            "楼窗一角傍芳丛。", 
            "夜迟犹恋栏杆曲，罗袖轻飏爱淡红。", 
            "春尚浅，趣偏浓。", 
            "老年滋味少年同。", 
            "湘帘几次垂还卷，小婢无知却恼侬。"
        ], 
        "title": "鹧鸪天 春夜对月和蕙愔", 
        "type": "词", 
        "yun": null
    }, 
    {
        "author": "郑元昭", 
        "era": "清", 
        "subtype": null, 
        "text": [
            "一丝暖逗东风影。这番可是梨花信。", 
            "积雨莫成霖。柔枝恐不禁。", 
            "玉箫春昼永。屈指清明近。", 
            "待燕小红楼。湘帘半上钩。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "郑模", 
        "era": "清", 
        "subtype": "五言律诗", 
        "text": [
            "苍狗翻新态，青松荫故枝。", 
            "华山联榻夕，楚水挂帆时。", 
            "风雨图中画，轮蹄袖里诗。", 
            "廿年泥印爪，长此住相思。"
        ], 
        "title": "寄邵兰江太史（春德）", 
        "type": "律诗", 
        "yun": "支"
    }, 
    {
        "author": "郑鹏云", 
        "era": "清", 
        "subtype": null, 
        "text": [
            "循例家家拜玉皇，半求名利半安康。", 
            "不知案上司香吏，曾否分明达上苍。", 
            "端阳佳节约同游，角黍堆盘自应酬。", 
            "况是今年风景好，大家海口看龙舟。", 
            "盂兰胜会斗繁华，女伴娉婷伞半遮。", 
            "绝似芙蓉初出水，一枝叶护一枝花。", 
            "搓丸风俗纪闽南，净手焚香祝再三。", 
            "新妇背人拈一颗，当垆私自卜宜男。"
        ], 
        "title": "新竹竹枝词", 
        "type": "古风", 
        "yun": null
    }, 
    {
        "author": "郑鹏云", 
        "era": "清", 
        "subtype": null, 
        "text": [
            "江干红树不禁霜，秋满长空水满塘。", 
            "似尔寒声来荻渚，有人乡思起车箱。", 
            "关临塞漠屯刘沔，池筑睢阳忆孝王。", 
            "孤馆酒醒天欲暮，斜阳衰草度閒坊。", 
            "平沙秋雨冷毛衣，粒食依人早识非。", 
            "缥缈晴空排字起，迢遥绝塞寄书稀。", 
            "孤城戍角临风泪，落木寒江背雪飞。", 
            "枨触弟兄分别后，天涯只影永睽违。", 
            "沙眠水宿总相怜，极目平芜下乱烟。", 
            "衡浦声沉云漠漠，潇湘愁入雨绵绵。", 
            "雪痕印后成千里，霜信衔来又一年。", 
            "多少江楼征妇泪，西风落日盼穷边。"
        ], 
        "title": "秋雁用王渔洋秋柳原韵", 
        "type": "古风", 
        "yun": null
    }, 
    {
        "author": "郑蜀江", 
        "era": "清", 
        "subtype": "七言律诗", 
        "text": [
            "长城万里叹朱殷，锁钥北门戎马间。", 
            "边塞风沙通草碛，鄜延烽火彻榆关。", 
            "功高西夏思韩范，归卧东山乐孔颜。", 
            "赢得嘉名民永戴，懔然胜国旧清班。"
        ], 
        "title": "奉和吟桥表妹丈留别榆林士民之作未步韵", 
        "type": "律诗", 
        "yun": "删"
    }, 
    {
        "author": "郑献甫", 
        "era": "清", 
        "subtype": null, 
        "text": [
            "前年我入诸侯幕，今年才访仙人鹤。", 
            "地上人乘天上云，此身知到三层阁。", 
            "江汉无声古水流，波澜不动春山幽。", 
            "遥岚远翠若争渡，一一卷上朱帘钩。", 
            "更衣不觉春寒小，凭栏但见春光好。", 
            "梅花吹罢柳条生，玉笛一声青未了。", 
            "楚客登高望故乡，遥看一线明潇湘。", 
            "忽闻万里叫鸿鹄，归心顿欲过衡阳。", 
            "登楼也识非吾土，题诗何必忘吾语。", 
            "崔郎自古我自今，捶碎空拳终不武。", 
            "少年五度泛晴川，曾吟七字追狂仙。", 
            "山光水色只如此，兴会大似非从前。", 
            "陈刘邺下两才士，员尚难中贵公子。", 
            "倚楼相与对青波，翩𦒘一鹤凌空起。"
        ], 
        "title": "登黄鹤楼", 
        "type": "古风", 
        "yun": null
    }, 
    {
        "author": "郑献甫", 
        "era": "清", 
        "subtype": null, 
        "text": [
            "禅堂秘秋光，佛火炯深雾。", 
            "幽梵出山来，叶落不知数。", 
            "鱼声亦自间，惊鹊穿林去。", 
            "卷帘踏秋水，月上娑罗树。"
        ], 
        "title": "秋夜宿慈度寺听梵作 其一", 
        "type": "古风", 
        "yun": null
    }, 
    {
        "author": "郑献甫", 
        "era": "清", 
        "subtype": null, 
        "text": [
            "初地无人行，诸天现尘表。", 
            "松风洒花露，声臭忽已了。", 
            "寂寞不能言，镫檠写烟筱。", 
            "幽梦破元关，多谢妙音鸟。"
        ], 
        "title": "秋夜宿慈度寺听梵作 其二", 
        "type": "古风", 
        "yun": "筱"
    }, 
    {
        "author": "郑献甫", 
        "era": "清", 
        "subtype": null, 
        "text": [
            "洛州真龙称刺史，海国毒龙作天子。", 
            "非驴非马欲何为，值兔值牛聊自喜。", 
            "尉佗老去吕嘉亡，楼阁重看照烟水。", 
            "朦胧妖气射星文，碎破山河正豆分。", 
            "剩水残山自薰沐，沈香高热炎州云。", 
            "真龙再见毒龙警，孙子先人来执梃。", 
            "麋鹿朝游歌舞台，狐狸夜搰胭脂井。", 
            "墟墓如山不葬金，鱼膏冻灭蚕丝冷。", 
            "今古回头几战场，关山满目半斜阳。", 
            "断粉零香杳无处，花田犹说小南强。", 
            "海疆花事自终古，海角蜃楼又帝午，黑水千帆欲竖旗，朱崖一线微闻鼓。", 
            "鲸鲵万里送头颅，辱没刘郎坟上土。"
        ], 
        "title": "伪汉刘冢歌", 
        "type": "古风", 
        "yun": null
    }, 
    {
        "author": "郑献甫", 
        "era": "清", 
        "subtype": null, 
        "text": [
            "敝衣自多虱，荒池亦生鱼。", 
            "一气化万物，可想鸿荒初。", 
            "开天必盘古，虽见前代书。", 
            "抟人必女娲，谁育古皇与。", 
            "自从大始来，后实皆先虚。", 
            "问其所以然，先生恐欺予。"
        ], 
        "title": "杂述 其一", 
        "type": "古风", 
        "yun": "鱼"
    }, 
    {
        "author": "郑献甫", 
        "era": "清", 
        "subtype": null, 
        "text": [
            "西北半荒塞，东南半沃土。", 
            "昔缩而今赢，地亦不自主。", 
            "大抵多水乡，即为众物府。", 
            "凿淮既通江，扬州多大贾。", 
            "人身益就卑，人心益非古。", 
            "儒生谈地气，龂龂亦何苦。"
        ], 
        "title": "杂述 其二", 
        "type": "古风", 
        "yun": "麌"
    }, 
    {
        "author": "郑献甫", 
        "era": "清", 
        "subtype": null, 
        "text": [
            "读书求甚解，用事想当然。", 
            "渊明及东坡，言之苦不全。", 
            "陋哉一孔生，亦张两空拳。", 
            "问尔欲何为？坐地思谈天。", 
            "未辨白非白，安知玄又玄。", 
            "格物必博物，惭愧张茂先。"
        ], 
        "title": "杂述 其三", 
        "type": "古风", 
        "yun": "先"
    }, 
    {
        "author": "郑献甫", 
        "era": "清", 
        "subtype": null, 
        "text": [
            "种树厌盆花，驯禽厌笼鸟。", 
            "玩赏必咫尺，所见亦何小。", 
            "天地木浩浩，动植常扰扰。", 
            "形声落闻儿，心目各自了。", 
            "赞皇老而痴，平泉悔不早。", 
            "一草及一木，子孙欲相保。"
        ], 
        "title": "杂述 其四", 
        "type": "古风", 
        "yun": null
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "苦志为诗老未成，推敲枉自费经营。", 
            "选词长忆张三影，讲艺难逢顾一声。", 
            "夜雨竹窗思旧梦，秋风桐院动离情。", 
            "年来回首燕云路，顶戴犹惭千佛名。"
        ], 
        "title": "寄怀张幼吾顾伯石", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "瑶笺乙乙喜穿珠，宛向中天咏白榆。", 
            "句好情翻增旧雨，时艰我亦怅前途。", 
            "效颦且博群儿笑，得隽当哀众草芜。", 
            "谁道长安原近日，三千弱水隔蓬壶。"
        ], 
        "title": "陈孟卿以诗送钟少石北上应知事试走函索和次原韵答之并寄少石以代骊歌 其一", 
        "type": "律诗", 
        "yun": "虞"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "回首京华感故吾，曾经控地愧枋榆。", 
            "登仙景倩空馀羡，返辔王阳有畏途。", 
            "策试理人才自健，诗成赠别意先芜。", 
            "茫茫世事殊今昔，且尽花前酒一壶。"
        ], 
        "title": "陈孟卿以诗送钟少石北上应知事试走函索和次原韵答之并寄少石以代骊歌 其二", 
        "type": "律诗", 
        "yun": "虞"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "一年好景今朝尽，乘兴还登江上楼。", 
            "大块文章留别赋，当前哀乐笑迷邮。", 
            "离怀几度萦归雁，嘉话无多付野鸥。", 
            "人事由来有代谢，莫将诗笔写新愁。"
        ], 
        "title": "和陈孟卿送春次原韵 其一", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "飞花尽日扑帘钩，瞥眼春光似水流。", 
            "茶鼎有声催别梦，酒旗无力飏高楼。", 
            "遨头节近频惊曙，婪尾杯传易感秋。", 
            "安得鲁戈长驻日，年年海屋看添筹。"
        ], 
        "title": "和陈孟卿送春次原韵 其二", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "百二韶光逝水流，有人惜别怕登楼。", 
            "柳丝难把骊驹系，花信应劳旅雁邮。", 
            "万里行踪迷野马，一年胜迹付閒鸥。", 
            "衔杯欲问重来事，骇绿纷红总惹愁。"
        ], 
        "title": "再和陈孟卿送春叠前韵 其一", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "春尽疏帘懒上钩，落花如雨水空流。", 
            "晚莺语涩烟千树，孤雁声酸月一楼。", 
            "地隔阳关偏怯晓，人非宋玉莫悲秋。", 
            "与君更订寻芳约，休道来年逊一筹。"
        ], 
        "title": "再和陈孟卿送春叠前韵 其二", 
        "type": "律诗", 
        "yun": "尤"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "自笑画眉不入时，敢将旧话续新诗。", 
            "多君剩锦频分饷，愧我安弦未得师。", 
            "闻有云根培梓木，应无村曲唱杨枝。", 
            "名园风月谁宾主，乘兴还思载酒随。"
        ], 
        "title": "王君慕韩以诗见怀错原韵奉答", 
        "type": "律诗", 
        "yun": "支"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "当头皓魄未全圆，已自清辉满碧天。", 
            "千里同看地表雪，二分尚掩桂轮烟。", 
            "观涛预话无多日，品茗回思又一年。", 
            "双鲤远来知索句，愧吾叉手不成篇。"
        ], 
        "title": "和王慕韩八月十三夜看月次原韵", 
        "type": "律诗", 
        "yun": "先"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "草草浮生一卷中，未来日月过来同。", 
            "立言愧说千秋业，终岁常存两袖风。", 
            "岂有薤根讥庾亮，从无李核笑王戎。", 
            "生王死士寻常事，且熟黄粱梦吕翁。"
        ], 
        "title": "书怀", 
        "type": "律诗", 
        "yun": "东"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "秋声十里离离影，正是风篁入望时。", 
            "清节知无因热意，虚心岂有傲人姿。", 
            "淇园翠锁烟三径，湘水青涵玉万枝。", 
            "几度濡毫思细写，胸无成竹敢轻为。"
        ], 
        "title": "咏竹", 
        "type": "律诗", 
        "yun": "支"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "柔情空自托琼瑰，六义无关派漫开。", 
            "荑稗易丰终异谷，齿牙不惜为怜才。", 
            "群怨兴观思故训，风云月露尽诗材。", 
            "莫将绮语争哀艳，应识西昆是别裁。"
        ], 
        "title": "有规", 
        "type": "律诗", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "参天黛色郁森森，独倚悬崖阅古今。", 
            "境寂祇宜孤鹤伴，风来欲作老龙吟。", 
            "乘时花木谁知己，暮岁冰霜寄赏音。", 
            "莫向人间支大厦，出山泉水异初心。"
        ], 
        "title": "老松吟", 
        "type": "律诗", 
        "yun": "侵"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "教义怀疑欲细谈，问君高论可容参。", 
            "名心未化终非佛，痴望犹存总是凡。", 
            "性体由来无色相，空花枉自费研探。", 
            "蒲团坐破果何有，云在青山月在潭。"
        ], 
        "title": "柬王弘愿居士 其一", 
        "type": "律诗", 
        "yun": null
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "觅心不得说安心，惭愧风前薝卜林。", 
            "大地山河原泡幻，当头日月自升沈。", 
            "众生火宅馀酣梦，末劫灵山剩梵音。", 
            "说法若知无法说，迷津宝筏笑空寻。"
        ], 
        "title": "柬王弘愿居士 其二", 
        "type": "律诗", 
        "yun": "侵"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "万岭回环似玉城，铜旗铁帽更峥嵘。", 
            "山连邻境云斜出，石压江门浪怒争。", 
            "夹岸梅花香断续，参天竹树绿纵横。", 
            "老怀到此尘心淡，欲借桃源辟地耕。"
        ], 
        "title": "舟次龟湖作", 
        "type": "律诗", 
        "yun": "庚"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "江城几度听鸣笳，极目烟尘日易斜。", 
            "巢月有枝凄蜀魄，乘风无计觅仙槎。", 
            "一时秋兴谁悲杜，万劫冬青尚作花。", 
            "莫怨西山薇蕨少，桃源深处有桑麻。"
        ], 
        "title": "读刘廷琛先生覆礼制馆书题后", 
        "type": "律诗", 
        "yun": "麻"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "鸣条拂幔漏声阑，独坐灯前感百端。", 
            "修竹愁生前度密，疏林夜酿几分酸。", 
            "玉楼冻合馀威峭，檐铁音传旅梦寒。", 
            "记得故园秋欲老，井梧摇落晓烟残。"
        ], 
        "title": "和王君少筠四声诗次原韵风声", 
        "type": "律诗", 
        "yun": "寒"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "满林潇飒势将摧，并入遥空旅雁哀。", 
            "几度开门疑看雨，有人倚枕误听雷。", 
            "枝头影压蟾光碎，叶底寒催鹤梦回。", 
            "好是前山新雨后，岩泉终夜伴喧豗。"
        ], 
        "title": "树声", 
        "type": "律诗", 
        "yun": "灰"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "无端唧唧应秋吟，引起离人惜别心。", 
            "旅馆灯昏惊梦断，空庭月冷坐宵深。", 
            "一年旧恨留荒径，五夜新愁动远林。", 
            "轧轧缫车谁课织，伴他凄咽古桐阴。"
        ], 
        "title": "虫声", 
        "type": "律诗", 
        "yun": "侵"
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "秋来处处捣轻罗，急节繁音信手挝。", 
            "窗隔绿纱知运杵，灯摇红豆想横波。", 
            "谁家月照离情苦，永夜风传别绪多。", 
            "却笑老怀容易感，苦吟无计逐诗魔。"
        ], 
        "title": "砧声", 
        "type": "律诗", 
        "yun": null
    }, 
    {
        "author": "郑国藩", 
        "era": "清", 
        "subtype": "七言律诗", 
        "text": [
            "亚雨欧风强自持，忽闻海陆已添师。", 
            "谁将汉帝三朝略，来续周王六月诗。", 
            "诚有先声而后实，但愁弱干不强枝。", 
            "横磨十万徒虚语，叹息胶民蹂躏时。"
        ], 
        "title": "王逸叟以喜闻增海陆军诗见示次原韵寄和", 
        "type": "律诗", 
        "yun": "支"
    }, 
    {
        "author": "郑超英", 
        "era": "清", 
        "subtype": "七言绝句", 
        "text": [
            "洋烟耗尽万家财，一见夷船色笑开。", 
            "莫怪群看他面去，有钱方得出头来。"
        ], 
        "title": "和童蔗云咏番头银", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "寒夜肯过我，来者非等閒。", 
            "取我已逝怀，今夕复见还。", 
            "始合若微感，再厉遂无端。", 
            "嗟我岂有知，感子难自吞。", 
            "长剑四五动，十指千万弹。", 
            "持以喻我意，此意殊未殚。", 
            "须墨惟沥血，须纸惟刳肝。", 
            "执笔为我书，我舌敝犹存。", 
            "子心狂而忠，子节纯且坚。", 
            "为子所能为，毋为空诟天。"
        ], 
        "title": "答沈子培比部见访夜谈之作三首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世衰士亦放，未可荣以禄。", 
            "高言虞见罪，聊复试饮啄。", 
            "君看我此来，作计乃尔毒。", 
            "兔爰逢百优，明夷入左腹。", 
            "毁车更杀马，降志非取辱。", 
            "起追孙登啸，坐视唐衢哭。", 
            "韩非怀孤愤，终为秦政戮。", 
            "东野变为龙，退之讵能逐？"
        ], 
        "title": "答沈子培比部见访夜谈之作三首 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "相知垂十年，未觉往可悔。", 
            "中閒有逝者，警痛愈相爱。", 
            "吾侪各老大，岂做儿女态。", 
            "形骸虽暂隔，至味固不败。", 
            "精诚远相照，山海了无碍。", 
            "神京万斛尘，风烈成昼晦。", 
            "驱车犯埃壒忧子亦以惫。", 
            "国门行揖别，归听长江礧。", 
            "岁暮酷怀人，孤吟复谁耐？"
        ], 
        "title": "答沈子培比部见访夜谈之作三首 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "长啸出国门，寒日黯相送。", 
            "大风主何祥，不发轩辕梦。"
        ], 
        "title": "十一月二十二日出京道中杂诗 其一", 
        "type": "古风", 
        "yun": "送"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "残月坠雄县，黄尘蔽任邱。", 
            "此中商避世，犹恨近神州。"
        ], 
        "title": "十一月二十二日出京道中杂诗 其二", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雄鸡奋悲歌，惊埃勃马首。", 
            "落星虽有心，孤月空开口。"
        ], 
        "title": "十一月二十二日出京道中杂诗 其三", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "班班河间车，南归罢击鼓。", 
            "车中人自奇，无取流俗怒。"
        ], 
        "title": "十一月二十二日出京道中杂诗 其四", 
        "type": "古风", 
        "yun": "麌"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "客行自言苦，夙驾犯霜风。", 
            "谁见斯民困，宵征逐马通。"
        ], 
        "title": "十一月二十二日出京道中杂诗 其五", 
        "type": "古风", 
        "yun": "东"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雪霁天欲明，林峦混一色。", 
            "晓日忽上腾，云归徂徕白。"
        ], 
        "title": "十一月二十二日出京道中杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "守道去人远，诸峰空自青。", 
            "不缘文字力，何处见英灵。"
        ], 
        "title": "十一月二十二日出京道中杂诗 其七", 
        "type": "古风", 
        "yun": "青"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "骐骥骖驽骀，服车上山石。", 
            "英雄时岂无，热泪空横臆。"
        ], 
        "title": "十一月二十二日出京道中杂诗 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "云势可以休，云容显复晦。", 
            "千峰锦离离，夕阳绚天外。"
        ], 
        "title": "十一月二十二日出京道中杂诗 其九", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "驱车杨柳店，怀古空蹀躞。", 
            "不恨无公羊，恨无郭太业。"
        ], 
        "title": "十一月二十二日出京道中杂诗 其十", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "四顾无一遇，迷魂不可招。", 
            "千磨还百折，心铁可能销？"
        ], 
        "title": "十一月二十二日出京道中杂诗 其十一", 
        "type": "古风", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "尻轮极周流，神马善超越。", 
            "闭门枉造车，何时出合辙？"
        ], 
        "title": "十一月二十二日出京道中杂诗 其十二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "荦确途焉穷，心先疲马至。", 
            "村落带山明，晚晴展人意。"
        ], 
        "title": "十一月二十二日出京道中杂诗 其十三", 
        "type": "古风", 
        "yun": "寘"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "忍寒不衣裘，未老殊觉赧。", 
            "大哉驭人言，胜于求饱暖。"
        ], 
        "title": "十一月二十二日出京道中杂诗 其十四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "中原虚无人，唾手真可袭。", 
            "言愁我欲愁，茫茫百端集。"
        ], 
        "title": "十一月二十二日出京道中杂诗 其十五", 
        "type": "古风", 
        "yun": "缉"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "苍生我何有，忧乐俱不闻。", 
            "欺人谢安石，冷笑范希文。"
        ], 
        "title": "十一月二十二日出京道中杂诗 其十六", 
        "type": "古风", 
        "yun": "文"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "扬州在何许，帆影乱烟树。", 
            "南风且莫尽，我欲过江去。"
        ], 
        "title": "十一月二十二日出京道中杂诗 其十七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "江湖交流山压城，祠堂照影收江声。", 
            "千疮万痍痛徐定，惟见楼观栖峥嵘。", 
            "已乱终疑阙人力，三十馀年民尚瘠。", 
            "山县荒荒仅一祠，壁记含悲空入石。", 
            "劫后神州运渐开，救时须是异人来。", 
            "沉吟高阁天风晚，落尽江梅长绿苔。"
        ], 
        "title": "从广雅尚书登石钟山昭忠祠", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "楚山入武昌，连峰到江尽。", 
            "危亭据九曲，江树遥可认。", 
            "东坡千人耳，名与此山峻。", 
            "壁间颖滨记，微叹转清润。", 
            "长沙擅攻伐，当日比廉蔺。", 
            "平生慕圣禹，事乃儒者近。", 
            "至今读书处，老桂散馀韵。", 
            "来游生苦晚，入世遘多衅。", 
            "谁言不逮古，差喜陪雄俊。", 
            "尚书实挺生，忧国带霜鬓。", 
            "高宾有梁蒯，声实各隐磷。", 
            "峰头立小语，万古入鸿阵。", 
            "部民争拥看，诸岭为微震。", 
            "贱儒世虽弃，济胜颇能奋。", 
            "登临摩倦眼，私淑窃自信。", 
            "被发行归山，振衣向千仞。"
        ], 
        "title": "复从游武昌西山九曲亭至陶桓公祠", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "东城巷陌年年异，双栝拿空最能记。", 
            "故人何往门庭是，门外悲风入吾袂。", 
            "当年无日不相见，昼语夜谈乐难比。", 
            "忆尝酒半去不告，君自追我及水次。", 
            "仰天执手长太息，过尔摧折非吾意。", 
            "子宜为世善自爱，是时被酒已微醉。", 
            "我居才距一牛鸣，强遣肩舆为送致。", 
            "一日塘边独徙倚，野鸭蔽天带霜气。", 
            "北来下舆当我前，指看秋峦共称快。", 
            "平生平生几知己，此情此情非梦寐。", 
            "钵山顾五号能诗，写我思君得深味。"
        ], 
        "title": "过侯府怀亡友陈幼莲", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "曾公靖港败，章侯救以免。", 
            "功名震一世，云泥隔岁晚。", 
            "归舟近长沙，父老话兵燹。", 
            "山丘易零落，铜官长在眼。", 
            "作图名感旧，自记极微婉。", 
            "文襄耄年序，奋笔亦殊健。", 
            "未如王翁歌，放浪情无隐。", 
            "曾张今往矣，义气固同尽。", 
            "时髦论纷腾，何事挟馀愠。", 
            "道高迹可卑，子贤身不泯。", 
            "报恩贱者事，岂以律贵显。", 
            "彼哉李子言，徒示丈夫浅。"
        ], 
        "title": "题章价人太守铜官感旧图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "气刚在不欺，志远在寡欲。", 
            "器闳在重己，量大在爱物。", 
            "求名在务实，益智在勤学。", 
            "随波而逐流，极贵亦为辱。"
        ], 
        "title": "示大七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雨晦风昏断来往，窗竹孤鸣映书幌。", 
            "压瓦宵惊钟阜移，开门晓看河流广。", 
            "寂寂栾城话对床，平生听雨爱虚堂。", 
            "年来顾五空相念，短发青衫滞建康。"
        ], 
        "title": "五月连雨答子朋", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "定林亦何有，惟有石嶕峣。", 
            "孤泉涩不驶，灌莽围岩腰。", 
            "残寺久难兴，败墙土犹焦。", 
            "俗僧赞佛力，诳语空哓哓。", 
            "那知记名迹，盛述蛇与猫。", 
            "我怀临川翁，松岑寄寂寥。", 
            "穿云复涉水，独往不可招。", 
            "高躅纵莫寻，神理固非遥。", 
            "清咏入山骨，历劫元未销。", 
            "空山一怅望，悽怆心潜摇。", 
            "猗嗟此何世，仰睇仍层霄。", 
            "题名从剑南，终觉习气饶。", 
            "光绪视乾道，后来论宜昭。", 
            "相牵返城郭，酷日愁山椒。"
        ], 
        "title": "游定林观乾道题名", 
        "type": "古风", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋风入庭户，豆实自离离。", 
            "寒来吾事就，霜露空尔为。"
        ], 
        "title": "杂诗 其一", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "柳下与少连，尼山所不予。", 
            "谁堪于陵仲，溪刻久自处。"
        ], 
        "title": "杂诗 其二", 
        "type": "古风", 
        "yun": "语"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "鸱夷诚可人，为瓶乃非智。", 
            "奈何磊落士，毕生事细碎。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "旧邦闵姬汉，孰为挈才雄？", 
            "救僿丁文敝，端居独尚忠。"
        ], 
        "title": "杂诗 其四", 
        "type": "古风", 
        "yun": "东"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "竖子终何成，时哉无好手。", 
            "狂夫复登高，临江作重九。"
        ], 
        "title": "杂诗 其五", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "惜哉此江山，与我俱不偶。", 
            "廿年来去迹，知者有钟阜。", 
            "作堂临濠上，终日对户牖。", 
            "泊然疑可老，岂屑问谁有。", 
            "聊忘孤生哀，亦避世事丑。", 
            "吾言宁欺天，有如堂下柳。"
        ], 
        "title": "濠堂落成", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "结茅在濠上，岁暮一凭栏。", 
            "叠阜云边色，虚堂雪后寒。", 
            "妄怀当世意，端欠此心安。", 
            "建业城东水，殷勤不严看。"
        ], 
        "title": "岁暮", 
        "type": "古风", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "干将莫邪难争锋，自言此书与卢鸿。", 
            "由来文选是家学，父子授受善与邕。", 
            "愿为鸣鹤殊鸿鹄，谁见香象追飞龙。", 
            "世间石刻已稀有，朱阑麻纸垂奇踪。", 
            "吾闻尧章论书法，以行为真非专工。", 
            "孟坚复引狂为戒，欹斜流弊妨童蒙。", 
            "谛观字里极骏逸，超凡绝迹元难从。", 
            "道州猿叟主端直，独至江夏终推崇。", 
            "平生颇疑古欺我，颜柳以外皆瞍矇。", 
            "重姿重骨任交诟，千金宝秘归徐公。"
        ], 
        "title": "徐进斋观察属题李北海古诗十九首墨迹", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "抱城水南流，春来绿渐肥。", 
            "蒋山绕其北，白云相委蛇。", 
            "精蓝割山光，修竹何猗猗。", 
            "岸回林梢密，桃李能成蹊。", 
            "置堂于此间，非瓦而茅茨。", 
            "据榻揽峰岫，开窗弄涟漪。", 
            "堂前何所有？鱼鸟常忘机。", 
            "堂后何所有？儿女从玩痴。", 
            "堂中何所有？夕阴与朝晖。", 
            "壁间复何有？旧拓兼新诗。", 
            "人言此堂陋，华庑宜纤儿。", 
            "或云此堂偏，当路谁高栖？", 
            "自从堂之成，使我壮志亏。", 
            "宁馨必匿笑，焉知旷士怀！"
        ], 
        "title": "濠堂", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "野水不成川，远山常隐树。", 
            "尔牛适何来，百态目与遇。"
        ], 
        "title": "宋人百牛图 其一", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "贯道师巨然，皆出董北苑。", 
            "汰哉萚石翁，鉴定凭老眼。"
        ], 
        "title": "宋人百牛图 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "长安黑色儿，挂角读有异。", 
            "何如多牛翁，一生不识字。"
        ], 
        "title": "宋人百牛图 其三", 
        "type": "古风", 
        "yun": "寘"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "短布单衣寒，东门厉石斑。", 
            "非常犹不遇，饭牛歌漫漫。"
        ], 
        "title": "宋人百牛图 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "朝官酸黠饰文儒，外官猾鄙矜走趋。", 
            "营营逐逐各自喜，风气所域无贤愚。", 
            "江南今日信仕国，脚靴手板尤睢盱。", 
            "嵯峨高牙坐开府，辕门千金阗肩舆。", 
            "晓风霍霍日照旆，排头竞进纷冠裾。", 
            "分庭塞坐交耳语，飞钳巧谍咸有图。", 
            "少年票姚逞眉睫，羸老答飒拈髭须。", 
            "大臣欠伸日加午，倏忽溃散随仆奴。", 
            "汹汹一鬨竟何取，宁有智虑裨吁谟。", 
            "造物著吾百僚底，饱看颇得言其粗。", 
            "尔曹亦自关世运，吾属为虏深可吁。"
        ], 
        "title": "趋府", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "称诗有高学，云以涩为贵。", 
            "子岂真可人，所诣遽尔邃。", 
            "诗怀文字前，未得殆难会。", 
            "即论句法秘，大事匪狡狯。", 
            "初如咀橄榄，枯中说滋味。", 
            "终乃啖枇杷，甘平宜渴肺。", 
            "子诗实早就，流宕可毋畏。", 
            "试回刻意功，一极才与思。", 
            "向来谬见推，浅语不予赘。", 
            "仍当摹千文，为君题晚翠。"
        ], 
        "title": "题晚翠轩诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "仁义既灰死，何时会复然？", 
            "有人慕圣任，引为己所患。", 
            "一朝欲舍去，究彼不二门。", 
            "某甲业颇贱，哀子壮且醇。", 
            "已矣幸少须，胡为浪踆踆？"
        ], 
        "title": "赠某孝廉（某将居西湖读内藏）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "岁不我与寒始来，何以娱君梅正开。", 
            "村中有君梅有主，知君耐寒心似梅。", 
            "寒入枝头春又入，坐阅人间岁华急。", 
            "对梅无言三叹息，梅不能言对以臆。", 
            "庾岭归来君未老，十年村居惜怀抱。", 
            "雪中觅路影应孤，月下扣门衣自缟。", 
            "相从沪渎足清欢，世外吾侪尽往还。", 
            "诵我诗中元有画，朱霞白鹤满空山。"
        ], 
        "title": "题何眉生梅村岁寒图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "河南张处虚，礼辟不可致。", 
            "凉州军将行，被褐忽一至。", 
            "边章乃小丑，岂足烦至计。", 
            "中官久无道，海内郁怨气。", 
            "来朝平乐观，祖道空府寺。", 
            "车骑握六师，出言谁敢异？", 
            "鸣金召军正，酒半一挥觯。", 
            "以次诛有罪，馀党悉拘繫。", 
            "摧山回日月，事若反掌易。", 
            "天地可再造，忠正各在位。", 
            "何为不出此，震慑顿失次。", 
            "竖子狃常情，轻语固伤智。", 
            "悠悠鲁阳山，翩然从此逝。"
        ], 
        "title": "张玄", 
        "type": "古风", 
        "yun": null
    }, 
    {
        "author": "郑谦", 
        "era": "清", 
        "subtype": "七言律诗", 
        "text": [
            "残星隐隐月朦胧。", 
            "卧听钟声逐晓风。", 
            "断续遥传萧寺外，悠扬时度乱云中。", 
            "三生唤醒杯堪渡，万里惊回梦未终。", 
            "惆怅馀音留不得，芙蓉十二漏催铜。"
        ], 
        "title": "萧寺晨钟", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "神如皓月元来淡，气带春风些子寒。", 
            "海外更休嗟寂寞，白花犹自伴朝官。"
        ], 
        "title": "咏盆中白牡丹 其一", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "倭中亦解重花王，苦为樱桃说擅场。", 
            "他日教知南汉事，也如北胜对南强。"
        ], 
        "title": "咏盆中白牡丹 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "漠漠云阴敛晓光，平波才欲倒垂杨。", 
            "诸峰尽在微濛里，今日西湖是淡妆。"
        ], 
        "title": "湖上", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "三月正当三十日，挽春无计祇伤春。", 
            "明朝惘惘成追忆，却道春光属别人。"
        ], 
        "title": "用贾岛真山民三月晦日诗作首句 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "九十风光能有几，春风春雨总经过。", 
            "谁知地变天荒意，莫借鲁阳回日戈。"
        ], 
        "title": "用贾岛真山民三月晦日诗作首句 其二", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "年少爱书兼好事，傅生风趣果无双。", 
            "秋来携得扬州句，乌榜黄花独渡江。"
        ], 
        "title": "傅苕生茂才归自扬州饷菊十数盆", 
        "type": "绝句", 
        "yun": "江"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "江东顾五倦游还，占取城西水一湾。", 
            "捲捲清诗皆入画，底须俗笔污溪山。"
        ], 
        "title": "子朋属题山水小幅 其一", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "二士风流比阮嵇，年来物役苦难齐。", 
            "欲知白下閒踪迹，祇向书堂觅旧题。"
        ], 
        "title": "子朋属题山水小幅 其二", 
        "type": "绝句", 
        "yun": "齐"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "门掩馀寒绿尽生，小廊净扫称閒行。", 
            "春阴庭角云如墨，衬出江梅半树明。"
        ], 
        "title": "小廊", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "中年养熟老难侵，小邑才堪托鼓琴。", 
            "莫道才雄无泄处，太行万叠付高吟。"
        ], 
        "title": "寄吕秋樵临城 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "栖迟牢落总悠悠，世事宁关我辈忧。", 
            "看到扬尘沧海后，也应不忍话前游。"
        ], 
        "title": "寄吕秋樵临城 其二", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "语笑当时是盛时，张皇幽眇最能奇。", 
            "杜陵身世非今日，却办颓唐作继之。"
        ], 
        "title": "寄吕秋樵临城 其三", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "曾闻袭美语天随，渔者犹容世外才。", 
            "今日青衫杂蛙黾，羡君渔具画中来。"
        ], 
        "title": "吴彬士笠竿图", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "绝海浮江短景催，浪花雪片斗清哀。", 
            "冲寒不觉衣裘薄，为带忧时热泪来。"
        ], 
        "title": "南皮尚书急招入鄂雪中过芜湖", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "放怀经世竟何如，幕府休腾北阙书。", 
            "惆怅浔阳泊舟处，江风黧面对匡庐。"
        ], 
        "title": "泊舟九江城外", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "倚楼看雨有今日，坐忆宵来郁热时。", 
            "待与官家区画了，秋风鲈脍是归期。"
        ], 
        "title": "七月初三日雨时将入都 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "新馆双松裁似人，宵来雷雨长精神。", 
            "十年不踏春城土，剩与寒厅作主宾。"
        ], 
        "title": "新馆 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "三载江湖百不堪，病怀相见转鬖鬖。", 
            "欲知阅世安心法，须向空庭老树参。"
        ], 
        "title": "新馆 其二", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "叶叶风帆叠叠山，凉波浩渺暮云斑。", 
            "愁人何许肠堪断，祇在残阳欲坠间。"
        ], 
        "title": "泊九江", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "好春閒过却伤春，花月江山迹易陈。", 
            "一念十年销未得，画楼银烛坐怀人。"
        ], 
        "title": "闻胡琴有触 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "等閒未解惜流光，草草莺花过眼忙。", 
            "纵使风情浑不减，中年引镜已回肠。"
        ], 
        "title": "闻胡琴有触 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "留楚逋臣黯不言，入江汉水夜逾喧。", 
            "今宵安得通宵梦，梦过松江向故园。"
        ], 
        "title": "除夕（在汉口） 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "志业区区漫怆神，行年四十老相亲。", 
            "梅亭松柏风吹醒，犹是中宵饮泣人。"
        ], 
        "title": "除夕（在汉口） 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "梦中犹自感劳形，落月穿楼户未扃。", 
            "欲遣秋怀共一睡，隔江鼓角唤人醒。"
        ], 
        "title": "八月十九日晓起", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "蓝舆轻驶势如飞，百里秋原树影微。", 
            "云外木兰何处是，却将晚雨送人归。"
        ], 
        "title": "按视黄陂工次丁牧国桢诸倅以泰想送至滠口 其一", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "丁子贤声满三楚，诸君伟抱有成书。", 
            "看渠恰是功名士，何日中原共扫除？"
        ], 
        "title": "按视黄陂工次丁牧国桢诸倅以泰想送至滠口 其二", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "过眼谁知果与因，物华易换我难春。", 
            "风怀收拾应将尽，祇作花前怅惘人。"
        ], 
        "title": "过眼二首（九月二十日作） 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "万恨千愁总为贫，休论坠溷与飘茵。", 
            "江头蓬鬓扁舟去，留取秋波一段颦。"
        ], 
        "title": "过眼二首（九月二十日作） 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "双林左院黄梅树，雨浥寒花脉脉开。", 
            "莫为幽香叹岑寂，道人曾此小徘徊。"
        ], 
        "title": "信阳双林寺", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "山重水复野萦回，云翳风昏昼不开。", 
            "路出荒祠须一哭，迷魂自好莫归来。"
        ], 
        "title": "题道旁孤魂祠", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "无术移常熟，虚闻罪合肥。", 
            "词臣私激烈，国是苦乖违。", 
            "议礼书终上，论兵士稍归。", 
            "虽云谋不用，正色自崔巍。"
        ], 
        "title": "挽丁叔珩二首 其一", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "病废卒难起，平生意遂沉。", 
            "函书驱左腕，兴学折深心。", 
            "伯道天何在，翁卿政可寻。", 
            "死灰为君灭，郁郁涕盈襟。"
        ], 
        "title": "挽丁叔珩二首 其二", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "缘尽亦无梦，劳人意未穷。", 
            "蹉跎五年所，辗转一宵中。", 
            "欲老来残世，安归此寓公。", 
            "灯昏江渐白，楚雨莫翻空。"
        ], 
        "title": "正月廿七日夜雨竟夕不寐明日遂去汉口", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "精悍见眉间，堂堂报国颜。", 
            "清吟须少谷，雅望属君山。", 
            "密迩犹常隔，栖迟却未閒。", 
            "卷中幸相对，小缓莫催还。"
        ], 
        "title": "苏松太道袁海观求题小像", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "入洞如登塔，空明面面穿。", 
            "床敷且容与，花木亦苍然。", 
            "斜日飞临海，荒山走控边。", 
            "吾侪能小立，留取话龙编。"
        ], 
        "title": "与易实甫观察同游玉洞", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "一旅当边锁，中朝意甚轻。", 
            "疲氓殊未活，强对况难撄。", 
            "坐见前车覆，宁论卧榻争。", 
            "官家方省事，付与老书生。"
        ], 
        "title": "龙州杂诗", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "雨过云逾霁，夜凉云自流。", 
            "明明一天月，飒飒四山秋。", 
            "林影纷当户，滩声静入楼。", 
            "曲廊聊坐地，莫说是龙州。"
        ], 
        "title": "八月初十夜即事", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "知者谈何易，就之姑有云。", 
            "莫疑吾所学，聊与子同群。", 
            "孰意卒无取，于时谁复分？", 
            "道人今闭口，不语岂当闻。"
        ], 
        "title": "述轩辕弥明语", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "楼阁明清夜，星河挂暮秋。", 
            "月低蕉影大，露下角声遒。", 
            "边事将谁语？劳人失自谋。", 
            "平生江海思，坐觉负扁舟。"
        ], 
        "title": "劳人", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "临穴沦前誓，馀生负九原。", 
            "穷山旋敛骨，瘴海独销魂。", 
            "世短犹相失，神伤亦仅存。", 
            "弃官如见许，终拟展松根。"
        ], 
        "title": "两兄将葬（十一月十六日作）", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "水挟双溪急，山蟠百越多。", 
            "祠堂空徙倚，松竹任婆娑。", 
            "别欲营高阁，何须附伏波。", 
            "一州推绝景，来看坠金锣。"
        ], 
        "title": "伏波庙", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "乱平嗟戍久，岁稔觉民驯。", 
            "好整戎常避，无功众转亲。", 
            "后人思愦愦，儒者意申申。", 
            "谢病真能去，休论过与仁。"
        ], 
        "title": "久戍", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "龙江波似箭，一夕下邕州。", 
            "稍转苍梧棹，遂乘南海流。", 
            "行歌具区薮，归隐海藏楼。", 
            "欲问来南录，名山属孟侯。"
        ], 
        "title": "题孟莼孙新著广西边事旁记", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "盗贼非天性，纷纷皆博徒。", 
            "孰能止游堕，自足靖萑苻。", 
            "饮酖有切喻，攘鸡宁后图。", 
            "如何理财者，犹税牧猪奴。"
        ], 
        "title": "报言粤东加抽赌饷感赋", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "竹影妙于画，夜窗看最幽。", 
            "灯清犹助月，虫老亦吟秋。", 
            "乐土将奚适，穷边未解忧。", 
            "三年负重九，知我有高楼。"
        ], 
        "title": "九月八日", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "胜天由素定，吾意稍施行。", 
            "归老方耽学，投荒久厌兵。", 
            "一闻春风至，复有少年情。", 
            "祇恐清樽侧，回肠醉不成。"
        ], 
        "title": "元旦试笔", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "屯云连岛屿，漏日射波澜。", 
            "不觉天风劲，空怜海水寒。", 
            "乞归翻远逝，称老得游观。", 
            "鸟兽同群者，移情可是难？"
        ], 
        "title": "十二月初九日渡海 其一", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "殉道乘桴外，收身把钓边。", 
            "波涛真隔世，烟雾欲迷天。", 
            "一粟宁轻重，千帆孰后先？", 
            "麻姑无恙在，呼取话桑田。"
        ], 
        "title": "十二月初九日渡海 其二", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "海与风俱碎，天为水所吞。", 
            "重围从荡决，万象各崩奔。", 
            "白日俄无色，群山仅自存。", 
            "窗间数高浪，奇绝度黄昏。"
        ], 
        "title": "十二月初九日渡海 其三", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "《楞严》虽妙绝，笔授赖房融。", 
            "译者论能事，儒林属钜公。", 
            "东坡端可信，几道始称雄。", 
            "西士应传写，倾心更向东。"
        ], 
        "title": "赠严复", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "孤抱曾何惜，残春绝可哀。", 
            "不成依斗室，复作揽高台。", 
            "心与惊鸿逝，书凭梦蝶回。", 
            "司勋休刻意，意尽恐难裁。"
        ], 
        "title": "残春二首 其一", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "近水生惆怅，看天抱苦辛。", 
            "一閒成落魄，多恨失收身。", 
            "又做江南客，还逢白下春。", 
            "春风太轻别，无地著愁人。"
        ], 
        "title": "残春二首 其二", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "弃官宁不遇，厌世始猖狂。", 
            "欲老真甘死，难行却善藏。", 
            "累心情略尽，用短巧何妨。", 
            "此意将谁语，凭栏送夕阳。"
        ], 
        "title": "弃官", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "预言一年别，岁月已销除。", 
            "相见定何处，自知非昔余。", 
            "滔天天正醉，转世世难居。", 
            "歇浦凉风味，重寻恐不如。"
        ], 
        "title": "送稚辛之日本", 
        "type": "律诗", 
        "yun": "鱼"
    }, 
    {
        "author": "郑登瀛", 
        "era": "清", 
        "subtype": null, 
        "text": [
            "沧海横流到处狂，栽培桃李自春风。", 
            "还乡不化身为鹤，踏雪难寻爪印鸿。", 
            "浮世人原多聚散，文筵吟罢倏西东。", 
            "呈诗敢比河梁别，惆怅苔岑有异同。", 
            "故人说项闻名久，名士休云北鲫鱼。", 
            "愿见忽惊过半世，重论应胜读奇书。", 
            "亭传点易真能继，谷隐谈玄愧不如。", 
            "知有遗民伤故国，神州鼎沸十年馀。", 
            "管宁皂帽隐辽东，鹭屿鸡津一苇航。", 
            "春去飞花感茵溷，人分异地比参商。", 
            "我怀旧雨逢今雨，君认他乡作故乡。", 
            "归去亲朋如借问，谈瀛休怪话偏长。"
        ], 
        "title": "送文枢先生回国", 
        "type": "古风", 
        "yun": null
    }, 
    {
        "author": "郑琮", 
        "era": "清", 
        "subtype": "五言律诗", 
        "text": [
            "海内多相识，风流独有君。", 
            "三年倚严武，一瘦似休文。", 
            "傲骨轩秋鹤，高歌破暮云。", 
            "何时重把臂，醉后看书裙。"
        ], 
        "title": "寄施太耻庄", 
        "type": "律诗", 
        "yun": "文"
    }, 
    {
        "author": "郑琮", 
        "era": "清", 
        "subtype": "五言律诗", 
        "text": [
            "荒幻仙人迹，沧桑不记年。", 
            "霞窝藏古篆，月峡束寒泉。", 
            "踞壑松根老，盘空鸟道偏。", 
            "坐听山籁发，清响近龙天。"
        ], 
        "title": "夏日游云洞纪胜 其一", 
        "type": "律诗", 
        "yun": "先"
    }, 
    {
        "author": "郑琮", 
        "era": "清", 
        "subtype": "五言律诗", 
        "text": [
            "我爱鹤峰叟，谈经薜荔阴。", 
            "涧花迎杖舄，山鸟助歌吟。", 
            "一自高贤逝，空教岁月深。", 
            "淙淙流水意，能不怅人琴。"
        ], 
        "title": "夏日游云洞纪胜 其二", 
        "type": "律诗", 
        "yun": "侵"
    }, 
    {
        "author": "郑琮", 
        "era": "清", 
        "subtype": "五言律诗", 
        "text": [
            "冷落烧丹鼎，龙蟠第几层。", 
            "五更奔海日，六月冻崖冰。", 
            "先哲多留咏，深山自得朋。", 
            "扪萝题姓字，吾亦记吾曾。"
        ], 
        "title": "夏日游云洞纪胜 其三", 
        "type": "律诗", 
        "yun": "蒸"
    }, 
    {
        "author": "郑琮", 
        "era": "清", 
        "subtype": "七言律诗", 
        "text": [
            "古驿当年曾驻跸，空山几树但栖鸦。", 
            "风波有恨沈黄屋，木石偏能卫翠华。", 
            "一日邀天犹是宋，三忠报国已无家。", 
            "停车欲觅残碑读，翁仲含凄落照斜。"
        ], 
        "title": "驿坂怀古", 
        "type": "律诗", 
        "yun": "麻"
    }, 
    {
        "author": "郑琮", 
        "era": "清", 
        "subtype": "七言律诗", 
        "text": [
            "弹铗侯门苦未能，乾坤何处倚枯藤。", 
            "倦图小息怀蒙叟，僻地幽栖愧少陵。", 
            "墙短绿分邻舍树，帘疏红落隔山镫。", 
            "柳枝吟断空惆怅，无复当时唱阿菱。"
        ], 
        "title": "春晚杂兴 其一", 
        "type": "律诗", 
        "yun": "蒸"
    }, 
    {
        "author": "郑琮", 
        "era": "清", 
        "subtype": "七言律诗", 
        "text": [
            "斫地狂歌事已非，独留一剑对斜晖。", 
            "素书有劫龙威去，绿字无仙脉望稀。", 
            "阅世几凋潘岳鬓，伤春易减沈郎围。", 
            "薄寒中酒惟高枕，疏懒真同鹤不飞。"
        ], 
        "title": "春晚杂兴 其二", 
        "type": "律诗", 
        "yun": "微"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "飞鸿渺渺剩泥痕，忠厚如君古道存。", 
            "修德为何偏减算，不平何处叩天阍。"
        ], 
        "title": "哭刘梅溪茂才绝句二十八首 其一", 
        "type": "绝句", 
        "yun": "元"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "平生壮志化烟飞，经济文章愿两违。", 
            "差喜萱堂春在日，青衫当作老莱衣。"
        ], 
        "title": "哭刘梅溪茂才绝句二十八首 其二", 
        "type": "绝句", 
        "yun": "微"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "同窗苦忆少年时，君自聪明我自痴。", 
            "堪叹名心君太急，佳文私读畏人知。"
        ], 
        "title": "哭刘梅溪茂才绝句二十八首 其三", 
        "type": "绝句", 
        "yun": "支"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "西山山上满蓬蒿，埋没刘郎意气高。", 
            "犹记童年堂试日，风檐寸晷共挥毫。"
        ], 
        "title": "哭刘梅溪茂才绝句二十八首 其四", 
        "type": "绝句", 
        "yun": "豪"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "刘毅摴蒲百万频，刘伶纵酒最伤神。", 
            "两人癖嗜君兼有，知是前身是后身。"
        ], 
        "title": "哭刘梅溪茂才绝句二十八首 其五", 
        "type": "绝句", 
        "yun": "真"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "性爱樽中酒不空，疏狂厌哭阮途穷。", 
            "留宾不计床头物，大有陈遵投辖风。"
        ], 
        "title": "哭刘梅溪茂才绝句二十八首 其六", 
        "type": "绝句", 
        "yun": "东"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "谋生百计病刘郎，无术能延一命长。", 
            "灵若有知应自悔，当初何苦学岐黄。"
        ], 
        "title": "哭刘梅溪茂才绝句二十八首 其七", 
        "type": "绝句", 
        "yun": "阳"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "不访芙蓉石曼卿，不来兜率号天名。", 
            "想君此日修文去，定伴诸神返玉京。"
        ], 
        "title": "哭刘梅溪茂才绝句二十八首 其八", 
        "type": "绝句", 
        "yun": "庚"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "几番剪纸枉招魂，厅志犹馀手迹存。", 
            "知否江东罗处士，为君续笔入公门。"
        ], 
        "title": "哭刘梅溪茂才绝句二十八首 其九", 
        "type": "绝句", 
        "yun": "元"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "绝笔忙题诗几章，为偿诗债索枯肠。", 
            "仙乡好到无何有，寻个蘧蘧化蝶庄。"
        ], 
        "title": "哭刘梅溪茂才绝句二十八首 其十", 
        "type": "绝句", 
        "yun": "阳"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "青青桃李满门中，绛帐传经忆马融。", 
            "惆怅栽培人去后，几株依旧笑春风。"
        ], 
        "title": "哭刘梅溪茂才绝句二十八首 其十一", 
        "type": "绝句", 
        "yun": "东"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "难酬壮志感偏多，羞乞人怜贫里过。", 
            "今日教人筹后事，未知长啸又如何。"
        ], 
        "title": "哭刘梅溪茂才绝句二十八首 其十二", 
        "type": "绝句", 
        "yun": "歌"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "未亲执绋到牛眠，病里维摩才见怜。", 
            "一束生刍一杯酒，随人草草奠灵前。"
        ], 
        "title": "哭刘梅溪茂才绝句二十八首 其十三", 
        "type": "绝句", 
        "yun": "先"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "一杯麦饭酒盈樽，宿草青青奠夕曛。", 
            "不遣墓碑书篆字，教人好认是君坟。"
        ], 
        "title": "哭刘梅溪茂才绝句二十八首 其十四", 
        "type": "绝句", 
        "yun": "文"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "抛下孀妻子影单，家无儋石庇饥寒。", 
            "冥途故友如相问，为道人间死亦难。"
        ], 
        "title": "哭刘梅溪茂才绝句二十八首 其十五", 
        "type": "绝句", 
        "yun": "寒"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "四壁萧然数箧书，梁鸿赁庑昔何如。", 
            "今朝安置黔娄妇，几费商量代卜居。"
        ], 
        "title": "哭刘梅溪茂才绝句二十八首 其十六", 
        "type": "绝句", 
        "yun": "鱼"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "收拾遗编暗怆神，从今笔砚任生尘。", 
            "何方可续孤儿曲，能读父书慰故人。"
        ], 
        "title": "哭刘梅溪茂才绝句二十八首 其十七", 
        "type": "绝句", 
        "yun": "真"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "潇潇风雨夜如年，卧病床头思悄然。", 
            "恍见故人来入梦，归魂轻飏药炉烟。"
        ], 
        "title": "哭刘梅溪茂才绝句二十八首 其十八", 
        "type": "绝句", 
        "yun": "先"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "草草西山筑墓田，天荒地老自年年。", 
            "鹧鸪声里清明节，犹累孤孀挂纸钱。"
        ], 
        "title": "哭刘梅溪茂才绝句二十八首 其十九", 
        "type": "绝句", 
        "yun": "先"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "一曲人生薤露歌，茫茫天道竟如何。", 
            "人间难觅埋忧地，细雨清明鬼泪多。"
        ], 
        "title": "哭刘梅溪茂才绝句二十八首 其二十", 
        "type": "绝句", 
        "yun": "歌"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "棠梨满地雨霏霏，杜宇多情是也非。", 
            "那识长眠人不起，山前山后叫君归。"
        ], 
        "title": "哭刘梅溪茂才绝句二十八首 其二十一", 
        "type": "绝句", 
        "yun": "微"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "空梁落月梦中颜，鹤去辽阳几日还。", 
            "唯有生前曾写照，留君面目在人间。"
        ], 
        "title": "哭刘梅溪茂才绝句二十八首 其二十二", 
        "type": "绝句", 
        "yun": "删"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "墓门老友酒频倾，一滴曾无到九京。", 
            "泉下应添知己泪，感他生死见交情。"
        ], 
        "title": "哭刘梅溪茂才绝句二十八首 其二十三", 
        "type": "绝句", 
        "yun": "庚"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "乱书丛杂旧吟诗，片纸如珠拾靡遗。", 
            "珍重半生心血在，为君抱病检多时。"
        ], 
        "title": "哭刘梅溪茂才绝句二十八首 其二十四", 
        "type": "绝句", 
        "yun": "支"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "立孤继绝事难论，空有生前遗恨存。", 
            "地下相逢应痛哭，一般郎舅可怜魂。"
        ], 
        "title": "哭刘梅溪茂才绝句二十八首 其二十五", 
        "type": "绝句", 
        "yun": "元"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "忝些瓜葛倍伤神，转眼光阴七七辰。", 
            "底事荆花三四树，竟无一树可长春。"
        ], 
        "title": "哭刘梅溪茂才绝句二十八首 其二十六", 
        "type": "绝句", 
        "yun": "真"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "牙琴几为等閒抛，恨少知音莫逆交。", 
            "休怪挽诗都未稳，减君剪烛共推敲。"
        ], 
        "title": "哭刘梅溪茂才绝句二十八首 其二十七", 
        "type": "绝句", 
        "yun": "肴"
    }, 
    {
        "author": "郑登瀛", 
        "era": "清", 
        "subtype": "七言绝句", 
        "text": [
            "阮囊羞涩不知贫，弹指光阴廿八春。", 
            "领略人间生死味，此身休再下红尘。"
        ], 
        "title": "哭刘梅溪茂才绝句二十八首 其二十八", 
        "type": "绝句", 
        "yun": "真"
    }, 
    {
        "author": "郑景云", 
        "era": "清", 
        "subtype": "五言律诗", 
        "text": [
            "旅馆沈吟久，閒探高士扉。", 
            "园童迎客拜，庭鹤向空飞。", 
            "采药知何处，停云尚不归。", 
            "松间怊怅立，无语对斜晖。"
        ], 
        "title": "访黄农部不遇有作", 
        "type": "律诗", 
        "yun": "微"
    }, 
    {
        "author": "郑登瀛", 
        "era": "清", 
        "subtype": "五言律诗", 
        "text": [
            "料峭东风冷，吟朋聚一团。", 
            "鸟啼杨柳外，花放笔毫端。", 
            "杯里春长在，炉头火不残。", 
            "浅斟更低唱，风味莫同看。"
        ], 
        "title": "春寒", 
        "type": "律诗", 
        "yun": "寒"
    }, 
    {
        "author": "郑敦允", 
        "era": "清", 
        "subtype": "五言律诗", 
        "text": [
            "长途腰脚倦，且喜罢征鞍。", 
            "日落霜犹湿，风多火亦寒。", 
            "菘经春雪软，酒得故乡难。", 
            "慷慨挑镫坐，三更意未阑。"
        ], 
        "title": "宿彰德", 
        "type": "律诗", 
        "yun": "寒"
    }, 
    {
        "author": "郑鸿", 
        "era": "清", 
        "subtype": "七言绝句", 
        "text": [
            "记得髫年学赋诗，锦秋湖畔得良师。", 
            "不知此日东堂下，可有梅花似昔时。"
        ], 
        "title": "读渔洋山人诗集感怀云图宾石超群诸先生皆渔洋裔也 其一", 
        "type": "绝句", 
        "yun": "支"
    }, 
    {
        "author": "郑鸿", 
        "era": "清", 
        "subtype": "七言绝句", 
        "text": [
            "旧事重思各黯然，酒场诗社已成烟。", 
            "归来自惜匆匆甚，回首风光十七年。"
        ], 
        "title": "读渔洋山人诗集感怀云图宾石超群诸先生皆渔洋裔也 其二", 
        "type": "绝句", 
        "yun": "先"
    }, 
    {
        "author": "郑鸿", 
        "era": "清", 
        "subtype": "七言绝句", 
        "text": [
            "香海风流人已去，尚馀螺壳擅辞华。", 
            "渊源家学千秋继，不愧诗名在杜家。"
        ], 
        "title": "读渔洋山人诗集感怀云图宾石超群诸先生皆渔洋裔也 其三", 
        "type": "绝句", 
        "yun": "麻"
    }, 
    {
        "author": "郑鸿", 
        "era": "清", 
        "subtype": "七言绝句", 
        "text": [
            "司马桥边曾觅句，桓公台下几探春。", 
            "他年再访花山路，惜少当时旧酒人。"
        ], 
        "title": "读渔洋山人诗集感怀云图宾石超群诸先生皆渔洋裔也 其四", 
        "type": "绝句", 
        "yun": "真"
    }, 
    {
        "author": "郑献甫", 
        "era": "清", 
        "subtype": "七言绝句", 
        "text": [
            "绿树村边路曲盘，碧莲峰里鸟绵蛮。", 
            "我来不见诗人宅，细雨啼猿过画山。"
        ], 
        "title": "过阳朔吊曹邺故宅", 
        "type": "绝句", 
        "yun": "删"
    }, 
    {
        "author": "郑献甫", 
        "era": "清", 
        "subtype": "五言律诗", 
        "text": [
            "亭皋一叶下，村落暮寒生。", 
            "落日到鸦背，流云带雁声。", 
            "间招荷笠客，偶作傍山行。", 
            "秋色散平楚，萧萧各自惊。"
        ], 
        "title": "田园游眺偶成", 
        "type": "律诗", 
        "yun": "庚"
    }, 
    {
        "author": "郑献甫", 
        "era": "清", 
        "subtype": "五言律诗", 
        "text": [
            "栗里杳难见，庐山高若何。", 
            "孤舟掠星渚，二月已风波。", 
            "乡梦因诗少，春愁对酒多。", 
            "斜阳方背郭，掩映片帆过。"
        ], 
        "title": "南康", 
        "type": "律诗", 
        "yun": "歌"
    }, 
    {
        "author": "郑献甫", 
        "era": "清", 
        "subtype": "七言律诗", 
        "text": [
            "江南客买海南舟，仿佛从军恣远游。", 
            "杨叶晚风惊冷节，梨花细雨到炎州。", 
            "岭烟浩荡类移棹，乡树模糊独倚楼。", 
            "欲向越王台上望，干戈满地使人愁。"
        ], 
        "title": "清明日舟次羊城追念前游偶作", 
        "type": "律诗", 
        "yun": "尤"
    }, 
    {
        "author": "郑献甫", 
        "era": "清", 
        "subtype": "七言律诗", 
        "text": [
            "一日归程千日筹，今朝真个渡芦沟。", 
            "国门乍出犹疑梦，乡思重生不带愁。", 
            "马足正骄黄叶路，诗名权让白云楼。", 
            "临流自笑私窥镜，帽影鞭丝别是秋。"
        ], 
        "title": "丙申八月出都寄曾芷潭编修 其一", 
        "type": "律诗", 
        "yun": "尤"
    }, 
    {
        "author": "郑献甫", 
        "era": "清", 
        "subtype": "七言律诗", 
        "text": [
            "夕阳间点素衣尘，入店依然落第身。", 
            "作吏不妨呼命士，回家未必定间人。", 
            "莺花上国皇州梦，鸡黍高堂子舍春。", 
            "雨送风迎聊自慰，出门一笑容怀新。"
        ], 
        "title": "丙申八月出都寄曾芷潭编修 其二", 
        "type": "律诗", 
        "yun": "真"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "东望瀛壖泪眼哀，骚坛韵事话文开。", 
            "名园宴会群英集，料有新诗继福台。"
        ], 
        "title": "留园雅集席上即事", 
        "type": "绝句", 
        "yun": "灰"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "诗成珠玉句惊奇，别馆清樽唱和时。", 
            "衣带鲲洋唯一水，春潮有信负归期。"
        ], 
        "title": "和周亦香广文赠句原韵", 
        "type": "绝句", 
        "yun": "支"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "灵泉胜地冷繁华，劫火曾经游兴赊。", 
            "聊把新诗题古佛，山门落日听啼鸦。"
        ], 
        "title": "过灵泉寺有感", 
        "type": "绝句", 
        "yun": "麻"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "灵秀欣从海外誇，品题第一数诗家。", 
            "拈毫写到名山景，腕底应开五色花。"
        ], 
        "title": "指峰凌霄", 
        "type": "绝句", 
        "yun": "麻"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "东河佳胜现奇观，溅玉飞琼信一般。", 
            "添得文澜光志乘，随风珠玉跃毫端。"
        ], 
        "title": "东河飞沫", 
        "type": "绝句", 
        "yun": "寒"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "石不能言笑口开，读书深处有莓苔。", 
            "草鸡莫问当年事，鲲海骑鲸去不回。"
        ], 
        "title": "太平岩在鹭门之东相传为先世延平郡王读书处外镌有石笑两字书此志感", 
        "type": "绝句", 
        "yun": "灰"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "重阳辜负此良辰，再展佳期话夙因。", 
            "风雨满园今已过，催租防有再来人。"
        ], 
        "title": "展重阳（限真韵）", 
        "type": "绝句", 
        "yun": "真"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "聘得海棠真艳福，也从脂粉洗寒冰。", 
            "夕阳一角花千朵，误把罗浮作武陵。"
        ], 
        "title": "红梅", 
        "type": "绝句", 
        "yun": "蒸"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "银鳞肥美品无双，多骨何须恨满腔。", 
            "最是荔支将熟后，馋涎忆到富春江。"
        ], 
        "title": "海物杂咏（鲥鱼）", 
        "type": "绝句", 
        "yun": "江"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "鳒鲽名笺尔雅图，双游忘却在江湖。", 
            "伤心反目惭于汝，忍作王馀片影孤。"
        ], 
        "title": "海物杂咏（比目鱼）", 
        "type": "绝句", 
        "yun": "虞"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "女界文明局一新，羞将束缚损天真。", 
            "潘家莲瓣杨家袜，今日何人肯效颦。"
        ], 
        "title": "天然足", 
        "type": "绝句", 
        "yun": "真"
    }, 
    {
        "author": "郑鹏云", 
        "era": "清", 
        "subtype": "七言绝句", 
        "text": [
            "霜天波落洞庭寒，玉鲫初肥上食单。", 
            "多少过江名下士，有人白眼等閒看。"
        ], 
        "title": "海物杂咏（鲫鱼）", 
        "type": "绝句", 
        "yun": "寒"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "半村半郭日閒游，一抹山光眼底收。", 
            "烟景模糊池畔柳，雨声点滴水边楼。", 
            "披图学画怀摩诘，欹枕閒听记陆游。", 
            "绝爱名园时憩息，宜春宜夏又宜秋。"
        ], 
        "title": "北郭烟雨", 
        "type": "律诗", 
        "yun": "尤"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "逋仙去后迹犹存，百树横斜自一村。", 
            "偶为裁诗寻好料，不辞冒雪访名园。", 
            "宜编廿六春开径，香逗三分艳举樽。", 
            "难得堂堂贤令尹，替花生色品题尊。"
        ], 
        "title": "潜园探梅", 
        "type": "律诗", 
        "yun": "元"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "踏遍槐黄迹已陈，磨穿铁砚暗伤神。", 
            "功名有分三生定，时事如棋一局新。", 
            "五度秋风曾老我，二分明月正怀人。", 
            "瀛东多少观光客，桂籍留题话宿因。"
        ], 
        "title": "丁酉1897仲秋感怀", 
        "type": "律诗", 
        "yun": "真"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "已从金厦据双门，还要骑鲸到七鲲。", 
            "能使红毛归故物，敢将赤手抗中原。", 
            "英风飒爽飞鸾岛，旧雨凄凉梦蝶园。", 
            "三百年来明养士，如君才算报君恩。"
        ], 
        "title": "吊郑成功", 
        "type": "律诗", 
        "yun": "元"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "灯窗结伴感闻鸡，戒旦年来累小妻。", 
            "万里雄心频起舞，五更残梦促羁栖。", 
            "板桥迹印留鸿爪，函谷关开趁马蹄。", 
            "绛帻有人同报晓，霜华满地月轮西。"
        ], 
        "title": "鸡声", 
        "type": "律诗", 
        "yun": "齐"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "淮南秋雨黯销魂，归思悠悠自掩门。", 
            "疏柳残蝉才绝响，空梁去燕杳无痕。", 
            "横塘菰米波千顷，浅渚芦花月一村。", 
            "瑶瑟有弦筝有柱，不胜清怨曲中论。"
        ], 
        "title": "秋雁用王渔洋秋柳原韵", 
        "type": "律诗", 
        "yun": "元"
    }, 
    {
        "author": "郑鹏云", 
        "era": "清", 
        "subtype": "七言律诗", 
        "text": [
            "沧海桑田应变更，簪缨门第重东瀛。", 
            "老苏家学能传子，小宋声华不让兄。", 
            "棣萼联辉成国器，梓乔济美振家声。", 
            "大罗高会罗山客，牛耳骚坛仗主盟。"
        ], 
        "title": "赠罗山赖士仰广文", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "丈夫傫然如繫囚，自断犹堪归隐邱。", 
            "人间郗超不再得，纵有高隐谁复收？", 
            "当时戴公剡中宅，精整乃与官舍侔。", 
            "办资百万意奇绝，未用夷蹠穷推求。", 
            "咄哉传约隐不果，慎勿轻诋渠非优。", 
            "从来酸寒痼山水，焉取名节骄王侯。", 
            "士人粗愿衣食足，鬼神靳汝宁相酬。", 
            "嘉宾可作吾可隐，买山岂畏讥巢由。"
        ], 
        "title": "郗超", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "积伤不成哀，放眼阅众死。", 
            "短长虽几稀，颇复悟意理。", 
            "三十四十间，正似重围里。", 
            "被创兼饮血，枕藉动相倚。", 
            "脱身老牖下，殆出神鬼使。", 
            "疲形堕坚志，冲向驻驰晷。", 
            "谬云中有得，寸铁恐难恃。"
        ], 
        "title": "杂感 其一", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "忍盦才甚锐，志业如伯符。", 
            "独恨情稍急，鬼伯疑相驱。", 
            "赴名何乃猛，短局谁能纾？", 
            "养子豫章才，明堂容尔须。", 
            "回思平生意，揽辔姑可徐。"
        ], 
        "title": "杂感 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "堂堂陈水曹，充硕好腰腹。", 
            "十年谈笑徒，宿草何处哭？", 
            "闻其寝疾时，羸瘠丧肌肉。", 
            "若云死归真，入梦恐不识。", 
            "躁恚终自戕，内热一何酷。", 
            "肛躯竟难持，瞥眼入鬼录。", 
            "岂徒惜君耳，张季语殊毒。"
        ], 
        "title": "杂感 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秣陵有胡尉，狂简吾所取。", 
            "健犊走复来，自谓可长久。", 
            "昨闻已暴卒，惊泪迸远友。", 
            "寡营素深许，于我意犹厚。", 
            "云何遘凶折，不得见耆耇。", 
            "悠悠或难继，心气散莫守。", 
            "岂如汪广文，老溺色与酒。", 
            "长生欺人语，乘兴傥不朽。"
        ], 
        "title": "杂感 其四", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "楼中独夷犹，坐阅千帆过。", 
            "向夕风掀天，何人歌楚些？"
        ], 
        "title": "风雨过 其一", 
        "type": "古风", 
        "yun": "个"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天公办一雨，巧与吾意合。", 
            "倚柱复哀吟，风霆殷相答。"
        ], 
        "title": "风雨过 其二", 
        "type": "古风", 
        "yun": "合"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "双阙空嵯峨，积尘霾楚囚。", 
            "天桥望落日，徙倚将谁俦？", 
            "华屋岂不存，视之如山丘。", 
            "吾今实桃梗，尝与土偶游。"
        ], 
        "title": "七月初十日入永定门", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋蚊不可见，惟觉毒在肤。", 
            "向夕一雨过，翛然得我躯。", 
            "莞簟生嫩凉，衾帱初可俱。", 
            "时节改人意，蹉跎哀壮夫。"
        ], 
        "title": "七月初三日雨时将入都 其二", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "皇帝破资格，不忽一士微。", 
            "何来江南丞，是日登丹墀。", 
            "晓色丽禁闼，流光度罘罳。", 
            "内官肃前导，屏气当帘帷。", 
            "大哉本朝法，独对无所疑。", 
            "榻前咫尺地，君臣义在兹。", 
            "天容何清耸，尧颡高嶷嶷。", 
            "咨汝应尽言，愀然闻累欷。", 
            "于时实忘身，长跽纷陈辞。", 
            "臣闻立国本，有备乃不危。", 
            "积弱非一朝，无兵绝难支。", 
            "愿言示所急，举国知所归。", 
            "以我亿兆人，溃此千万围。", 
            "致死而后生，其端自毫釐。", 
            "士夫躬为倡，事实不可迟。", 
            "祸来侔丘山，甫去皆燕嬉。", 
            "初无忧患情，何从振其衰？", 
            "所陈第一义，舍是非臣知。", 
            "忠愤见声色，封章出诸怀。", 
            "上意为之动，引手受所赍。", 
            "再拜奉身退，踟蹰独含悽。", 
            "耿耿宫烛光，摇摇在心脾。"
        ], 
        "title": "七月二十日召对纪恩", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "小山障江带城陴，官道绕出湖一涯。", 
            "冈峦黄落荷芰死，展此百顷涵空漪。", 
            "古台在此实微阜，牙琴久绝音以希。", 
            "我来拊膺坐还嘅，小憩聊敌疲与饥。", 
            "物生能事盖殊趣，如鱼自潜鸟自飞。", 
            "眼前山水谁赏得，况乃意向穷渊微。", 
            "百年人已竟孰重？奚取辛苦求中期。", 
            "汪歌骋文字，兵火所隔馀残辞。", 
            "游人三五岂怀昔，竞爱亭榭娱斜晖。", 
            "乎舟撇波绝湖去，回望延伫含清悲。"
        ], 
        "title": "游汉阳古琴台", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "看遍官梅爱野梅，自麾驺从踏莓苔。", 
            "入春风色连林觉，过雨山园一半开。", 
            "赏会未妨饶胜事，忧勤终是靳深杯。"
        ], 
        "title": "广雅尚书招同姚园探梅", 
        "type": "古风", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "斲石治广除，纳湖以为囿。", 
            "长廊行欲尽，桥影带高霤。", 
            "回看何冥冥，柳浪覆千甃。", 
            "绯桃閒深浅，繁丽如展绣。", 
            "赪颜頩始怒，诞意纵未透。", 
            "离离弄妍日，烂烂烧春昼。", 
            "雄堂中劝学，海内郁奔辏。", 
            "九流百家贯，一破万古陋。", 
            "宾师得烈士，悬镛待众扣。", 
            "主人扶僮至，最爱循墙走。", 
            "鬓丝映花枝，颇似饭颗瘦。", 
            "相将开水阁，远思发醇酎。", 
            "拍波起群凫，遮眼拖孤岫。", 
            "微言引深感，世议安丛诟。", 
            "树人同树木，时事犹可救。", 
            "十年才辈出，行与木俱茂。", 
            "从公且婆娑，河清人自寿。"
        ], 
        "title": "梁星海山长招陪广雅尚书两湖书院看桃花", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "横风驱奔云，漏日射惊浪。", 
            "出没云涛中，江鸥意殊壮。"
        ], 
        "title": "续杂诗 其一", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "桃花映朝日，艳冶光四射。", 
            "嫣然双海棠，垂红倚帘罅。"
        ], 
        "title": "续杂诗 其二", 
        "type": "古风", 
        "yun": "祃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "门外大江横，翻觉诗难好。", 
            "吟就武昌花，寄与南皮老。"
        ], 
        "title": "续杂诗 其三", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "人生三十为一世，失却少年安可悔。", 
            "朱颜销尽四十来，昔日风情竟何在？", 
            "功名自是误人物，败德丧真作吾害。", 
            "不妨小待老堪赠，付与世间偿宿债。", 
            "平生心得祇乘兴，百折千磨终不坏。", 
            "文字缘深岂易抛，色尘意起殊难戒。", 
            "江山满前花竞发，性不能饮亦已醉。", 
            "向来不信说天公，后世知音应有采。"
        ], 
        "title": "三月十二日作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "爱女名景德徽字，学我读书音酷似。", 
            "景汝来前父教尔：莫信鬼神信道理，莫爱豪华爱义礼。", 
            "容人之过，称人之善，居心仁厚百福始。", 
            "非徒言之在践履，景能行此吾愈喜。"
        ], 
        "title": "示女景儿垂二首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "垂也年十三，勤学气颇高。", 
            "男儿胸中宽，要作万人豪。", 
            "敬贤闵不孝，爱物随所遭。", 
            "寡欲自超然，富贵真鸿毛。", 
            "汝父学孟轲，救时心徒劳。", 
            "畴能继我志，所愿在尔曹。"
        ], 
        "title": "示女景儿垂二首 其二", 
        "type": "古风", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "去官信为乐，见亲方是归。", 
            "焉能视日月，荏苒辞庭闱。", 
            "俞公仁甚勇，所学在不欺。", 
            "拂衣谁得止，神助非人为。", 
            "万众惜其去，临岐惟一挥。", 
            "夺得尘中身，还为䣛下儿。", 
            "我心怀寸忠，自放汉水湄。", 
            "为忠不如孝，嗟公遂其私。", 
            "虞山有国老，憔悴想霜髭。", 
            "未可闻此语，凭公寄我思。"
        ], 
        "title": "送荆宜施道俞君实解官归养", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "半生作诗多苦语，一见尚书便自许。", 
            "弥天诗学几诗才，五百年间阙标举。", 
            "寝唐馈宋各有取，挹杜拍韩定谁主。", 
            "忽移天地入秋声，欲罢工商行徵羽。"
        ], 
        "title": "广雅留饭谈诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "初日照廊霜后暖，烂漫秋花阶前满。", 
            "抱冰堂上坐人豪，对酒论诗暂萧散。", 
            "世难如山未易开，袖中短笔太清哀。", 
            "黄图赤县看公在，乞取江湖放浪才。"
        ], 
        "title": "广雅留饭谈诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我生安归指菰芦，美此积水来寄居。", 
            "循湾常记一枯树，到门犹隔千畦蔬。", 
            "子知吾居第几湖，枉用相存命肩舆。", 
            "舆中万态入诗眼，助子吟思清而姝。", 
            "寻常叩门客有几，自谓敝老真吾徒。", 
            "如何乘兴适相左，此段堪画谁能图？", 
            "街西道人微有须，湖壖居士皙且癯。", 
            "武昌城中悄来往，孤绝颇似双浮屠。", 
            "市人或指讶二子，何许流落行垂枯。", 
            "岂知阅世意皆倦，握手中有千欷歔。", 
            "斜街诸邻不可呼，存殁聚散痕欲无。", 
            "当时痴肠那复热，剩有世议穷揶揄。", 
            "明年计君决北向，与我暂合终当疏。", 
            "涪翁有语会记取，一面全应胜百书。"
        ], 
        "title": "答沈子培见访湖舍不遇", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "畸人虽无心，戏具未遽掷。", 
            "盖头茅一把，取足宁吾魄。", 
            "去江不十步，矮屋久欹侧。", 
            "我来掖使正，意外忽有获。", 
            "取山置南窗，决天入东壁。", 
            "白鸥果下来，欲与我争席。", 
            "拊槛一长啸，顿失向来窄。", 
            "是时蟾将圆，百里漾皓色。", 
            "中宵风何怒，惊浪拂檐白。", 
            "暄凉理相召，此变固已剧。", 
            "超然独燕处，熟视忘雨默。", 
            "玩物未可非，丧志乃一适。"
        ], 
        "title": "营盟鸥榭既成以诗落之", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "形骸本死器，神识来寄居。", 
            "持此游人间，如体著衣襦。", 
            "少壮实美服，意气豪且粗。", 
            "老病服渐弊，瑟缩情不愉。", 
            "夫何久丧我，从渠作荣枯。", 
            "一朝得自识，奋迅不受拘。", 
            "于世定奚缺，所憾良区区。", 
            "恒斋虽病废，神完能自娱。", 
            "作诗远寄我，巧兼画与书。", 
            "我谓子无病，非病乃其逋。", 
            "平生意相亲，重了宁以躯。", 
            "子诵此诗终，霍然还壮夫。"
        ], 
        "title": "丁叔衡画便面见贻以诗答之", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "太白明，北风作。", 
            "江中飞浪高入楼，不似羁人怀抱恶。"
        ], 
        "title": "夜起江楼口占", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "高楼洞开秋始凉，沈沈夜定风穿廊。", 
            "幽人独卧意殊适，江声入梦含苍茫。", 
            "惊回云气忽逼帐，雷奔电激还绕床。", 
            "喧阗久之亦已寂，意气空盛终销亡。", 
            "残灯未灭虫蝠沸，竞此短夜争微光。"
        ], 
        "title": "八月十一夜雷雨", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "群昏自称豪，一奋碎神器。", 
            "罪魁有三士，不在徐刚辈。", 
            "荣光首拒战，咋舌敌已怪。", 
            "聂马久枝梧，彼族嗛强对。", 
            "朝中轻诸子，谓虏不足畏。", 
            "何虞果掩至，很复得狼狈。", 
            "脱令津沽间，海城早为帅。", 
            "微闻金鼓震，万众已崩溃。", 
            "牵羊必肉袒，所全讵百倍。", 
            "京师安如山，完取十万械。", 
            "吾言匪诡诞，嚼血聊自快。"
        ], 
        "title": "感愤诗四首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "瘈狗无不噬，弊木无不摽。", 
            "重黎卒死难，劲节殊皎皎。", 
            "许子盗所憎，要领安得保。", 
            "异哉立联徐，骈首岂同道。", 
            "袁许吾伤之，决去胡不蚤？", 
            "何人与湔雪，未可恃苍昊。"
        ], 
        "title": "感愤诗四首 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "京城知必陷，所苦吾主耳。", 
            "黑衣缚绔褶，无异逃李子。", 
            "当时设有人，奉上匿乡里。", 
            "逡巡稍南趋，北向下诏旨。", 
            "遂兴燕齐甲，自剪畿辅匪。", 
            "诸蕃孰不从，秕政悉可理。", 
            "徒手援天下，宁用折一矢。", 
            "吁嗟失此会，秦晋入井底。"
        ], 
        "title": "感愤诗四首 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "死或不蔽辜，论罪当以榜。", 
            "秉衡等徐崇，才可谓漏网。", 
            "吾嘉宣化守，击刚奋忠谠。", 
            "奈何褒海城，此李反见枉。", 
            "天步方艰难，是非在刑赏。", 
            "可令天下士，西望徒怏怏。"
        ], 
        "title": "感愤诗四首 其四", 
        "type": "古风", 
        "yun": "养"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "林杪春江月上时，楼中清影久参差。", 
            "四更欲尽五更转，犹有幽人恋夜迟。"
        ], 
        "title": "夜起", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "寂寂春归小阁中，牡丹半已委残红。", 
            "伤春枉是伤怀抱，自起推窗倚暮空。"
        ], 
        "title": "寂寂", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "楼台月下皆飞动，江汉风前自激扬。", 
            "可惜无人共奇夜，清寒著袂倚茫茫。"
        ], 
        "title": "四月十一夜步江岸", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "穷母伤儿不欲生，沧波白日隔幽明。", 
            "一哀出涕真何谓，避取回头忍泪声。"
        ], 
        "title": "里妇哭其溺子闻而有触", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "风头过水欲生波，江汉登临意若何。", 
            "变态凭谁閒领略，晴川阁外雨云多。"
        ], 
        "title": "登大别", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "卷却秋江付白云，倚阑暮色渐难分。", 
            "今宵小阁寒如许，赢得涛声彻夜闻。"
        ], 
        "title": "乍寒（九月二十夜微雪）", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "穿冢仍依处士坟，载梅人去有馀芬。", 
            "年年春到孤山麓，几树梅花属使君？"
        ], 
        "title": "题林迪臣孤山补梅图", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "醉乡祇在横州地，难得词流此往还。", 
            "不道秦郎名解事，犹将广大比人间。"
        ], 
        "title": "过横州海棠桥即秦太虚为祝生题词处 其一", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "名缰利锁信堪哀，党禁人间久不开。", 
            "挥汗读书太痴绝，未妨竟为海棠来。"
        ], 
        "title": "过横州海棠桥即秦太虚为祝生题词处 其二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "群山破散纵双流，荡荡平原入戍楼。", 
            "试遣劳人歌一曲，倚阑斜日看龙州。"
        ], 
        "title": "十一月廿九日率左旅两营移驻龙州", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "抱膝南荒老不才，祇应邻敌化疑猜。", 
            "云鬟缄札今俱绝，海内何人更见哀？"
        ], 
        "title": "抱膝", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "酒薄才堪助断魂，灯清犹自伴微温。", 
            "窗前天共边愁阔，莫伴星河望故园。"
        ], 
        "title": "霜夜", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "照眼溪山月色新，不辞风露湿衣巾。", 
            "千秋冷落龙州月，暂遣高楼作主人。"
        ], 
        "title": "月下作", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "拔木破山风到处，翻江倒海雨来时。", 
            "平生未尽飞腾意，祇有虚檐铁马知。"
        ], 
        "title": "四月廿七日晨起", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "一落南荒忽至今，满腔幽恨独沈吟。", 
            "乱山围绕真何益，难阻龙江北去心。"
        ], 
        "title": "偶作 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "归思还随秋月盈，秋风已复到边城。", 
            "隔河歌舞应通夕，坐听空园蛤蚧鸣。"
        ], 
        "title": "初十夜", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "盘珠香火竞新声，锦绣云霞绕座生。", 
            "谁似风流孟夫子，阿兰一曲独移情。"
        ], 
        "title": "戏失孟莼孙 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "顾曲周郎老护军，龙州歌管漫纷纷。", 
            "祇应木石心肠在，除却巫山不道云。"
        ], 
        "title": "戏失孟莼孙 其二", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "萧鼓门前动四邻，空阶独坐数星辰。", 
            "世间无限閒思想，不著龙州月下人。"
        ], 
        "title": "七夕 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "河汉微云空复情，长天凉月不胜清。", 
            "一园夜色无人见，数朵白莲暗处明。"
        ], 
        "title": "七夕 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "双星迢迢复皎皎，寄愁无方指苍昊。", 
            "等閒离合不足云，所恨多情人易老。"
        ], 
        "title": "七夕 其三", 
        "type": "绝句", 
        "yun": "皓"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "梅厅廊下蕉与竹，风雨时来啸哀玉。", 
            "他年万一忆龙州，不待梦中应在目。"
        ], 
        "title": "蕉竹", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "历落嵚崎极可哀，暂投魑魅却须回。", 
            "弃官入海非难事，曾欠娥眉一诺来。"
        ], 
        "title": "将去边防杂述 其一", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "老我何心看歌舞，病来亦复废杯觞。", 
            "为君诵取船山语，已避名场避酒场。"
        ], 
        "title": "将去边防杂述 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "万马奔腾驻足时，浅人纷纷岂得知。", 
            "誉之不喜毁不怒，牛背眼光卿勿疑。"
        ], 
        "title": "将去边防杂述 其三", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "九秋佳节去堂堂，无酒无花意欲狂。", 
            "但使弃官仍济胜，登高何日不重阳。"
        ], 
        "title": "将去边防杂述 其四", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "黄花岁岁傲西风，汉上江南旧寓公。", 
            "谁见戍楼人欲老，夕阳来对拒霜红。"
        ], 
        "title": "将去边防杂述 其五", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "风定平波写绿条，却迎初日皱还摇。", 
            "开窗惊散幽禽语，一夜春寒欲过桥。"
        ], 
        "title": "南京节署西园 其一", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "当年弱冠过江初，双桧婆娑略忆渠。", 
            "犹有园丁谙故事，夕阳閒话沈尚书。"
        ], 
        "title": "南京节署西园 其二", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "彼曹能厌世，我乃未忘情。", 
            "身外留文字，人间说姓名。", 
            "君胡录三士，翻似辟长生。", 
            "生死原难了，年来意渐平。"
        ], 
        "title": "又题金陵三羽士录", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "子压京城污，能来宰此乡。", 
            "官身贫益傲，诗境老弥苍。", 
            "入县逢秋雨，看图话辟疆。", 
            "自嫌行太急，别酒沸离肠。"
        ], 
        "title": "雨中过如皋赠知县周松孙", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "看君飘白发，意气百重哀。", 
            "我辈行为士，当年岂再来。", 
            "一言销尔恨，成败莫论才。", 
            "歌管喑呜地，沉思更覆杯。"
        ], 
        "title": "答姚叟", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "骨肉须归土，来分木渎山。", 
            "离魂伤若女，掩坎变衰颜。", 
            "湖海聊漂泊，彭殇亦等閒。", 
            "有谁观季札，左袒便东还。"
        ], 
        "title": "九月二十四日葬弥明于苏州木渎米斗山", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "蹙国金何日，滔天逮此生。", 
            "幕巢宁可托，厦木欲同倾。", 
            "物外高楼在，樽前举世轻。", 
            "报书无别语，收泪复纵横。"
        ], 
        "title": "得胡梓方书却寄", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "林暗幽光起，楼高碧落通。", 
            "微风成独夜，凉月亦凌空。", 
            "草草随残劫，纷纷谁长雄？", 
            "死棋聊插手，吾道若为东。"
        ], 
        "title": "六月二十一日夜起", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "雷电向何处，长空月皎然。", 
            "浮云宁易世，人意自弥天。", 
            "树影深遮寺，钟声苦破眠。", 
            "酣嬉不归者，真比独居贤。"
        ], 
        "title": "七月十八夜舍饭寺", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "少负致君志，蹉跎三十年。", 
            "恨深孝钦世，气尽景皇前。", 
            "自窜长辞阙，投荒遂戍边。", 
            "拊膺终有欠，晚节不成坚。"
        ], 
        "title": "闻诏述哀二首 其一", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "吾父潜郎署，趋庭祇教忠。", 
            "宦途偏不遂，国史忽云终。", 
            "死所原难觅，时流莫苟同。", 
            "未求人事尽，可得咎天公。"
        ], 
        "title": "闻诏述哀二首 其二", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "往者心宁逝，颓然迹愈疏。", 
            "交期龚语隗，相视祀怜舆。", 
            "挂月楼常迥，凝寒岁向除。", 
            "思君须雪后，访戴未为虚。"
        ], 
        "title": "答沈子培", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "飒飒寻徐至，飕飕久未停。", 
            "崩腾赴空阔，萧洒出沉冥。", 
            "倚石梦初觉，推窗酒欲醒。", 
            "劝君勤洗耳，凡响不须听。"
        ], 
        "title": "陈仁先听松图", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "老死虽吾分，衔冤欲一言。", 
            "辟人中辟世，为鹤亦为猿。", 
            "楼夐天沉月，秋悲叶去根。", 
            "儒生机屡失，端已绝乾坤。"
        ], 
        "title": "吾分", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "辟世欲何往，飘然海上逃。", 
            "离群从鸟兽，孤啸答风涛。", 
            "此叟堪师事，高踪谢尔曹。", 
            "题名非石隐，试为问文豪。"
        ], 
        "title": "张楚实求作石老人君子居诗 其一", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "白下寻残梦，吾尝过竹居。", 
            "胎禽养丹顶，壁记刻行书。", 
            "觞咏怀前辈，风流话旧庐。", 
            "宫墙照眼地，今日是殷墟。"
        ], 
        "title": "张楚实求作石老人君子居诗 其二", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "幽思破残夜，禁寒弥憯悽。", 
            "野苍霜气白，窗曙月痕低。", 
            "我倦不能寝，鸡鸣真欲啼。", 
            "旁皇殊未已，觅句奈无题。"
        ], 
        "title": "幽思", 
        "type": "律诗", 
        "yun": "齐"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "夜起久成癖，晦明观吐吞。", 
            "苦寒知月味，衔恨敛霜魂。", 
            "衾影曾何愧，荆凡定孰存？", 
            "恶声闻最熟，不必蹴刘琨。"
        ], 
        "title": "十一月十八夜", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "慢世才难屈，高名遇独穷。", 
            "平生姚石甫，期尔李空同。", 
            "往事洪桥别，交游国士风。", 
            "风流殊未尽，宛在夕阳红。"
        ], 
        "title": "题张亨甫洪桥送别图（为范秋帆作）", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "期许从童稚，君家伯仲间。", 
            "平生心入土，往事梦如山。", 
            "抱节残年尽，能贫晚遇艰。", 
            "病中怀旧意，惟有泪相还。"
        ], 
        "title": "哭旭庄", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "碧鲁承金册，天湟迓鹿车。", 
            "河间钦德助，鸿烈相成书。", 
            "风驭随灵雨，神山出太虚。", 
            "谁纾隆准恸，哀语散琼琚。"
        ], 
        "title": "和硕恭亲王福晋挽歌 其一", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "去国捐环佩，从亡护棣华。", 
            "遗言薪胆恻，逝影镜尘遮。", 
            "贤孝辉彤管，仙游望落霞。", 
            "东平正深念，保乂重王家。"
        ], 
        "title": "和硕恭亲王福晋挽歌 其二", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "初月犹依魄，虚衙欲敛阴。", 
            "星河天脉脉，宫禁夜沈沈。", 
            "曙意鸦先觉，忧端蝶独寻。", 
            "宁知将压喻，未尽杞人心。"
        ], 
        "title": "二月初五日内务府夜直", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "垂老从亡者，知为举世非。", 
            "诸公胡不弃，异趣或同归。", 
            "好乱犹难止，当仁孰见机。", 
            "沈思言外旨，相感入精微。"
        ], 
        "title": "行严揖唐纕衡次公见和重九诗", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "芦荻似江乡，迎寒花已霜。", 
            "一亭伴秋水，数客语斜阳。", 
            "渐远双凫静，孤横小艇凉。", 
            "不嫌寂寞味，来话水西庄。"
        ], 
        "title": "李园", 
        "type": "律诗", 
        "yun": "阳"
    }, 
    {
        "author": "郑维孜", 
        "era": "清", 
        "subtype": null, 
        "text": [
            "昔人幸舌存，吾舌固仍在。", 
            "不如颜常山，割之以为快。", 
            "舌去英名成，舌在形骸坏。", 
            "崛强不措词，焉用此一块。", 
            "亲知来相见，无言谨再拜。", 
            "能不激中怀，日夕增感慨。", 
            "忽念迈古稀，身事同沆瀣。", 
            "百窍都无虞，四肢咸足赖。", 
            "形神一朝尽，事定棺即盖。", 
            "谁知有舌无，默默以相待。"
        ], 
        "title": "舌敝吟", 
        "type": "古风", 
        "yun": null
    }, 
    {
        "author": "郑焕文", 
        "era": "清", 
        "subtype": null, 
        "text": [
            "行年巳及笄，针线不自谋。", 
            "好诵鲁论语，字义时讲求。", 
            "十九嫁王生，笔墨喜相投。", 
            "本期赋偕老，何意咏柏舟。", 
            "结发甫年半，伤心逾百秋。", 
            "不拒邻妇劝，但欲重姱修。", 
            "对镜理残妆，尺丝寻旧俦。", 
            "红袖拂夫柩，辞亲一拜休。", 
            "有此节烈操，胡勿得天庥。", 
            "假以梁鸿案，相与唱河洲。", 
            "锡以欧阳荻，岂忍绝箕裘。", 
            "天欲名一妇，运不际其优。", 
            "双魄遂双栖，节成万古留。"
        ], 
        "title": "节妇郑氏诗", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "妄人轻召兵，败绩坐不教。", 
            "十年未可复，士气太凋耗。", 
            "此军何所用，身手好年少。", 
            "谁能结以恩，汤火岂难蹈？", 
            "悽伤就步伐，悲愤入腾趠。", 
            "庶几哀者徒，免为敌人笑。", 
            "尚书气不馁，勍略被将校。", 
            "胡为致词客，戎幕议增灶。", 
            "何当出短歌，传诵遍营哨。", 
            "居然怀国耻，收取毛锥效。", 
            "角声尚盈耳，旗影山椒绕。", 
            "水落舟更迟，横江怜晚照。"
        ], 
        "title": "渡江观武建军合操", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天回地转事不同，鄂州行为天下冲。", 
            "势如奔蛇脊先起，谁欤见者抱冰翁。", 
            "见之非难谋岂易，一世沈沈在梦寐。", 
            "下手惊看国手棋，杀意未呈机已备。", 
            "登山支颐久端相，城东渺渺连湖光。", 
            "决湖捍江出平陆，何时事成众方觉。", 
            "金口桃花青山柳，百里驱车一回首。", 
            "湖水入江更不回，胆落江神避髯叟。", 
            "十年前后试商量，北燕南粤归吾堂。", 
            "要令土与金同价，那得高原可种桑。"
        ], 
        "title": "金口至青山堤闸告成贺广雅尚书", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "怀才不自胜，儿戏引一粲。", 
            "及此未老閒，馀春勤把玩。"
        ], 
        "title": "三月十二日作 其一", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "志欲俟河清，岁月稍见夺。", 
            "吴越有具区，兴发不可遏。"
        ], 
        "title": "三月十二日作 其二", 
        "type": "古风", 
        "yun": "曷"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "杜陵一生百不就，至死不为天所祐。", 
            "谁知历劫行人间，造物安能如汝寿。", 
            "诗者一人之私言，或配经史垂乾坤。", 
            "丈夫不朽当自致，假手功名何足论。"
        ], 
        "title": "杜陵画像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "哀音通世变，词客似啼鹃。", 
            "去乱聊自全，知微莫问天。", 
            "谁言登楼赋，得并望山篇？", 
            "我亦沙鸥侣，江湖不计年。"
        ], 
        "title": "寄王又点", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "榕城疫盛行，人鬼争出殁。", 
            "里中丧族弟，俄复夺一侄。", 
            "侄年已及壮，蹉跎未授室。", 
            "愆期我负尔，兄嫂老弥郁。", 
            "于时迫端午，次兄方卧疾。", 
            "书中道无虑，悲悸常忽忽。", 
            "何来鹅车炮，一击碎心骨。", 
            "父子相继逝，先后才旬日。"
        ], 
        "title": "述哀 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我持栗兄书，猝不知所为。", 
            "自呼神略定，勃然涌千哀。", 
            "兄书本细秀，两纸字累累。", 
            "二丧仗经纪，智虑饶安排。", 
            "疾疫甚刀兵，一言伤我怀。", 
            "江船幸未发，飞书还相催。", 
            "行间别无语，速去勿迟回。", 
            "我兄但自脱，妇稚徐更裁。"
        ], 
        "title": "述哀 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "淦子赴弟丧，炳子之日本。", 
            "我特促之行，所虑良在远。", 
            "炳前跽告辞，酸泪为一泫。", 
            "方当迎而父，但去勿悽断。", 
            "为农堪养亲，世变莫挂眼。"
        ], 
        "title": "述哀 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "三年学成就，聚首日靡短。", 
            "东人况善我，受托颇缱绻。", 
            "而父书云云，望汝意不浅。"
        ], 
        "title": "述哀 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "乞假居持服，悬怀在长兄。", 
            "张沈来自吴，入门携吾柽。", 
            "悤悤相吊慰，语次心屡惊。", 
            "初闻兄又卒，无泪眼空瞪。", 
            "究穷死所由，号叫肝自崩。", 
            "陈郎书在手，白日非幽冥。", 
            "行年已六十，儿辈盈阶庭。", 
            "何苦而轻死，自沈为独醒。", 
            "因忆神户归，失足落东溟。", 
            "堕河经再厄，胥种终相迎。", 
            "我欲叱阎罗，鬼籍除其名。", 
            "不然当把臂，地下从先灵。"
        ], 
        "title": "述哀 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "兄亡非缘疫，其故独何欤？", 
            "畏疾而凭河，哀哉岂此愚。", 
            "寄书且视妹，所言固不虚。", 
            "书辞靡瞀乱，巷陌多绕纡。", 
            "河之水悠悠，城东得遗躯。", 
            "终时作何状，割爱从鼋鱼。", 
            "为弟诚无状，不能掺其祛。", 
            "两兄挈一侄，何许相睢盱。", 
            "知死不可让，以次当及余。"
        ], 
        "title": "述哀 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "死丧虽甚威，后死方有事。", 
            "门中二十口，舍我谁将寄？", 
            "致书使亟来，恶瘴犹为厉。", 
            "汉阳趣赁屋，规以安汝辈。", 
            "三棺当暂厝，閒岁待我至。", 
            "解衣斸苍山，和土将血泪。", 
            "筑成名恨冢，偿我无穷意。", 
            "炳乎汝勿归，父死叔尚在。", 
            "东行吾计定，世乱重抱耒。"
        ], 
        "title": "述哀 其七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "稚辛闻此变，千里来共哭。", 
            "四支已半摧，一手倚一足。", 
            "作书寄萱妹，天地此骨肉。", 
            "事牵难久留，送汝使我独。", 
            "登舟一悽惶，去去意殊酷。", 
            "楼头卧更起，船尾灯犹绿。", 
            "江波闇涨天，风雨欲揭屋。", 
            "馀生付残世，何地同啜粥？"
        ], 
        "title": "述哀 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "武昌城东山簇簇，夏口无山藏万屋。", 
            "大江挟汉俱北行，照我窗前山影绿。", 
            "江云忽起失峰峦，推窗惟有波如山。", 
            "看江莫若看风雨，长日惊雷绕坐间。"
        ], 
        "title": "鸥榭听涛", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "苍天不可赎，此老亦已葬。", 
            "区区身后名，未足塞众望。", 
            "杭人悲太守，作社寄湖上。", 
            "千秋姓林者，山水擅佳藏。", 
            "平生不随波，意气一何壮。", 
            "于何见颜色，隔岸耸秋嶂。", 
            "文章易朽耳，在口即行状。", 
            "为我问孤山，年来谁绝唱？"
        ], 
        "title": "林社（为杭守林公启作）", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "学问不一端，要以仁为归。", 
            "在野抱忠孝，安仁殆庶几。", 
            "天逸论知行，精诣今所稀。", 
            "子陵与云卿，终古谁能讥？", 
            "阅世卧岩壑，浩然老不衰。", 
            "吾观凤鸣学，有当非玉卮。"
        ], 
        "title": "日本冈幸七郎示其师楠本天逸事略且求作诗即用楠本原韵", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "开皇穿地證量器，隗状或作林者非。", 
            "匋斋尚书出所得，始信黄门不吾欺。", 
            "四钧为石云极数，先后二诏具刻辞。", 
            "辞意精严书亦称，典重气欲无鼎彝。", 
            "吾闻先王岁稽器，量衡律度殊等差。", 
            "地官司市禁伪饰，不中不粥市乃讥。", 
            "政行四方实赖此，季末杂乱风亦衰。", 
            "前随后宋慕复古，悬式俄弛谁能持？", 
            "今观此铸审且谨，明壹别白除歉疑。", 
            "轨物垂则圣有作，坊民正俗礼所宜。", 
            "儒生论秦轻诟病，对此使我增歔欷。", 
            "尚书忧时近狂狷，必采隅说容瑕疵。", 
            "会稽刻石彼犹取，昆山可作真吾师。"
        ], 
        "title": "端午桥中丞属题秦权拓本", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "湖山多胜处，名迹谁能辨？", 
            "南峰公再游，清浊遂一换。", 
            "凛然执议力，岩石亦革面。", 
            "奎宿招以来，钱神俄自窜。", 
            "逐贫与送穷，杨韩弄其翰。", 
            "今君亦有逐，二子当惊惋。", 
            "平生吾东坡，异代独眷眷。", 
            "敢怀争墩意，易此执鞭愿。", 
            "他年身将隐，姓名应已变。", 
            "洞口扫花人，安知即风汉。"
        ], 
        "title": "杭州南高峰烟霞洞东坡尝游处也寺僧刻岩石为财神汤蛰仙斥之易刻坡像杭人遂题之曰苏龛蛰仙以书报余且属作诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "今日犹相见，殊胜别后想。", 
            "执手天茫茫，覆杯人惘惘。", 
            "我怀本太孤，赖子时见广。", 
            "平生言不尽，积意深万丈。", 
            "西北云自飞，江汉波已长。", 
            "盟鸥谁共倚，沈思成独往。"
        ], 
        "title": "送高子益应晋帅之辟并忆啸农梦旦 其一", 
        "type": "古风", 
        "yun": "养"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "啸农恭笃行，而独称我狂。", 
            "狂而有不为，吾道殊未光。", 
            "之子尝有语，闻之激我肠。", 
            "相知纵满世，幽隐谁见详？", 
            "愿言从子游，楚越空相望。", 
            "孤弦不成曲，寄声独彷徨。"
        ], 
        "title": "送高子益应晋帅之辟并忆啸农梦旦 其二", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "放怀诚有味，谁能为人计？", 
            "吾尝奇梦旦，天资抱经世。", 
            "所学必适用，束发有宏誓。", 
            "知子果东游，志业一何锐。", 
            "懒云久不起，坐阅沧波逝。", 
            "无用亦自珍，真人喻天际。"
        ], 
        "title": "送高子益应晋帅之辟并忆啸农梦旦 其三", 
        "type": "古风", 
        "yun": "霁"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "三高如麟凤，子益尤有为。", 
            "流俗不能憾，何曾背时宜。", 
            "德星出太原，可辟魅与魑。", 
            "晋帅甚爱民，毋乃天相之。", 
            "善国来取法，行为王者师。", 
            "脱能尽其才，岂异得一夔。"
        ], 
        "title": "送高子益应晋帅之辟并忆啸农梦旦 其四", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "古称愚黔首，亦曰毒天下。", 
            "此策今不用，科举宜可罢。", 
            "陶公论未竟，已遭肉食骂。", 
            "驱之侥幸途，风俗焉得化？", 
            "矧兹灾流行，秋暑酷于夏。", 
            "万人在狴犴，僵仆相枕藉。", 
            "疫来犹防之，何故反见迓？", 
            "区区鼠且腐，岂足鹓雏嚇。", 
            "更莫嘲陈生，逃威入鸥榭。"
        ], 
        "title": "中秋苦热述事", 
        "type": "古风", 
        "yun": "祃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海泣江愁殊草草，楚叟联翩乞娱老。", 
            "养兵成贼二十年，半壁东南看摧倒。", 
            "南流湘水北流淮，萧娘吕姥真驽骀。", 
            "家居正落纤儿手，逋客空兴庾信哀。"
        ], 
        "title": "金陵感事（十一月初九日）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "华人无贵贱，诪张喜为幻。", 
            "此技欲何施，反遭彼族嫚。", 
            "吾友虽多贤，刚者亦罕见。", 
            "南萨与北郭，二子我所惮。", 
            "秋屏实劲特，骨立肤不曼。", 
            "浊河方滔天，伏济清自贯。", 
            "骄胡不敢轻，安用赖舌战。", 
            "大官习兰阇，谄敌必笑面。", 
            "此谄彼亦骄，吁嗟谁好汉！"
        ], 
        "title": "赠郭秋屏", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "填胸山万仞，俗尘不能污。", 
            "世人虽竞憎，久之情自露。", 
            "彼曹无所守，披靡宁足数。", 
            "愿君如烈日，光彩破积雾。", 
            "平生畏若人，刚耿天所赋。", 
            "追趋终不及，正坐溺世故。", 
            "军中有韩范，敌国亦惊顾。", 
            "一夫重九鼎，大事真可付。", 
            "谁能尽其才，毋使叹迟暮！"
        ], 
        "title": "海筹舟中赠萨君镇冰（五月十三日）", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "郁水经此滩，谈者各动色。", 
            "一川中奔泻，两岫旁崱屴。", 
            "役夫良易恫，凭险取血食。", 
            "地偏罕名字，附会到新息。", 
            "是翁晚自哀，气尽二与侧。", 
            "平生少游语，老去何可得。", 
            "庙前绿榕覆，庙后寒泉泐。", 
            "阴美诚有功，味洌类有德。", 
            "息阴且辨味，谁与诉胸臆？"
        ], 
        "title": "过乌蛮滩入伏波庙", 
        "type": "古风", 
        "yun": "职"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "梦中有苍山，压鬓复欹颜。", 
            "举头乃非梦，含笑罗烟鬟。"
        ], 
        "title": "连城军中作 其一", 
        "type": "古风", 
        "yun": "删"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "含生有同感，病卒苦思归。", 
            "聊欲率尔曹，溃彼烦恼围。"
        ], 
        "title": "连城军中作 其二", 
        "type": "古风", 
        "yun": "微"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我如巫支祁，铁索沈古井。", 
            "万牛甚莫挽，孰寐欲猛省。"
        ], 
        "title": "连城军中作 其三", 
        "type": "古风", 
        "yun": "梗"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "一筇超人群，虫鸟伴来去。", 
            "秋山树渐红，是我登临处。"
        ], 
        "title": "连城军中作 其四", 
        "type": "古风", 
        "yun": "语"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "舐糠遂及米，南势欲北扫。", 
            "有忌或未能，老罴卧当道。"
        ], 
        "title": "连城军中作 其五", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "平生纵眼殊有力，超海穿山随所击。", 
            "目光注射遂无坚，何物相遮笑墙壁。", 
            "去年连城千万峰，溃围为我皆辟易。", 
            "龙州荡荡势稍平，倚遍危楼终不适。", 
            "西厅双窗聊一放，百里云烟收咫尺。", 
            "祇今边帅用诗人，端遣书生来岸帻。", 
            "欲凭秀句洗瘴疠，复恃丰年抛剑戟。", 
            "种梅幽事春后情，养鸭閒塘雨馀碧。", 
            "沈吟远意当语谁，的的飞鸿黯将夕。"
        ], 
        "title": "题新辟梅厅二窗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "左江无安流，柳庆久糜烂。", 
            "匪梳兵如篦，用人实不善。", 
            "奏报多斩获，肃清谓已近。", 
            "岂知祻未艾，复致柳州叛。", 
            "溃卒趋东泉，中渡首亦散。", 
            "或云陷雒容，桂林殊可患。", 
            "大臣顿失措，满局子俱乱。", 
            "边军才五千，遂欲调其半。", 
            "两月仅能达，宁足禦奔窜。", 
            "藩篱羌自撤，何以弭外衅。", 
            "非予执不可，隐忧谁的见？", 
            "治丝而棼之，抵几为一叹。"
        ], 
        "title": "柳州兵变（五月初十夜事）", 
        "type": "古风", 
        "yun": null
    }, 
    {
        "author": "郑清寰", 
        "era": "清", 
        "subtype": "七言律诗", 
        "text": [
            "狂飙坌起满城沙，秋冷萧萧未代瓜。", 
            "万里驱驰忧乱世，一年羁绊忘携家。", 
            "罗胸妙策皆成竹，老眼观兵总不花。", 
            "民解倒悬才得去，攀辕犹恋使君车。"
        ], 
        "title": "恭和吟樵老兄观察留别士民之作未步韵 其一", 
        "type": "律诗", 
        "yun": "麻"
    }, 
    {
        "author": "郑清寰", 
        "era": "清", 
        "subtype": "七言律诗", 
        "text": [
            "袖拂清风到故乡，高名亮节自煌煌。", 
            "窦融绝饮河西马，苏武全归塞北羊。", 
            "闻有义旗招朔漠，更无战鼓动荆襄。", 
            "天涯几点孤臣泪，洒作他年召伯棠。"
        ], 
        "title": "恭和吟樵老兄观察留别士民之作未步韵 其二", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "老去春归最惘然，龙华花事误今年。", 
            "春光祇在残红里，搔首何须更问天。"
        ], 
        "title": "三月初五日携家人往龙华观桃花至则已谢 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "处处池塘是绿阴，春归何处试追寻。", 
            "游龙流水空惆怅，未抵诗人一往深。"
        ], 
        "title": "三月初五日携家人往龙华观桃花至则已谢 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "谁遣春阴换夕曛，江头暗尽爇天云。", 
            "回车自觉无才思，祇道来迟向细君。"
        ], 
        "title": "三月初五日携家人往龙华观桃花至则已谢 其三", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "十里花光耀绿波，经旬情事邈山河。", 
            "刘郎乘兴殊愁晚，抛尽华年奈汝何。"
        ], 
        "title": "三月初五日携家人往龙华观桃花至则已谢 其四", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "回首楼台灯渐远，飘然人似月行空。", 
            "不须更看鱼龙戏，领取长桥彻夜风。"
        ], 
        "title": "六月十五夜与稚辛拔可至华园取凉", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "韬楼好道更谈玄，爱石风流继米颠。", 
            "持比东坡袖中物，孤根留为捍滔天。"
        ], 
        "title": "题韬楼三石图", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "才人自有好文字，长恨人间无可人。", 
            "一读君诗还失色，谁从地上见麒麟。"
        ], 
        "title": "恽瑾叔见赠长律四十韵 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "长律纵横岂易言，义山学杜有根源。", 
            "看君凌厉嫖姚处，错认来从惜抱轩。"
        ], 
        "title": "恽瑾叔见赠长律四十韵 其二", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人间祇合十三岁，阿姊阿娘泪莫挥。", 
            "须信弥明如简简，琉璃易碎彩云飞。"
        ], 
        "title": "阅白诗简简吟因吟四句", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "此地沉吟梦几场，最难消遣是斜阳。", 
            "濠堂已逐荒烟散，却认钟山作故乡。"
        ], 
        "title": "过绵侠营故居", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "得汝归来暂解愁，将行无策更淹留。", 
            "身閒自觉心犹未，欲遣悲欢觅小修。"
        ], 
        "title": "题女景扇", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "峰能射日涧能幽，云自行空海自流。", 
            "见画众宾心惊倒，樽前敢请话前游。"
        ], 
        "title": "陶斋属题欧人水画册子", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "老去犹疑出世难，断哀残恨邈无端。", 
            "回眸赤县浮沉里，却似须弥顶上看。"
        ], 
        "title": "偶占", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "近代诗才让达官，曾闻实甫论诗坛。", 
            "潜夫祇有伤时泪，也作君家史料看。"
        ], 
        "title": "题孙师郑吏部雄诗史阁图卷", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "悬萝水石斗清奇，长遣山樵羡钓师。", 
            "何目扁舟落吾手，一溪风雨看离披。"
        ], 
        "title": "题杨补凡悬萝钓渚图卷", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "当年晦若尝相语，绝顶初晴看雪山。", 
            "烦把峨眉从头说，不须疾首到时艰。"
        ], 
        "title": "又书尧生扇", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "十二年前我复来，人民城郭总堪哀。", 
            "回车腹痛过书塾，还觅娇婴放学回。"
        ], 
        "title": "天津杂感 其一", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "杏花淡白过清明，新绿含黄出远林。", 
            "闻道寺门堪望海，自摩老眼欲登临。"
        ], 
        "title": "天津杂感 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "丝管声悲那可闻，千尘万劫堕寒云。", 
            "怜耶祇有传经女，閒话归来每半醺。"
        ], 
        "title": "天津杂感 其三", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "小窗风竹乱斜阳，门掩盆花脉脉香。", 
            "一种悽迷浑似醉，不许添酒入愁肠。"
        ], 
        "title": "津沽杂感 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "莫信人间有后期，狂花风里自难持。", 
            "袖中书字何曾灭，恰到三年意尽时。"
        ], 
        "title": "津沽杂感 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "晓色曈昽吐艳阳，风怀虽尽意犹狂。", 
            "桃花狼藉君无叹，更与从容待海棠。"
        ], 
        "title": "津沽杂感 其三", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "年来得酒思拚醉，不饮何能似昔年。", 
            "醉得几年情又变，从他史道不如前。"
        ], 
        "title": "津沽杂感 其四", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "海棠半开天下媚，留取五分作春睡。", 
            "心知会有开尽时，且赏花前未开意。"
        ], 
        "title": "津沽杂感 其五", 
        "type": "绝句", 
        "yun": "寘"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "心许谁能意遽寒，盛衰开落太无端。", 
            "花前连日东风恶，却避残红不忍看。"
        ], 
        "title": "津沽杂感 其六", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "新凉有味在秋灯，悦耳风蝉得未曾。", 
            "祇蹈贪凉宜蚤睡，因凉引睡却堪憎。"
        ], 
        "title": "灯下偶书", 
        "type": "绝句", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "墙外红尘自帝京，葡萄新枣竞秋声。", 
            "人生几许瞢腾味，看尽西廊晚照明。"
        ], 
        "title": "秋声", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "一门节操照当时，追述真成字字悲。", 
            "谁是伤心古怀抱，好收忠义入肝脾。"
        ], 
        "title": "读杭州瓜尔佳氏节孝忠义合传乃金梁希侯家乘", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "绿涧渐深天渐小，回看惟有乱峰围。", 
            "山风吹得尘劳尽，酒酽花斑莫念归。"
        ], 
        "title": "九月十五日游劳山题柳树台酒店", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "黄入榆杨霜又催，关河摇落正堪哀。", 
            "乱鸦忽逐秋风起，似有诗魂结阵来。"
        ], 
        "title": "九月二十一日出山海关赴秦王岛", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "秋毫为重泰山轻，自觉年时宠辱平。", 
            "却笑刘郎再来日，千帆万木动关情。"
        ], 
        "title": "偶忆刘梦得诗", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "落月好颜色，东方殊未明。", 
            "徘徊若相顾，欲逝转含情。", 
            "残夜成元赏，祁寒见独行。", 
            "此生如此已，谁与惜平生？"
        ], 
        "title": "十一月十七日四鼓玩月", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "门人虽亦老，迷恋授经时。", 
            "巽语儿尝说，温颜弟共窥。", 
            "何曾见衰惫，私意望期颐。", 
            "称寿文无隐，凭谁论事师？"
        ], 
        "title": "李星冶师挽诗", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "昔我游斯岛，于今十八年。", 
            "兴亡空复尔，桑海故依然。", 
            "林气犹吞日，涛声欲问天。", 
            "劳山信堪隐，独忆抱经贤。"
        ], 
        "title": "青岛（十一月初二日）", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "逝者如斯耳，空山石像哀。", 
            "残骸终共掩，毅魄恐难灰。", 
            "怅惘二三子，沈吟归去来。", 
            "受辛谁幼妇，情恨满苍苔。"
        ], 
        "title": "万国公墓", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "容若无双士，梁汾一世才。", 
            "交期缘未尽，冥感梦还来。", 
            "岩壑怀遗韵，精庐问劫灰。", 
            "多情铁厓老，手为辟蒿莱。"
        ], 
        "title": "杨味云寿栴求作贯华阁诗（十二月十九日） 其一", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "题匾虽难见，荒庵故可寻。", 
            "林开峰自掩，阑曲阁能深。", 
            "便做名山主，仍编白雪吟。", 
            "词流重风义，应契昔贤心。"
        ], 
        "title": "杨味云寿栴求作贯华阁诗（十二月十九日） 其二", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "当局固无觉，旁观亦自疑。", 
            "难言天下变，未信老夫知。", 
            "囊底智何在，周馀民偶遗。", 
            "后清三百载，聊与彼苍期。"
        ], 
        "title": "旁观一首", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "儿时事历历，壮岁反多忘。", 
            "一忆姨相唤，真同母在堂。", 
            "乱离负乡土，亲爱苦肝肠。", 
            "莫话山兜尾，残年付夕阳。"
        ], 
        "title": "题刘氏从母小像", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "五言律诗", 
        "text": [
            "岘首羊叔子，云台马伏波。", 
            "风怀去人远，谈吐得天多。", 
            "沧海当斜照，朱楼出翠蛾。", 
            "烹茶留片刻，不厌小诗么。"
        ], 
        "title": "书扇赠武藤大使", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "正是春归却送归，斜街长日见花飞。", 
            "茶能破睡人终倦，诗与排愁事已微。", 
            "三十不官宁有道，一生负气恐全非。", 
            "昨宵索共红裙醉，酒泪无端欲满衣。"
        ], 
        "title": "春归", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "宣南洗象迎初伏，万骑千车夹水看。", 
            "法驾旧仪从卤簿，玉泉新涨试波澜。", 
            "蒲甘国破封难复，莽氏民存业遂残。", 
            "留汝南荒遗老在，可堪有齿已先寒。"
        ], 
        "title": "六月十六日观洗象（去年英吉利灭缅甸）", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "科头直上翠微亭，吴甸诸峰向我青。", 
            "新霁云归江浦暗，晓风浪入石头腥。", 
            "忍饥方朔非真隐，避地梁鸿自客星。", 
            "意气频年收拾尽，登高何事叩苍冥。"
        ], 
        "title": "九日独登清凉山", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "春来料理唤吟朋，暖日江亭便可登。", 
            "林杪山光能映酒，芦根泉脉欲消冰。", 
            "閒曹踪迹人谁觉，老辈追陪我亦曾。", 
            "犹有后山同刻意，故应风味爱盲僧。"
        ], 
        "title": "人日登陶然亭", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "西笑频嗟宦未成，故山还我旧才名。", 
            "春衫涴酒重寻梦，纨扇题诗又送行。", 
            "海上閒居娱寿母，朝端知己说门生。", 
            "南归垂翅吾犹羡，姜被多年冷弟兄。"
        ], 
        "title": "赠许豫生下第南归", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "宣南五月翻阶雨，二客虚堂坐渺然。", 
            "聊喜素心共今夕，忽惊浪迹近中年。", 
            "清谈忍刺当时事，归梦贪寻自在眠。", 
            "来日闭门同索句，便从正字證诗禅。"
        ], 
        "title": "官学雨中与陈笙陔夜坐", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "出郭车声不厌迟，寻春聊赴好花期。", 
            "园林客里重游地，风日樽前绝艳思。", 
            "孤宦正堪栖物外，壮年转易触儿时。", 
            "阿翁轶事谁能说，感激初闻访友诗。"
        ], 
        "title": "冯园看牡丹", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "齑盐未了持家事，灯火惟馀课弟编。", 
            "料理儿曹聊晚计，浮湛闾里忽中年。", 
            "好乘佳日舒心眼，莫遣新霜拂鬓边。", 
            "准拟江淮乞郡倅，为兄先办杖头钱。"
        ], 
        "title": "寄栗生兄", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "閒身急景暗中过，枕上方惊去日多。", 
            "月影渐寒秋浩洞，柝声弥厉夜嵯峨。", 
            "养生候密须逢子，学道心繁总著魔。", 
            "是事故应思熟烂，不将美睡换奔波。"
        ], 
        "title": "枕上", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "宵凉百念集孤灯，暗雨鸣廊睡未能。", 
            "生计坐怜秋一叶，归程冥想浪千层。", 
            "寒心国事浑难料，堆眼官资信可憎。", 
            "此去梦中应不忘，顺承门内近觚棱。"
        ], 
        "title": "八月二十八日夜坐时将出都", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "人閒可语转寥寥，默坐空山尽此宵。", 
            "月黑忽惊林突兀，泉枯惟对石嶕峣。", 
            "宣南气类今难问，楼上诗魂我欲招。", 
            "莫便相逢恨岑寂，明朝分手马江潮。"
        ], 
        "title": "听水楼偕伯潜夜坐", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "江上残年我又归，高斋雪后正添衣。", 
            "终知此老堂堂在，剩觉虚名种种非。", 
            "酒半题诗忘客去，香中读画爱梅肥。", 
            "聚山楼外山能识，只欠相携看夕晖。"
        ], 
        "title": "东坡生日集翁铁梅斋中", 
        "type": "律诗", 
        "yun": "微"
    }, 
    {
        "author": "郑梁", 
        "era": "清", 
        "subtype": null, 
        "text": [
            "峨峨千丈松，挺生蓝溪侧。", 
            "种自新建来，根从蕺山出。", 
            "耸身立云表，枝柯散八极。", 
            "众芳仰广荫，攀援各努力。", 
            "中有幽兰姿，细草愧弱植。", 
            "瞻望徒殷勤，高卑不相及。", 
            "松枝忽下垂，一朝承颜色。", 
            "何以报长松，馨香保贞德。"
        ], 
        "title": "画长松呈梨洲先生", 
        "type": "古风", 
        "yun": null
    }, 
    {
        "author": "郑梁", 
        "era": "清", 
        "subtype": null, 
        "text": [
            "村落无树木，鸟兽无羽毛。", 
            "江淮数百里，弥望皆黄茅。", 
            "山行入郯城，始复见柯条。", 
            "枣色远苍郁，柳意寒萧骚。", 
            "草屋枳篱中，犬声时囒囒。"
        ], 
        "title": "郯城道上 其一", 
        "type": "古风", 
        "yun": null
    }, 
    {
        "author": "郑梁", 
        "era": "清", 
        "subtype": null, 
        "text": [
            "江淮日雨雪，入山天始晴。", 
            "瀰然千里白，照日增光明。", 
            "天无片云黑，野无寸草青。", 
            "藐焉余一身，有若纤尘停。", 
            "所以古达人，思与大化冥。"
        ], 
        "title": "郯城道上 其二", 
        "type": "古风", 
        "yun": null
    }, 
    {
        "author": "郑梁", 
        "era": "清", 
        "subtype": null, 
        "text": [
            "病骨衰气血，瘦硬柴一把。", 
            "晨征霜露寒，两脚痛如剐。", 
            "局蹐一舆中，羡杀蓬门寡。", 
            "鸡啼茅屋上，牛眠土墙下。", 
            "从容指行人，云是南来者。"
        ], 
        "title": "郯城道上 其三", 
        "type": "古风", 
        "yun": "马"
    }, 
    {
        "author": "郑惇五", 
        "era": "清", 
        "subtype": "七言律诗", 
        "text": [
            "截灯持靴拥不前，人人都道使君贤。", 
            "独欣垂老逢三善，共惜沾恩只六年。", 
            "薤本拔时豪族詟，蒲鞭用罢讼庭悬。", 
            "清风归去山氓识，无事耶溪选一钱。"
        ], 
        "title": "送刘谦山邑尊奉调赴省二首 其一", 
        "type": "律诗", 
        "yun": "先"
    }, 
    {
        "author": "郑惇五", 
        "era": "清", 
        "subtype": "七言律诗", 
        "text": [
            "柳拂离筵怅若何，惟馀棠荫播舆歌。", 
            "心劳抚字催科拙，时际艰难调护多。", 
            "无计留春三月住，仅偿借寇一年过。", 
            "摩挲老眼看新政，但祝重来聚衮萝。"
        ], 
        "title": "送刘谦山邑尊奉调赴省二首 其二", 
        "type": "律诗", 
        "yun": "歌"
    }, 
    {
        "author": "郑莲孙", 
        "era": "清", 
        "subtype": null, 
        "text": [
            "恼煞落梅天。", 
            "细雨连绵。", 
            "通宵不住洒连纤。", 
            "罗帐低垂屏半掩，独坐灯前。", 
            "香饼鸭炉添。", 
            "倦倚疏帘。", 
            "芭蕉敲碎绿窗烟。", 
            "迟漏疏钟闻断续，恐不成眠。"
        ], 
        "title": "卖花声 雨夜独坐（见《名媛诗话》）", 
        "type": "词", 
        "yun": null
    }, 
    {
        "author": "郑莲孙", 
        "era": "清", 
        "subtype": null, 
        "text": [
            "苍苔雨歇。", 
            "石上琴声清欲绝。", 
            "伫立空庭，秋露微微暗染襟。", 
            "碧梧写影。", 
            "明月穿帘人语静。", 
            "湘水湘云。", 
            "一曲和风静夜听。"
        ], 
        "title": "减字木兰花 题桐院听琴图", 
        "type": "词", 
        "yun": null
    }, 
    {
        "author": "郑祥和", 
        "era": "清", 
        "subtype": "七言排律", 
        "text": [
            "当日儒坛领袖先，蒲轮捷贲出鸣弦。", 
            "原丰舆颂周衢里，琅峤讴思遍陌阡。", 
            "仕路超群秋鹤立，官阶接踵晓莺迁。", 
            "苍生久系胸间地，素志常忘郭外田。", 
            "淡水藻芹叨灌溉，紫陵松竹倍延绵。", 
            "青灯续带耽书味，白昼垂帘契道缘。", 
            "别样聪明如雪净，几分严厉等霜坚。", 
            "讲论要抉程朱粹，报最端推召杜贤。", 
            "健令廉能都绝俗，仁人慈惠本天然。", 
            "降申洵是嵩灵毓，问亥应逢绛县传。", 
            "绕膝承欢兰并秀，齐眉合庆案相连。", 
            "定知弧设重阳后，雅有花开晚节前。", 
            "泽布甘堂三十载，祥徵椿树八千年。", 
            "莼羹微动琉璃盌，蓬饵初登玳瑁筵。", 
            "器量声名兼福命，文章经济又神仙。", 
            "岁星此度瞻南极，翘首奎躔达斗躔。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言排律 其一", 
        "type": "排律", 
        "yun": "先"
    }, 
    {
        "author": "郑祥和", 
        "era": "清", 
        "subtype": "七言排律", 
        "text": [
            "户诵家弦孰主持，为民父母更为师。", 
            "洛川从昔多名宿，闽海于今广教思。", 
            "所愿淳风蒸近古，频将化雨溥无私。", 
            "孝经亲写河间字，书院勤颂宋代规。", 
            "案牍岂容滋蠹弊，琴堂并可坐皋比。", 
            "春生足下耆而艾，味在胸中乐不疲。", 
            "觉世蒙都求我告，禔躬清且畏人知。", 
            "长才非独羊先牧，雅度惟令鹤与随。", 
            "墐蛰沾仁符月令，丝骐著范谱风诗。", 
            "诞辰政听庚辛暇，典午筹添甲子奇。", 
            "马帐藉倾黄菊水，兕觥新佐紫霞卮。", 
            "钧天律吕闻盈耳，载路歌声祝介眉。", 
            "待看鹿鸣重宴日，正当鸠杖早朝时。", 
            "福星高映文星朗，心术精参治术宜。", 
            "瀛岛黍苗凭渥遍，怀州桑梓乞归迟。", 
            "儒林道学兼醇吏，三传公该一传垂。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言排律 其二", 
        "type": "排律", 
        "yun": "支"
    }, 
    {
        "author": "郑家珍", 
        "era": "清", 
        "subtype": null, 
        "text": [
            "君不闻吕亢蟹图记，拥剑望潮分种类。", 
            "帅以蝤蛑殿以蜞，草泽横行雄十二。", 
            "又不闻毕卓老而饕，左手持杯右手螯。", 
            "公子无肠来佐酒，瓮头高卧乐陶陶。", 
            "李君画家之巨子，嚼墨一喷云满纸。", 
            "等閒为我写团尖，绘影绘声复神似。", 
            "烟波十载老浮家，九月经霜红蓼花。", 
            "我似蔡谟不解读，醉中偏爱听爬沙。", 
            "橙切香黄欣得汝，迨我暇矣饮此湑。", 
            "风尘谁爱长卿才，莫妄都亭作人语。", 
            "纷纷馨绀与腥黄，执穗朝魁态不忙。", 
            "涉笔居然成妙趣，毫端风味胜江乡。", 
            "画里有诗诗有画，取君真迹高堂挂。", 
            "为问关中识得不，此图何似子章髅。"
        ], 
        "title": "题李学樵墨蟹图", 
        "type": "古风", 
        "yun": null
    }, 
    {
        "author": "郑家珍", 
        "era": "清", 
        "subtype": null, 
        "text": [
            "五纹添线日初长，佳节团圆乐未央。", 
            "珠落玉盘丸脱手，还劳窈窕作羹汤。", 
            "粉丸风味话枌乡，佳节初逢复一阳。", 
            "妇卜宜男儿肖物，灯前手续大家忙。", 
            "深闺五夜一灯光，女手纤纤作粉忙。", 
            "犹忆儿时当此日，戏堆鸡犬满盘霜。"
        ], 
        "title": "冬至搓丸诗", 
        "type": "古风", 
        "yun": "阳"
    }, 
    {
        "author": "郑兼才", 
        "era": "清", 
        "subtype": "七言绝句", 
        "text": [
            "一字排空列翠长，东南形势纪台阳。", 
            "舆中睡入弯崎路，回首青山失大冈。"
        ], 
        "title": "由弯崎至罗汉门杂咏 其一", 
        "type": "绝句", 
        "yun": "阳"
    }, 
    {
        "author": "郑兼才", 
        "era": "清", 
        "subtype": "七言绝句", 
        "text": [
            "悬崖荒草拂舆行，一线危途接树平。", 
            "心胆已虚情趣好，山头禽语下溪声。"
        ], 
        "title": "由弯崎至罗汉门杂咏 其二", 
        "type": "绝句", 
        "yun": "庚"
    }, 
    {
        "author": "郑兼才", 
        "era": "清", 
        "subtype": "七言绝句", 
        "text": [
            "流水弯环土岸崩，下临无地古亭坑。", 
            "须知缺处人工补，可有扶栏护客行。"
        ], 
        "title": "由弯崎至罗汉门杂咏 其三", 
        "type": "绝句", 
        "yun": "庚"
    }, 
    {
        "author": "郑兼才", 
        "era": "清", 
        "subtype": "七言绝句", 
        "text": [
            "海外青山入版图，红毛遗迹属模糊。", 
            "峰头雨暗怨鸯岭，有客来寻打鹿埔。"
        ], 
        "title": "由弯崎至罗汉门杂咏 其四", 
        "type": "绝句", 
        "yun": "虞"
    }, 
    {
        "author": "郑兼才", 
        "era": "清", 
        "subtype": "七言绝句", 
        "text": [
            "每得山窝便有村，田庐鸡犬长儿孙。", 
            "东行岭尽烟千顷，罗汉天开内外门。"
        ], 
        "title": "由弯崎至罗汉门杂咏 其五", 
        "type": "绝句", 
        "yun": "元"
    }, 
    {
        "author": "郑兼才", 
        "era": "清", 
        "subtype": "七言绝句", 
        "text": [
            "脉络分明记大乌，山形指掌考成图。", 
            "亲经足迹今输我，能补修书一字无。"
        ], 
        "title": "由弯崎至罗汉门杂咏 其六", 
        "type": "绝句", 
        "yun": "虞"
    }, 
    {
        "author": "郑重", 
        "era": "清", 
        "subtype": null, 
        "text": [
            "清夜疏林寂，高吟度远峰。", 
            "月微兼冷露，香炉又残钟。", 
            "秋老山容淡，更寒蝶梦空。", 
            "孤镫留信宿，半榻白云封。"
        ], 
        "title": "秋夜宿南山白足轩", 
        "type": "古风", 
        "yun": null
    }, 
    {
        "author": "郑贻林", 
        "era": "清", 
        "subtype": null, 
        "text": [
            "清露被皋兰，落日照秋草。", 
            "人生天地间，岂能长寿考。", 
            "往来成古今，焉得不速老。", 
            "仰视浮云飞，富贵焉常保。", 
            "明月照高台，促织鸣东壁。", 
            "游子寒无衣，北风何惨慄。", 
            "池鱼思故渊，玄鸟逝安适。", 
            "还顾望旧乡，悲与亲友别。"
        ], 
        "title": "感怀（集古诗句二首）", 
        "type": "古风", 
        "yun": null
    }, 
    {
        "author": "郑统嘉", 
        "era": "清", 
        "subtype": "七言律诗", 
        "text": [
            "漫道禅关路渺然，出郊里许即西天。", 
            "幡风不动消烦虑，法雨无声净俗缘。", 
            "四面画楼邀夜月，一峰文笔锁春烟。", 
            "阁中兴废几人代，江水长流过槛前。"
        ], 
        "title": "咏观音阁", 
        "type": "律诗", 
        "yun": "先"
    }, 
    {
        "author": "郑相如", 
        "era": "清", 
        "subtype": "五言律诗", 
        "text": [
            "迢递长河路，解维日暮间。", 
            "云横城北树，花落水西山。", 
            "出浦呼风疾，停篙放溜间。", 
            "星宵何处宿，前去是江关。"
        ], 
        "title": "舟行", 
        "type": "律诗", 
        "yun": "删"
    }, 
    {
        "author": "郑兼才", 
        "era": "清", 
        "subtype": "五言律诗", 
        "text": [
            "北郭通村径，閒情恣小游。", 
            "市声喧海角，雨意暗溪头。", 
            "将卒安无事，乡愚抱隐忧。", 
            "烧痕馀草舍，防盗未曾修。"
        ], 
        "title": "大穆降庄", 
        "type": "律诗", 
        "yun": "尤"
    }, 
    {
        "author": "郑兼才", 
        "era": "清", 
        "subtype": "七言律诗", 
        "text": [
            "是谁首祸煽愚蒙，此地经过感慨同。", 
            "劫烬黄沙埋白骨，尘踪衰鬓冷悲风。", 
            "临风市舍无人管，隔里村齐有路通。", 
            "款客园林曾选胜，槟榔树下竹阴中。"
        ], 
        "title": "由洲仔尾到新港夜宿张家书馆", 
        "type": "律诗", 
        "yun": "东"
    }, 
    {
        "author": "郑兼才", 
        "era": "清", 
        "subtype": "七言律诗", 
        "text": [
            "海外孤城困一方，陡看军气长戎行。", 
            "潮声风送西关迥，帆影云连北线长。", 
            "扼要谁容通断港，成功终久藉馀艎。", 
            "楼船坐据威名重，不道将军少智防。"
        ], 
        "title": "喜李提军舟师至", 
        "type": "律诗", 
        "yun": "阳"
    }, 
    {
        "author": "郑兼才", 
        "era": "清", 
        "subtype": "七言律诗", 
        "text": [
            "环村烟雨乱如丝，草店伤遭劫烬遗。", 
            "十里空寮馀鹿陷，一方重镇借牛皮。", 
            "庄通罗汉朝营垒，地近冈山夜举旗。", 
            "不是将军能破贼，又教白骨障荒陂。"
        ], 
        "title": "经猴洞感咏", 
        "type": "律诗", 
        "yun": "支"
    }, 
    {
        "author": "郑兼才", 
        "era": "清", 
        "subtype": "七言律诗", 
        "text": [
            "层蓝叠翠峙村西，旗尾排风落影齐。", 
            "天遣好山标两邑，地随流水隔长溪。", 
            "弥浓庄近笼烟迥，傀儡峰高障雾低。", 
            "空阔迷濛东港口，年来潮信息鲸鲵。"
        ], 
        "title": "经旗尾山", 
        "type": "律诗", 
        "yun": "齐"
    }, 
    {
        "author": "郑兼才", 
        "era": "清", 
        "subtype": "七言律诗", 
        "text": [
            "鹿耳频年瘴气侵，可堪元恶未成擒。", 
            "登城此日全无色，入汕当时苦用心。", 
            "残喘知随尘劫尽，馀波虑趁海潮深。", 
            "竟携党与同舟去，不悔空挥百万金。"
        ], 
        "title": "蔡骞逸出鹿耳门闻信感作", 
        "type": "律诗", 
        "yun": "侵"
    }, 
    {
        "author": "郑兼才", 
        "era": "清", 
        "subtype": "七言律诗", 
        "text": [
            "土墙茅屋护篱笆，户内书声得几家。", 
            "流水故将村路断，远山都受竹围遮。", 
            "深藏地势当城郭，团练乡兵作爪牙。", 
            "战后时平生计足，绿畴春雨长禾麻。"
        ], 
        "title": "罗汉门庄", 
        "type": "律诗", 
        "yun": "麻"
    }, 
    {
        "author": "郑珍双", 
        "era": "清", 
        "subtype": "七言律诗", 
        "text": [
            "不向终南捷径行，幡然一出念苍生。", 
            "榆关千里风尘色，薇省十年翰墨声。", 
            "戎马纷纷勤远驭，嗷鸿肃肃阻归程。", 
            "口碑已载东门道，又看儿童骑竹迎。"
        ], 
        "title": "敬和荫乔观察老世侄留别榆林士民未步原韵", 
        "type": "律诗", 
        "yun": "庚"
    }, 
    {
        "author": "郑家珍", 
        "era": "清", 
        "subtype": "五言绝句", 
        "text": [
            "天际半规月，阶前独立时。", 
            "霜风快如剪，不得断相思。"
        ], 
        "title": "佚题", 
        "type": "绝句", 
        "yun": "支"
    }, 
    {
        "author": "郑家珍", 
        "era": "清", 
        "subtype": "七言绝句", 
        "text": [
            "虎旗强迫元戎拜，鸡屿终看故垒空。", 
            "不及月楼身一死，犹喷热血洒秋风。"
        ], 
        "title": "感台事", 
        "type": "绝句", 
        "yun": "东"
    }, 
    {
        "author": "郑家珍", 
        "era": "清", 
        "subtype": "七言绝句", 
        "text": [
            "繁弦急管杂鼕鼕，万卉争开斗紫红。", 
            "逼到杨花马嵬落，六军口号更雷同。"
        ], 
        "title": "羯鼓催花", 
        "type": "绝句", 
        "yun": "东"
    }, 
    {
        "author": "郑家珍", 
        "era": "清", 
        "subtype": "七言绝句", 
        "text": [
            "檄语森严付杳冥，拔山雄魄失英灵。", 
            "阿房三百成焦土，今日还君一炬青。"
        ], 
        "title": "狄梁公燬项羽庙", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "高楼先生耽苦吟，廿年来往江之浔。", 
            "何曾梦见烟瘴地，蛮荒一落颜为黔。", 
            "连城三月脱鬼手，龙州还对山崎嵚。", 
            "边关形如马振鬣，戍卒状似猿投林。", 
            "风情收拾付隔世，坐觉老大来相侵。", 
            "岂无春花与秋月，路绝不到诗人心。", 
            "终年望饟数不至，欲和乞食谁知音？", 
            "此人此地宁足爱，庙堂用意殊难寻。", 
            "天高非高海非深，平生诗人岂不贵，何以卑我空伤今。"
        ], 
        "title": "余去年与人书有曰以诗人而为边帅俗子或疑边帅之贵余乃解之", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "边锁付与谁？主人几忘之。", 
            "孤军带饥色，欲去不得辞。", 
            "奉食逢黔敖，天幸闻嗟来。", 
            "车薪火已然，何从借一杯。", 
            "相视作隐语，无暇更敦诗。", 
            "政府诿疆吏，疆吏谢不才。", 
            "时事岂可为，伊戚胡自贻。"
        ], 
        "title": "和陶乞食", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "筑城于今二十年，我来登之秋凛然。", 
            "山围溪抱藏万户，西南水声长潺湲。", 
            "北郊荡荡为平原，稍广可容千骑盘。", 
            "东城里许得精舍，仙岩奇巧如倒悬。", 
            "摩崖题名纪万历，新亭秀耸嵌其巅。", 
            "亭名可思思底事，戎首海城留此言。", 
            "倚栏总目何所见，惟有飞鸟投穷边。"
        ], 
        "title": "循龙州城垣遂入同风书院访仙岩登可思亭九月十六日也", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我虽敦诗书，何尝习为将。", 
            "事急适无人，马箠偶一杖。", 
            "瓜时当受代，岂免怀怏怏。", 
            "登楼发长啸，遮眼憎叠嶂。", 
            "濠堂与鸥榭，恍惚梦欲忘。", 
            "上书亟自劾，不恤天下谤。", 
            "方将投江湖，物外肆豪放。", 
            "独来还独往，意气讵非壮。", 
            "寸心照人间，皎若月初上。", 
            "颓波既难挽，用舍贵有当。", 
            "安能事纤儿，束缚作恒状。"
        ], 
        "title": "十月十七日奏辞督办边防", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雄鸠自佻巧，了知非我曹。", 
            "名缰利锁中，何从见人豪。"
        ], 
        "title": "杂诗 其一", 
        "type": "古风", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "槛熊有猛姿，嗟汝负其胆。", 
            "不如子母猿，相依殊可感。"
        ], 
        "title": "杂诗 其二", 
        "type": "古风", 
        "yun": "感"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "年光如逝水，流落付一叹。", 
            "卷中有崔徽，缄封不能看。"
        ], 
        "title": "杂诗 其三", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "哀吟更谁和，俯见孤影兀。", 
            "我已专溪山，从游惟片月。"
        ], 
        "title": "杂诗 其四", 
        "type": "古风", 
        "yun": "月"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "母猿中寒死，活汝苦无方。", 
            "其子抱母首，见之断人肠。", 
            "世间有情物，忽然异存亡。", 
            "生者何以生，视天空茫茫。"
        ], 
        "title": "哀猿", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南塘守蓟门，上书论边事。", 
            "七害与六失，极之以四弊。", 
            "所言诚晓畅，执政可其议。", 
            "筑台二千里，财用亦已费。", 
            "号令既严明，器械犹犀利。", 
            "不恃彼不来，恃我实有备。", 
            "在镇十六年，虏骑莫敢至。", 
            "当时遣大臣，三岁一阅视。", 
            "督抚不掣肘，诸将受节制。", 
            "乌虖谁之功，江陵方在位。"
        ], 
        "title": "戚元敬", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "臣官为创设，诸将所不顾。", 
            "视之如缀疣，安从得展布。"
        ], 
        "title": "再纪戚南塘语", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "意起不能制，触目生烦冤。", 
            "遇物皆可憎，心火方自焚。", 
            "军书虽旁午，战胜恃一勤。", 
            "负手恣行散，霜日东更暄。", 
            "怅然对梅花，落此半亩园。", 
            "邂逅缘不浅，来慰羁旅魂。", 
            "妙香忽相袭，会心即微言。", 
            "与君交已久，寂寞幸见存。", 
            "终当扫尘债，从子江上村。"
        ], 
        "title": "排闷二首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "有怀谁与陈，有恨谁与诉？", 
            "肝肠深可惜，坐受尘土污。", 
            "清辉发遥夜，皓月已徐吐。", 
            "长天渐空阔，相见真成故。", 
            "哀我落世间，沈沈抱幽素。", 
            "古今不相接，万感入迟暮。", 
            "回光射吾胆，涤骨倒秋露。", 
            "翛然委形骸，何异迷者悟。"
        ], 
        "title": "排闷二首 其二", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "古人不朽处，端在历困穷。", 
            "精光难磨灭，厄极乃愈充。", 
            "在彼实不幸，后世称其工。", 
            "我缘溺文辞，每思蹑高踪。", 
            "异哉非人情，易地恐靡同。", 
            "中年寄边锁，郁郁常填胸。", 
            "谓渠如我今，意态必甚雄。", 
            "何为苦求去，志在菰芦丛。", 
            "丈夫惜自贬，安能伍狂童。", 
            "好收斗牛气，吐却沧江虹。"
        ], 
        "title": "古人", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "龙州夜雨歇，百里惟虫声。", 
            "楼高风自远，月上野逾平。", 
            "今夕边城客，无令归思盈。"
        ], 
        "title": "四月十七夜登楼作", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "丈夫行藏不自主，坐使儿女悲别离。", 
            "心知世事绝难挽，拂衣当去何迟迟。", 
            "龙州北望山参差，双溪合流来贯之，一雨三日溪愈驰。", 
            "扁舟散发赴所期，君可去矣今其时。", 
            "神色惝恍行水湄，溪山笑人留何为。", 
            "彼留子嗟何人斯，嗟非吾徒谓我谁？"
        ], 
        "title": "子嗟（四月三十日雨中作）", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "士人坐为仕宦牵，出疆载质可笑人。", 
            "毕生号呼冒忧患，苦用志业戕天真。", 
            "十年养气如磨剑，正欲一斩世事缠。", 
            "玉人雕斲岂受教，服膺孟氏在此言。", 
            "荷戈戍边非所学，事急无人谬使前。", 
            "来时斗米值千钱，今日郊原闻管弦。", 
            "举头秋月三回圆，知我怀归心勃然。", 
            "欲去则去谁能援，黄鹘身微亦摩天。", 
            "回看帝座黯孤悬，江湖揽袂空汍澜。"
        ], 
        "title": "怀归篇七月十六日作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "残霞红满天，微月澹不耀。", 
            "岂知人定后，耿耿方相照。"
        ], 
        "title": "微月", 
        "type": "古风", 
        "yun": "啸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "武建孤军戍南荒，边乱虽平士多亡。", 
            "亡者入地塔出世，含哀郁怒凌苍茫。", 
            "龙州西山日欲落，双江奔流动城郭。", 
            "倚天神剑忽飞来，雪脊霜峰见棱锷。", 
            "夹岸遥看人共指，俯映浮桥断江水。", 
            "疮痍瘴疠意全消，孤标祇在斜阳里。", 
            "君不见男儿为国躯可捐，伏波遗庙尚岿然。", 
            "铜柱沈埋无觅处，州名犹自唤文渊。"
        ], 
        "title": "武建军资念塔歌", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "登高亦何为，谓可舒抑郁。", 
            "今朝虽重阳，抱膝独不出。", 
            "此州乃井底，无处见天日。", 
            "纵隮万山颠，犹在千丈窟。", 
            "三秋不易过，业满当自脱。", 
            "滔滔海扬波，吾意行一豁。"
        ], 
        "title": "九日不出", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "小车何委蛇，到眼数诸寺。", 
            "江亭阻蒹葭，往复久乃至。", 
            "拾级出市尘，长廊净扫地。", 
            "闻窗觅西山，澹澹略含翠。", 
            "或行或倚坐，语默杂嗟谓。", 
            "此间酒常薄，感怆兼饮泪。", 
            "诸贤送严子，各有伤时意。", 
            "林子序且图，下笔带远思。", 
            "严书满天下，身世尚相弃。", 
            "吾侪怀不平，扼腕定谁冀。", 
            "软红襟上痕，检点若梦寐。", 
            "怅然书与严，绝口向世事。"
        ], 
        "title": "严几道属题江亭饯别图林琴南所写", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "东邻新有功，列国所注视。", 
            "取法诚不远，奋袂我于起。", 
            "科目虽云废，孰解捐故技。", 
            "反令躁进者，奔突如狂豕。", 
            "岑公今大臣，亦肯遣二子。", 
            "闻当厕华胄，此意吾不喜。", 
            "为学贵平等，要自勤苦始。", 
            "天子之元子，古与庶民齿。", 
            "总角已矜夸，长计恐非是。", 
            "诸儿尚游学，散漫缺根柢。", 
            "我躬实不阅，遑恤我后矣。", 
            "子行为劝谕，稍令识义理。", 
            "风波晚吞天，把舵幸少俟。"
        ], 
        "title": "送柽弟之日本 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "弟兄各垂老，岁月吾甚爱。", 
            "离别勿轻言，晚景行自悔。", 
            "及今除豪气，世故或相贷。", 
            "攘臂正有人，岂必需我辈。", 
            "吾归子旋去，迫促剧负债。", 
            "欢意直万金，贱售素所戒。", 
            "子行吾独处，闭户且种菜。", 
            "得归宁亟归，风雨床可对。"
        ], 
        "title": "送柽弟之日本 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "贤者必自爱，恶能随世波。", 
            "乘兴恣所之，投闲非蹉跎。", 
            "侍郎忽挂冠，不受岁月磨。", 
            "掉臂山水间，时来听清歌。", 
            "胸中定何物，触天峰峨峨。", 
            "诗词亦间作，绝世殊臼科。", 
            "时人急禄仕，未必师孟轲。", 
            "终老长囚拘，所得竟孰多？"
        ], 
        "title": "赠朱古微侍郎", 
        "type": "古风", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "自意死穷边，不复能见子。", 
            "归来谁与归，得我子所喜。", 
            "南行暂展墓，海上聊徙倚。", 
            "一欢谓可必，何用书累纸。", 
            "岂知有兹事，舍我遽为鬼。", 
            "投袂欲相追，失望对逝水。", 
            "眼前尽成梦，万世不我俟。"
        ], 
        "title": "哭顾五子朋 其一", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "平生老纵酒，惟我能切谏。", 
            "频年迹稍疏，念子不及乱。", 
            "颇闻态如故，俗士望而惮。", 
            "伤哉卒坐此，一醉涣其胆。", 
            "钵山孤可哀，潭水深自恨。", 
            "畸人去不返，题壁谁来看？"
        ], 
        "title": "哭顾五子朋 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "持论绝不同，意气极相得。", 
            "每见不能去，欢笑辄竟夕。", 
            "西州门前路，尔我留行迹。", 
            "相送至数里，独返犹恻恻。", 
            "小桥分手处，驴背斜阳色。", 
            "千秋万岁后，于此滞魂魄。", 
            "为君诗常好，世论实不易。", 
            "梦中还残锦，才尽空自惜。"
        ], 
        "title": "哭顾五子朋 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "称疾因解兵，用世志已灰。", 
            "尚思得佳传，非君孰能为？", 
            "君虽避衰世，浩气殊不亏。", 
            "一生意凛凛，可以厉诡随。", 
            "愿列君传中，存亡能几时。", 
            "江西陈伯严，为文有古姿。", 
            "他年求下笔，窃比聃与非。"
        ], 
        "title": "哭顾五子朋 其四", 
        "type": "古风", 
        "yun": null
    }, 
    {
        "author": "郑家珍", 
        "era": "清", 
        "subtype": "七言律诗", 
        "text": [
            "风云彷佛护灵旗，忠节曾闻此驻师。", 
            "漫说归东鲸应谶，空传吊古凤来悲。", 
            "耿恭昔下甘泉拜，宋启终歌彼黍离。", 
            "眢井犹存波不起，苔痕斑驳认残碑。"
        ], 
        "title": "铁砧山吊郑延平", 
        "type": "律诗", 
        "yun": "支"
    }, 
    {
        "author": "郑家珍", 
        "era": "清", 
        "subtype": "七言律诗", 
        "text": [
            "浊世翩翩自守真，更逢大衍庆芳辰。", 
            "槐庭爱日垂长荫，葭琯吹灰度远春。", 
            "奉佛右丞能笃旧，行年伯玉妙知新。", 
            "称觥未与香山会，遥望南星拜老人。"
        ], 
        "title": "祝王友竹先生五十寿辰", 
        "type": "律诗", 
        "yun": "真"
    }, 
    {
        "author": "郑家珍", 
        "era": "清", 
        "subtype": "七言律诗", 
        "text": [
            "星辰垂象应山川，龙见居然筮在田。", 
            "间气攸钟犹有地，斯文未丧总由天。", 
            "弦歌拭目扬邹鲁，图卜关心问涧瀍。", 
            "剋日宫墙成万仞，大猷秩秩仗仔肩。"
        ], 
        "title": "北圣庙卜地告成呈筹备处诸君子", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "公年五十融过二，北海尝云我亦然。", 
            "同是投荒生还者，乞归差喜在公前。"
        ], 
        "title": "高子益五十生日 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "远游笃学时谁用，渐达中年道未行。", 
            "莫与朝官论资格，安心却病是平生。"
        ], 
        "title": "高子益五十生日 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "春归人去转悽其，诗社阑珊欲付谁？", 
            "如许污人尘十丈，闭门花事不嫌迟。"
        ], 
        "title": "潘弱庵招游极乐寺余以事未至 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "父兄持我来游日，三十年来梦未忘。", 
            "但咏韬庵诗足矣，可堪重至国华堂。"
        ], 
        "title": "潘弱庵招游极乐寺余以事未至 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "燕市秋衣已化缁，高楼何处问归期。", 
            "西风斜日无人院，乞与粗宫作住持。"
        ], 
        "title": "舍饭寺", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "不带湘淮恶习来，眼中此老最崔嵬。", 
            "道因碑外儒酸气，君实何妨唤秀才。"
        ], 
        "title": "题沈文肃书扇", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "少年纵笔羡才人，老去枯肠稍逼真。", 
            "喜子能诗通性命，何妨取径近艰辛。"
        ], 
        "title": "题林学衡诗本 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "文字似非标榜事，可教尘土污毫端。", 
            "静中别有精微在，莫作狂花客慧看。"
        ], 
        "title": "题林学衡诗本 其二", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "少年南北行万里，销尽雄心最可悲。", 
            "今日沧桑千万恨，高楼淙雨夜谈时。"
        ], 
        "title": "四月十八日夜示中照 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "儿曹催我老何辞，世事磨人命可疑。", 
            "各有家山归不得，祇应同穴是归期。"
        ], 
        "title": "四月十八日夜示中照 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "君言对月宜临水，无水真成负此楼。", 
            "鸥榭濠堂无见处，还如落月在心头。"
        ], 
        "title": "五月十三夜同中照望月", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "刺天汝亦厌群飞，赁庑春申即是归。", 
            "焉用关心看朝报，娱人正有乳婴肥。"
        ], 
        "title": "书女景扇", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人间久矣知音绝，灯下谁来听履霜？", 
            "灭火罢琴真解事，不须魑魅更争光。"
        ], 
        "title": "嵇叔夜（事见《灵鬼记》）", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "遣词掩抑《瘗琴铭》，下笔沉吟资福经。", 
            "毕竟乞灵文字好，生天成佛总无灵。"
        ], 
        "title": "题顾升瘗琴铭及其妻庄宁书多心经", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "几生修到想居诸，换骨奇方政赖渠。", 
            "何似爱梅剑南老，劝人祇读晦翁书。"
        ], 
        "title": "通州徐贯恂属题梅花山馆读书图", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "苦爱庄周信子舆，知鱼知我定何如。", 
            "蚤知熊掌非真味，渐觉年来悔舍鱼。"
        ], 
        "title": "庄思缄濠上观鱼图", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "清霜晓月满阑干，曙色横空夜已残。", 
            "冻杀梅花谁管得，祇将瘦骨敌春寒。"
        ], 
        "title": "晓起", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "鹊华曾入斯人眼，过眼谁知子所之。", 
            "纵使今朝同健在，追欢无处亦成悲。"
        ], 
        "title": "恒斋画鹊华秋色便面 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "当年放眼恃形骸，次第风流地下埋。", 
            "留与工愁王沈郑，恒斋苦忆更缄斋。"
        ], 
        "title": "恒斋画鹊华秋色便面 其二", 
        "type": "绝句", 
        "yun": "佳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "荒池老树皆吾梦，梦境故人圣得知。", 
            "二十九年烦省记，只能寻味不能诗。"
        ], 
        "title": "答叔伊", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "海角无山中墓田，如云豆麦欲连天。", 
            "斯人毕竟凭何力，卧拥幽林过百年。"
        ], 
        "title": "自海复镇赴崇明过古墓柏林甚茂", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "秋来举盏尚能空，日日东篱绕晚丛。", 
            "老去诗人似残菊，经霜被酒不成红。"
        ], 
        "title": "残菊", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "虎帐牙旗事未央，空教汉水管兴亡。", 
            "五年黄鹄矶头客，待与何人说武昌？"
        ], 
        "title": "汉江秋望图 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "江哀汉怒此争流，断送愁人又暮秋。", 
            "今日中原应失望，莫将泪眼更登楼。"
        ], 
        "title": "汉江秋望图 其二", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "入春只道寒无力，叵耐春寒不可当。", 
            "好为花枝留十日，春阴阴后作春光。"
        ], 
        "title": "春寒", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "符山题卷墨犹新，属国骞期语已陈。", 
            "今日披图还拦涕，侍郎名节是完人。"
        ], 
        "title": "丁衡甫中丞属题张力臣符山堂图卷 其一", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "古称朋友以义合，义绝深悲道已孤。", 
            "扫地名流今日尽，莫将故旧误吾徒。"
        ], 
        "title": "丁衡甫中丞属题张力臣符山堂图卷 其二", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "欲雪城西尝对饮，旧游新岁感峥嵘。", 
            "平生已畏论怀抱，湖海何缘识姓名？", 
            "入寺看江孤阁冷，烹鱼炊稻暮钟晴。", 
            "与君晚遇良非浅，小待梅梢好月生。"
        ], 
        "title": "薛庐同子朋待月", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "寒鸦衰柳点霜天，好放城根下水船。", 
            "岁暮暂寻招隐客，年来深欠入山缘。", 
            "江光月尽空含影，人语宵分渐坠烟。", 
            "惆怅精蓝三宿字，吟魂梦倚洞龙眠。"
        ], 
        "title": "游栖霞泊舟下关寻三宿岩题字不得", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "每愁飞鸟灭云端，石磴行来倦百盘。", 
            "钟阜云开分晚照，吴江枫落入新寒。", 
            "名山谁信身堪隐，世事终怜劫未阑。", 
            "直恐哦诗增客感，松风还为卷波澜。"
        ], 
        "title": "登摄山最高峰", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "街名最爱栖霞市，兵火荒村定几经。", 
            "欲考江乘图彷佛，漫过茶肆客零星。", 
            "溪流抱寺通渔艇，山色开门展画屏。", 
            "闻说徐家存诰敕，可堪寻看伪银青。"
        ], 
        "title": "栖霞市", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "嗅遍江梅更惘然，东风吹面又今年。", 
            "春山渐绿荒烟外，野水偏明落照前。", 
            "谁遣旁人觉哀乐，稍从浪迹悟因缘。", 
            "寻思光绪承平日，好办閒身付酒边。"
        ], 
        "title": "正月二十一日城西步归作", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "今年又见江梅发，叹息劳生几往还。", 
            "淡荡风香春欲半，萧寥烟日地常闲。", 
            "墙阴活计添新竹，篱角幽情带好山。", 
            "莫管花前诗力减，怜渠岁月不教删。"
        ], 
        "title": "吴氏草堂梅花下作", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "秋后閒行不厌频，爱过花市逐閒人。", 
            "买来小树连盆活，缩得孤峰入座新。", 
            "坐想须弥藏芥子，何如沧海著吟身。", 
            "把茅盖顶他年办，真与松篁作主宾。"
        ], 
        "title": "花市", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "豪举京华在眼前，谁知海外有今年。", 
            "客中总觉朋尊乐，酒后差怜粉黛妍。", 
            "灯影自繁无月夜，桂香微动欲霜天。", 
            "欢场那落中原后，听罢清歌莫惘然。"
        ], 
        "title": "八月二十六日芝口张饮", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "秋怀闭户兀嵯峨，都付登临眼底过。", 
            "蛮菊那知佳节重，霜林也傍醉颜酡。", 
            "楼西地尽邻斜日，海上帆收展夕波。", 
            "爱宕山头三客望，乡愁谁似舍人多？"
        ], 
        "title": "九日爱宕山登高同秋樵袖海", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "檐牙初日下霜风，坐看窗前半树红。", 
            "稍喜书声侵梦寐，乍怜秋气入房栊。", 
            "晓寒峭后衣频著，浅语拈来句未工。", 
            "谁念诗人渐消瘦，曲町馆里送归鸿。"
        ], 
        "title": "曲町", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "潮头未没一痕沙，来处回看隔浪花。", 
            "气暖洞天巢蝙蝠，山贫夷户卖龙虾。", 
            "灯前归梦愁难熟，浦口遥峰认欲差。", 
            "却笑含情吕居士，偏将情感證无邪。"
        ], 
        "title": "江之岛夜宿岩本楼", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "惘惘重经黄浦滩，霜灯照彻月千盘。", 
            "潮喧楼外车初过，雨迸尊前曲未残。", 
            "入洛士龙成独往，伤春小杜罢追欢。", 
            "修书粗说江湖意，已觉春阴到指寒。"
        ], 
        "title": "上海旅次寄京中友人书（送柽弟入都）", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "一见斯人怅永藏，病中尤自意堂堂。", 
            "流风可但兴吾党，后起谁当望雁行？", 
            "入幕往曾依肃毅，游吴晚及接忠襄。", 
            "若凭目击评风节，公论年来有短长。"
        ], 
        "title": "二月廿七日集沈祠文肃公生日（在龙蟠里乌龙潭上） 其一", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "潭上祠堂拜此辰，傍祠潭水碧鳞鳞。", 
            "石城作里崇遗爱，嘉树成阴表好春。", 
            "寂寞庙廊虚一老，轮囷肝胆向何人？", 
            "赵州浇酒平生感，斜日沈吟忽满身。"
        ], 
        "title": "二月廿七日集沈祠文肃公生日（在龙蟠里乌龙潭上） 其二", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "望眼能令意暂伸，门前假我小嶙峋。", 
            "入天峰影长含雪，照海波光已酿春。", 
            "屈指交亲增恨别，乱思文字赖忘贫。", 
            "少年心事行看尽，忧患人间待此身。"
        ], 
        "title": "日枝神社晚眺", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "岁星人望鲁灵光，此树婆娑共可伤。", 
            "不见赪虬虚老屋，载寻白发亦空堂。", 
            "披书海国怀难遣，照影池波梦岂忘。", 
            "凭仗阿兄勤点缀，春寒更与种修篁。"
        ], 
        "title": "栗兄书言荔支老树枯矣因感念介节叔祖", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "危峰郁郁浪苍苍，对此茫茫我亦忘。", 
            "时命看天终濩落，雨风注面暂清凉。", 
            "华民力屈愁微业，岛市风移足老羌。", 
            "海内故人应绝倒，便从穷发问行藏。"
        ], 
        "title": "神户理事署楼中雨望", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "四围山海一身藏，历落嵚崎自笑狂。", 
            "天际云涛秋益壮，楼头风雨昼初凉。", 
            "操心稍悟安心诀，更事翻思忍事方。", 
            "独有韦郎言可念，俸钱虚愧对流亡。"
        ], 
        "title": "七月七日官舍风雨中作", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "秋风夕起忆秋樵，高馆人稀暑渐消。", 
            "谁解微言长耿耿，时吟清句便超超。", 
            "等閒未悟欢难继，他日方愁迹更遥。", 
            "身世政须容度外，莫令相见减风标。"
        ], 
        "title": "寄酬秋樵赠别之作", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "万叠悲欢逐境空，乌山只在梦魂中。", 
            "泪痕自共华年积，心事真看隔世同。", 
            "此日诸甥多失母，即今阿舅亦为翁。", 
            "山兜老屋如重到，惘惘斜阳巷尾红。"
        ], 
        "title": "梦乌山因寄怡舅", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "天风海色飒成围，独倚三更万籁稀。", 
            "不觉肺肝生白露，空怜河汉失流晖。", 
            "东溟自窜谁还忆，北斗孤悬讵可依。", 
            "今夕太虚便相见，屋梁留照梦中归。"
        ], 
        "title": "望月怀沈子培", 
        "type": "律诗", 
        "yun": "微"
    }, 
    {
        "author": "郑梁", 
        "era": "清", 
        "subtype": "七言绝句", 
        "text": [
            "立春早起沭阳程，衾薄空舆梦不成。", 
            "浅水无桥牵马渡，晓星如月照人行。"
        ], 
        "title": "早发沭阳", 
        "type": "绝句", 
        "yun": "庚"
    }, 
    {
        "author": "郑梁", 
        "era": "清", 
        "subtype": "七言绝句", 
        "text": [
            "万劫难灰伉俪心，舟中过客底愁侵。", 
            "倚门两载嗟行役，知比冈头望更深。"
        ], 
        "title": "望夫石", 
        "type": "绝句", 
        "yun": "侵"
    }, 
    {
        "author": "郑梁", 
        "era": "清", 
        "subtype": "五言律诗", 
        "text": [
            "暂得离城市，归家事转清。", 
            "移花乘细雨，插种急新晴。", 
            "浪暖鱼儿出，烟浓杏子生。", 
            "村居无俗客，随意听禽声。"
        ], 
        "title": "归家即事", 
        "type": "律诗", 
        "yun": "庚"
    }, 
    {
        "author": "郑梁", 
        "era": "清", 
        "subtype": "五言律诗", 
        "text": [
            "久不登楼望，江天别样清。", 
            "朔风寒有色，西日照多情。", 
            "木落山馀骨，村空水作声。", 
            "倚窗看未倦，林月一轮明。"
        ], 
        "title": "登楼", 
        "type": "律诗", 
        "yun": "庚"
    }, 
    {
        "author": "郑梁", 
        "era": "清", 
        "subtype": "七言律诗", 
        "text": [
            "一卷残经对好风，会心多在晚村中。", 
            "已凭沟浍污流竞，自觉烟云色相空。", 
            "古墓欹倾耕犊上，野桥低小钓航通。", 
            "年来渐洗名根净，惟许前溪鸥鹭同。"
        ], 
        "title": "晚村", 
        "type": "律诗", 
        "yun": "东"
    }, 
    {
        "author": "郑梁", 
        "era": "清", 
        "subtype": "七言律诗", 
        "text": [
            "燕子矶头看月浪，观音阁上听风芦。", 
            "但知意思凌天表，那记形骸滞客途。", 
            "夜静钟声鸣不断，江长帆影过如无。", 
            "何须别羡玄真子，泛宅浮家作钓徒。"
        ], 
        "title": "夜泊燕子矶", 
        "type": "律诗", 
        "yun": "虞"
    }, 
    {
        "author": "郑梁", 
        "era": "清", 
        "subtype": "七言律诗", 
        "text": [
            "斜阳平楚风烟乱，新月遥村鸡犬微。", 
            "好与邻翁争席罢，其如客邸带愁归。", 
            "疏萤暗落青苔井，野火孤明白板扉。", 
            "多少惊心荣辱事，秋江拟付钓鱼矶。"
        ], 
        "title": "秋晚", 
        "type": "律诗", 
        "yun": "微"
    }, 
    {
        "author": "郑梁", 
        "era": "清", 
        "subtype": "七言律诗", 
        "text": [
            "不知长夜不知冬，枣堡榆庄走兴浓。", 
            "疲马单车十字路，青天明月五更钟。", 
            "寒风自与严霜约，清气偏于瘦骨逢。", 
            "今日京华肩准息，却嫌人事又环攻。"
        ], 
        "title": "娄庄晓行", 
        "type": "律诗", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我朝二百年，未尝用闽士。", 
            "闽人入军机，有之自公始。", 
            "公虽负清望，峭直素难比。", 
            "特擢由圣明，此外更何恃。", 
            "孤立固甚危，诡随亦吾耻。", 
            "愿先收人心，以此立宗旨。", 
            "用人与行政，切忌犯不韪。", 
            "但令识轻重，缓急差可倚。", 
            "亦莫太矫激，徐徐布条理。", 
            "朋党兆已萌，勿使祸再起。", 
            "时艰至此极，任重宁足喜。", 
            "连宵语月下，含意深无底。", 
            "惟将忧国涕，珍重付江水。"
        ], 
        "title": "赠林赞虞侍郎", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天玺遗文窥倒薤，昔尝遇之刘与蒯。", 
            "陶公亭上有新评，完本神明遂无对。", 
            "我从黄鹄山头来，披图读碑怀暂开。", 
            "太真未敢轻江左，觉叹夷吾是霸才。"
        ], 
        "title": "陶斋尚属属题陶公亭雪夜评碑图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我生惟庚申，于今实后死。", 
            "披图偿宿诺，逝者呼不起。", 
            "王孙虽狡兽，微劣何足齿。", 
            "吾窥岳渎经，秘记禹行水。", 
            "风雷阻铜柏，木石尽披靡。", 
            "百灵悚奔集，神怪出淮涘。", 
            "伸颈逾百尺，九象力难拟。", 
            "腾踔何倏忽，应对巧莫比。", 
            "其名无支祈，状乃猕猴似。", 
            "文命有忧之，童律安可使。", 
            "终焉授庚辰，遂徙龟山趾。", 
            "此公久厌世，偃卧古井底。", 
            "万牛引不前，坚定孰如彼？"
        ], 
        "title": "王司直求题十二辰图赋得猴", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "清明俄已过，云气暗建业。", 
            "欲寻野哭地，度此风雨劫。", 
            "顾五未入土，扣棺奈长阖。", 
            "素帷手自褰，吞泪久于邑。", 
            "当时分手易，岂意遂难合。", 
            "回思前世事，迷罔魂旋接。", 
            "病僧讶吾状，累问曾不答。", 
            "我曹时既逝，待死等荷锸。", 
            "沈吟起酹酒，何用恋一霎。", 
            "肩舆下高冈，苦雾泳城堞。", 
            "照眼小桃红，泫然更承睫。"
        ], 
        "title": "二月廿六日雨中诣雨花台安隐寺奠顾五子朋", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "坐思老来味，零落期渐近。", 
            "击碎珊瑚枝，于意终有吝。", 
            "解兵虽经年，世故犹相慁。", 
            "奔波谁汝役，缩手亦霜鬓。", 
            "今辰愈不乐，新齿恩爱刃。", 
            "心知无万全，策马突坚阵。", 
            "袖中衔诗本，怏怏入吴郡。", 
            "形骸何足道，所惜在方寸。"
        ], 
        "title": "三月十二日四十八岁初度是日自上海赴南京 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "平生自谓刚，百炼成绕指。", 
            "丑枝还著花，一笑诚可已。", 
            "相欢曾几时，往事同覆水。", 
            "奇情谁能羁，绝世骋恢诡。", 
            "勇决实起予，我乃不如尔。", 
            "龙剑何必合，小别辄万里。", 
            "琅琊王伯舆，区区为情死。"
        ], 
        "title": "三月十二日四十八岁初度是日自上海赴南京 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "尚书重忠义，甚喜得余阙。", 
            "五百七十年，向往记岁月。", 
            "阙称善楷书，此卷果精密。", 
            "气出乌丝阑，严整见风骨。", 
            "释褐授泗州，结习殊未脱。", 
            "当时为谁写，郑重署官阀。", 
            "安知弄翰手，挥戈乃尤杰。", 
            "孤立万贼中，江淮赖全活。", 
            "屯田治战具，经营非苟率。", 
            "大厦既难支，终为寇所没。", 
            "翰林辞不往，守死信苦节。", 
            "书生任军旅，所恃祇抗烈。", 
            "戍边虽生还，望古犹郁勃。"
        ], 
        "title": "端午桥制军属题余忠宣楷书卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "惠山以泉鸣天下，早岁独游谁见迓。", 
            "解衣小坐漪澜堂，惟爱清泠盈石罅。", 
            "识君恨晚二十年，好事重来览台榭。", 
            "楼廊墙宇互遮蔽，名胜翻憎困构架。", 
            "贵游子弟岂知山，徒侈祠堂竞陵跨。", 
            "稍登高处始出世，郁郁郊原尽桑柘。", 
            "锡山一峰伏复起，断塔著天如仰射。", 
            "河流城市相掩映，遥指帆樯认湾汊。", 
            "茧稻岁易六百万，富甲数郡真可霸。", 
            "既富教之古有云，成俗方看待文化。", 
            "桥头从倚恋山色，窥客时时过娇姹。", 
            "诸君娱我期尽欢，画舫清歌入深夜。", 
            "此游乐甚当再来，谋为东坡筑精舍。"
        ], 
        "title": "沈友卿周顺卿刘厚生招游惠山", 
        "type": "古风", 
        "yun": "祃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "一生走仁义，自谓性所有。", 
            "未甘师古人，况逐筲与斗。", 
            "戊庚逮今兹，躁进互击掊。", 
            "谬兴种族论，国事迫解纽。", 
            "惟予倡群学，荡荡辟天牖。", 
            "滔天几漂山，终欲关其口。", 
            "彼曹身倏灭，污我冀不朽。", 
            "甚黠亦可怜，笑骂颜孔厚。", 
            "诸公工罔上，抚中果安否？", 
            "名德既不昌，颜回岂为寿！"
        ], 
        "title": "书日报后", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "深人何妨作浅语，浅人好深终非深。", 
            "观人以此得八九，能辨深浅真知音。", 
            "夏君善我比子尹，子尹绝肆吾所畏。", 
            "冷情暖思却难同，饮水自知在馀味。", 
            "旧学商量今有几，终让义宁陈君耳。", 
            "夏君才调更清真，长吉谁能加以理。"
        ], 
        "title": "答夏剑臣", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "奋身赴清流，以策全儿女。", 
            "儿老苦思亲，亲亡才廿许。", 
            "孰能减己龄，持以寿阿母。", 
            "不惮伤君心，少孤自哀楚。"
        ], 
        "title": "题海昌徐垣云柯乡思亲图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "猿叟吾酷爱，谓可追杨风。", 
            "玩其使笔处，如开两石弓。", 
            "篆书到阳冰，分书迈蔡钟。", 
            "真行已小低，米董一扫空。", 
            "主张在北碑，摆脱馀颜公。", 
            "常熟誇意态，雅步颇雍容。", 
            "视何究莫逮，飞走技不同。"
        ], 
        "title": "丁叔雅示猿叟书册 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "目中有猿叟，他书不能观。", 
            "久久渐自厌，愈观还不安。", 
            "坡公诮嵬騀，苦骄实至言。", 
            "鲁直晚言书，欹倒宁不完。", 
            "稍会二子意，转愁笔墨痕。", 
            "叟固吾不欺，世外自有天。"
        ], 
        "title": "丁叔雅示猿叟书册 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "景泰能守国，太上竟得返。", 
            "于谦不世功，戮之岂无赧。", 
            "小人竞功名，朝事几覆反。", 
            "怀才卒难全，翰墨空挂眼。"
        ], 
        "title": "狄楚青属题明人墨迹三种 其一 于公谦", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南仲阻李纲，潜善害宗泽。", 
            "伟哉杨廷麟，一疏褫奸魄。", 
            "象升实文士，事急能死敌。", 
            "草书摩逸少，所得亦劲特。"
        ], 
        "title": "狄楚青属题明人墨迹三种 其二 卢公象升", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "明亡得何瞿，养士云有报。", 
            "崎岖守桂林，事去卒无效。", 
            "待死且赋诗，从容良弗挠。", 
            "卷末不书名，默然尤可悼。"
        ], 
        "title": "狄楚青属题明人墨迹三种 其三 瞿公式耜", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "春雪旋消不待晛，散乱飞花空照眼。", 
            "却搀冻雨弄风寒，猛扑车窗势殊悍。", 
            "胡姬犯寒更纵马，玉色頩颜岂知暖。", 
            "满身风雪出我前，缩手吾侪应自赧。", 
            "戍边生还常称幸，世事厌闻唯饱饭。", 
            "因渠顿触枕戈心，便掷残骸何足算！"
        ], 
        "title": "雪中书所见", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "弥明才十三，别我已二年。", 
            "岂知乃死别，一去更不还。", 
            "汝母有万恨，我怀抱千冤。", 
            "小影宛如生，泪眼谁能看？", 
            "大错真铸铁，驱汝向天津。", 
            "读书本有毒，将毒与汝吞。", 
            "自从别汝后，好语常联翩。", 
            "时时寄手书，字体颇清端。", 
            "从姊学操琴，比姊尤熟闲。", 
            "绝怪绝好洁，不饰而自妍。", 
            "同学诸女伴，爱之如弟昆。", 
            "誇汝辄自喜，忆汝不忍言。", 
            "如何忽婴疾，宛转遂经旬。", 
            "遣仆虽往迓，刺促心摇魂。", 
            "恶电从天来，鬼刀截我肝。", 
            "从此与汝绝，回思深可怜。", 
            "我欲执汝手，汝手何从牵？", 
            "我于抚汝面，空想悲啼颜；", 
            "我欲拭汝泪，却觅衣上痕；", 
            "我于抱汝身，惟有三尺棺。", 
            "死生事则已，父女名空存。", 
            "向来千万念，念念皆伤恩。", 
            "东坡四十九，烦恼悟无根。", 
            "我何以乐天，悲哀念金銮。"
        ], 
        "title": "伤女惠二月九日卒于天津医院，暂厝望海寺", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "彼姝何来态非常，风鬟雨鬓神悽伤。", 
            "如有所牧羊非羊，行吟泽畔追沉湘。", 
            "嗟尔所遇乃无良，厄尔者谁岂苍苍。", 
            "有情为玷百不臧，与世委蛇道未光。", 
            "飞腾变化乘阴阳，胡不舍此空旁皇。"
        ], 
        "title": "题龙女牧羊图", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "群鹤翩翻各冲举，目送灵真将出世。", 
            "世人臣滓满豪端，正坐尸居带馀气。", 
            "纷纷聚讼闹如沸，逸少华阳俱可置。", 
            "君谟老眼有微言，指出隋贤参楷隶。", 
            "隶楷相参转出奇，谁将此意试求之。", 
            "学书聊取记姓名，平生欹正任自为。", 
            "焦岩苍苍隐云水，上皇樵人呼不起。", 
            "留待丹徒陈善馀，辨證横山殊可喜。"
        ], 
        "title": "题陶斋所藏瘗鹤命水拓本", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "由余与子臧，默然意自合。", 
            "可人岂多言，空山生响答。", 
            "观君非世士，新故巧吐纳。", 
            "读书兼读律，撮要及名法。", 
            "冥冥丘轲理，倏尔精神接。", 
            "纷纷不根谈，本领信难杂。", 
            "行看开赤县，持此超恒劫。", 
            "谁言天道远，稍觉人事协。", 
            "频年溷世尘，意气各萧飒。", 
            "长大能勤学，安取望伯业。", 
            "回思兵间日，狡狯犹纵鸽。", 
            "收身今垂老，坚坐穿木榻。", 
            "奇文莫使看，心喜防见猎。", 
            "忽似决江河，弥天动鳞甲。"
        ], 
        "title": "赠孟莼孙", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "事会来无穷，昧者机自失。", 
            "以齐犹反手，非妄殆可必。", 
            "平生济时怀，千万不售一。", 
            "垂老幸收身，逍遥送于日。"
        ], 
        "title": "偶书", 
        "type": "古风", 
        "yun": "质"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "严侯本武人，科举偶所慕。", 
            "弃官更纳粟，被刖尝至屡。", 
            "平生等身书，弦诵遍行路。", 
            "晚邀进士赐，食报一何暮。", 
            "回思丙丁间，春闱我犹赴。", 
            "都门有文会，子作必寄附。", 
            "传观比尤王，一读舌俱吐。", 
            "谁知厄场屋，同辈空交誉。", 
            "天倾地维绝，万事逐烟雾。", 
            "八股竟先亡，当时殊不悟。", 
            "寒窗抱卷客，亿兆有馀诅。", 
            "吾侪老更黠，检点誇戏具。", 
            "烦君发庄论，习气端如故。"
        ], 
        "title": "答言几道", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "左侯居军中，叹息谓欧斋。", 
            "屈指友朋间，才地有等差。", 
            "进士胜翰林，举人又过之。", 
            "我不得进士，胜君或庶几。", 
            "欧斋奋然答：霞仙语益奇。", 
            "举人何足道，卓绝惟秀才。", 
            "言次辄捧腹，季高怒竖眉。", 
            "观君评制艺，折肱信良医。", 
            "少年求进士，得之特稍迟。", 
            "风味如甘蔗，倒嚼境渐佳。", 
            "何可遽骄满，持将傲吾侪。", 
            "不毂虽不德，自知背时宜。", 
            "三十罢应试，庚寅直至斯。", 
            "誓抱季高说，不顾欧斋嗤。", 
            "君诗貌烦冤，内喜堪雪悲。", 
            "官裹行相促，老苍仗头皮。", 
            "八股纵已亡，身受伏馀威。", 
            "知君不忘故，得意还见思。"
        ], 
        "title": "偶记林颖叔述左文襄语再答几道", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "缘爱生哀事亦微，故人义重独歔欷。", 
            "还思久客归来味，此日归来未是归。"
        ], 
        "title": "李审言望庐图", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "不辰正有逢天恨，一读君诗更黯然。", 
            "敢道朝廷用人晚，坐看陵谷入残年。"
        ], 
        "title": "答鸿鹭汀同年 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "滔天四顾无归日，强醉聊过览揆辰。", 
            "却羡愚园好怀抱，能将馀事作诗人。"
        ], 
        "title": "答鸿鹭汀同年 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "文孙十岁摹周鼓，日课偏旁授《说文》。", 
            "娱老知君定忘老，鹤雏渐长欲淩云。"
        ], 
        "title": "答鸿鹭汀同年 其三", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "晓色微茫雾未收，夜珠郁郁对银钩。", 
            "残宵谁待东方白，祇有幽人独倚楼。"
        ], 
        "title": "十月二十六夜作", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "鸷鸟翻飞自有时，图功布局不妨迟。", 
            "驽骀四镇终俱败，太息扬州史宪之。"
        ], 
        "title": "题史督师墨迹", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "崇宁寺壁亭林记，赵氏犹云八九存。", 
            "闻道兴平修志日，欲寻残石已无痕。"
        ], 
        "title": "徐积馀属题常丑奴墓志 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人间墨本绝寥寥，毛意香藏迹已遥。", 
            "却喜随盦有新得，楚园秘箧不能骄。"
        ], 
        "title": "徐积馀属题常丑奴墓志 其二", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "如丝如铁笔飞空，隋石风规故不同。", 
            "莫与前贤论南派，晋唐小楷在胸中。"
        ], 
        "title": "徐积馀属题常丑奴墓志 其三", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "空嗟旧隐慕躬耕，吴市谁知变姓名。", 
            "举世总无乾净土，此溪犹是在山清。"
        ], 
        "title": "唐元素属题清溪耕乐图 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "授经讲学仍馀力，金石图书恣品题。", 
            "傥与门人寻乐处，孔颜不似似夷齐。"
        ], 
        "title": "唐元素属题清溪耕乐图 其二", 
        "type": "绝句", 
        "yun": "齐"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "昭穆成行胜聚居，慎终追远意何如？", 
            "徵题编作山庄集，便抵伊川说葬书。"
        ], 
        "title": "题晋安黄氏古檗山庄图", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "群盗如毛国若狂，佳人作贼亦寻常。", 
            "六年不答东华字，惭愧清诗到海藏。"
        ], 
        "title": "答严几道 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "湘水才人老失身，桐城学者拜车尘。", 
            "候官严叟颓唐甚，可是遗山一辈人？"
        ], 
        "title": "答严几道 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "世士初心慕采薇，幡然一改却难追。", 
            "穷愁欲蹑西山饿，真觉于皇举火奇。"
        ], 
        "title": "题杜于皇像 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "贫贱骄人傲不妨，居然慢世亦堂堂。", 
            "茶村老去惟贪睡，那管昌黎与子长。"
        ], 
        "title": "题杜于皇像 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "露气泠泠琐碎金，初阳到地又穿林。", 
            "南趋新笋浑无数，不觉苍苔一径深。"
        ], 
        "title": "杂诗 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "亚字阑干凿石成，砖廊缛腻复宽平。", 
            "年年祇望松身长，待听风涛入座声。"
        ], 
        "title": "杂诗 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "寐叟深言夜坐非，石遗极道晓行奇。", 
            "海藏夜夜楼头坐，却是晨钟欲动时。"
        ], 
        "title": "石遗示早睡早起二诗 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "闻鸡待旦已为常，早睡翻成减睡方。", 
            "记与壶公论夜色，四时霜月抱冰堂。"
        ], 
        "title": "石遗示早睡早起二诗 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "寂寂瀛台晚日阴，承平贵戚画堂深。", 
            "埋盆作沼何言窄，中有江湖脱网心。"
        ], 
        "title": "志赞羲养鱼图", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "丰润当年气属天，荷戈一去甲申年。", 
            "名流正有人微叹，转觉王家伯仲贤。"
        ], 
        "title": "题张叔宪淮阴精舍夜话图 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "星海成名陵谷后，樊山阅世太纷纭。", 
            "淮阴掌故吾能记，半向南皮坐上闻。"
        ], 
        "title": "题张叔宪淮阴精舍夜话图 其二", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "非白非朱色转加，微寒轻暖𣨼云霞。", 
            "春风省识倾城态，祇在楼西几树花。"
        ], 
        "title": "樱花花下作 其一", 
        "type": "绝句", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "初酣卯酒见酡颜，出拥朝霞带雾还。", 
            "著眼分明故难得，却随尘土在人间。"
        ], 
        "title": "樱花花下作 其二", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "《春秋》不作竟《诗》亡，杜老无归暗自伤。", 
            "望断暮烟人未返，却疑天意坠苍茫。"
        ], 
        "title": "耆寿民属题独立苍茫自咏诗图卷 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "夸父康回事有因，触山逐日各忘身。", 
            "羲和弥节崦嵫迫，耐此苍茫独立人。"
        ], 
        "title": "耆寿民属题独立苍茫自咏诗图卷 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "壮怀綵笔等无灵，隐几犹怜卷帙馨。", 
            "几树樱桃花在否，春寒带雨晚冥冥。"
        ], 
        "title": "隐几", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "世乱遂无山水乐，十年面壁海藏楼。", 
            "金陵金口诗成卷，却怪茶村爱远游。"
        ], 
        "title": "题杜茶村自书诗卷 其一", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "蝜蝂蜣螂了不争，违人何碍负时名。", 
            "区区节义归穷士，犹喜诸贤未见轻。"
        ], 
        "title": "题杜茶村自书诗卷 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "跳荡纵横不足言，张颠取势出公孙。", 
            "甘将故技捐除尽，成就平原屋漏痕。"
        ], 
        "title": "答庄思缄 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "茹蔬讽佛庄夫子，自忏平生十斗才。", 
            "应念龙编旧归客，犹持残笔守书堆。"
        ], 
        "title": "答庄思缄 其二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "梁墓还依梁格庄，一时临穴比三良。", 
            "人生死所真难觅，未许青山恋故乡。"
        ], 
        "title": "余绍宋求题梁格庄会葬图（梁星海葬处）", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "乱后离形更绝踪，倚楼惟觉海吞胸。", 
            "如何束缚酬知己，便向人间事董龙。"
        ], 
        "title": "夜直杂诗 其一", 
        "type": "绝句", 
        "yun": "冬"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "补履干将敢自珍，卅年养气刃如新。", 
            "淮阴未合尸无赖，熟视真为胯下人。"
        ], 
        "title": "夜直杂诗 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "謻台历级苦难穷，况瘁终怜效小忠。", 
            "阿堵平生憎出口，而今翻作嗫嚅翁。"
        ], 
        "title": "夜直杂诗 其三", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "恩遇何曾得寸酬，峨眉谣诼转遗忧。", 
            "冬郎欲毕金銮记，未必朱梁许暂留。"
        ], 
        "title": "夜直杂诗 其四", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "高鸟犹难避网罗，营巢慕燕意如何。", 
            "宫中莫爱鱼龙戏，四面宵来是楚歌。"
        ], 
        "title": "夜直杂诗 其五", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "忍辱怀忧志久违，朝回亦已换春衣。", 
            "宣南花事何心问，开尽樱桃我未归。"
        ], 
        "title": "夜直杂诗 其六", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "海山尽道是蓬莱，怅望群仙去不回。", 
            "偶约寻春向江户，又疑失路入天台。", 
            "玉颜一队连云出，金井千株枕水开。", 
            "应念此花太岑寂，长教我辈画中来。"
        ], 
        "title": "张绮季属题小金井观樱图", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "仙云昨夜坠庭柯，化作蹁跹万玉娥。", 
            "映日横陈酣国色，倚风小舞荡天魔。", 
            "春来惆怅谁人见，醉后风怀奈汝何。", 
            "坐对名花应笑我，陋邦流俗似东坡。"
        ], 
        "title": "樱花花下作 其一", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "嫣然欲笑媚东墙，绰约终疑胜海棠。", 
            "颜色不辞脂粉污，风神偏带绮罗香。", 
            "园林尽日开图画，丝管含情趁艳阳。", 
            "怪底近来浑自醉，一尊难发少年狂。"
        ], 
        "title": "樱花花下作 其二", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "脉脉轻阴压软尘，閒愁渐逐柳枝新。", 
            "清明寒食初惊艳，秾李夭桃不当春。", 
            "薄醉乍苏沈宿梦，凝妆才就写全身。", 
            "亭西枨触年时事，错认东华绝代人。"
        ], 
        "title": "樱花花下作 其三", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "看到繁枝处处开，韶光骀荡锦成堆。", 
            "春归沧海刚三月，骨醉东风又一回。", 
            "花气连云收暮雨，涛声催昼送轻雷。", 
            "道人摩眼空吟望，无复当年侧艳才。"
        ], 
        "title": "樱花花下作 其四", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "摇摇林际海旋明，耿耿楼头月又盈。", 
            "一道玉虹蟠夜色，千寻银阙卷涛声。", 
            "平生入世怀将尽，物外孤吟影太清。", 
            "今夕方诸应涌泪，故人何处径骑鲸。"
        ], 
        "title": "五月十五日神户月下", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "官斋六月花相映，红白尤怜夹竹桃。", 
            "政尔无言神自远，祗缘不俗韵殊高。", 
            "如山案牍围长夏，隔海烽烟照怒涛。", 
            "老子婆娑聊独笑，花前那得并儿曹。"
        ], 
        "title": "夹竹桃", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "惆怅梅边想战尘，往来何地著吟身？", 
            "客怀漫比官为业，物望谁云国有人。", 
            "花发休论沧海事，水清聊结草堂邻。", 
            "东风草草劳人目，又看江南二月春。"
        ], 
        "title": "移居绵侠营", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "乍喜杭州入眼新，便呼小艇载閒身。", 
            "抱城岚影浮初日，侵岸湖光上早春。", 
            "祇觉楼台胜人物，欲凭山水远风尘。", 
            "酒垆正在宫墙外，带醉凭栏独怆神。"
        ], 
        "title": "西湖初泛", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "考功携伴爱乌山，晚入京尘泪有斑。", 
            "寄画虚传书尾意，填词苦说梦中还。", 
            "已孤兼抱离群恨，别舅长怀被酒颜。", 
            "今日西州凭一恸，几生并在廿年间。"
        ], 
        "title": "怡舅卒于建宁闻耗述哀", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "南来过此意常违，北望愁予已念归。", 
            "感逝行吟空抚髀，伤时被酒易沾衣。", 
            "遥山隐日成斜照，弱羽冲风更退飞。", 
            "司马青衫道傍客，待君相对说知非。"
        ], 
        "title": "上海待鉴泉未至", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "月照成山船似箭，舷间一卒话军前。", 
            "捕生虏谍浑如鬼，斩级健儿祇为钱。", 
            "弃甲于思恩不死，霾轮魂魄怼虚捐。", 
            "众中惊起沉沦客，愤慨终宵独废眠。"
        ], 
        "title": "烟台舟中", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "沧海门生来一见，侍郎憔悴掩柴扉。", 
            "休官竟以诗人老，祈死应知国事非。", 
            "小节蹉跎公可惜，同朝名德世多讥。", 
            "西山晚岁饶还往，愁绝残阳挂翠微。"
        ], 
        "title": "怀座主宝竹坡侍郎廷", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "风味缄斋致最优，眼中何处著时流。", 
            "逢场未减清狂概，带醉偏寻寂寞游。", 
            "双鬓早衰缘骨肉，孤儿谁托指山邱。", 
            "软尘丁郑还相见，宿草年年泪不收。"
        ], 
        "title": "追怀陈缄斋（与囧）", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "陇上清晨得纵眸，停车聊自释幽忧。", 
            "乱峰出没争初日，残雪高低带数州。", 
            "回首会成沉陆叹，收身行作入山谋。", 
            "渡河登岱增萧瑟，莫信时人说壮游。"
        ], 
        "title": "泰安道中", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "心远无妨得地偏，南归袖手对吴天。", 
            "凌空翔隼高圆外，破寂鸣鸡午景前。", 
            "白下溪流向人静，紫金山色入春妍。", 
            "闲中把玩消何物，却办微吟遣壮年。"
        ], 
        "title": "正月二日试笔", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "大江东去意何如，暂驻旌旗上碧虚。", 
            "祠庙云霄依太白，山川风物比南徐。", 
            "料量筋力艰虞际，总揽英才感慨馀。", 
            "不信乖崖久閒地，吴民遮看老尚书。"
        ], 
        "title": "从广雅尚书登采石矶彭杨祠", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "茫茫相对复江春，奈此英多磊砢人。", 
            "各自中年怜意气，聊堪一醉祓悲辛。", 
            "层阴坐滞芳菲节，乐事偏归寂寞滨。", 
            "未遣风流顿销歇，等閒乞与草堂邻。"
        ], 
        "title": "上巳吴园修禊", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "龙潭一片故依然，坐客浮沈过十年。", 
            "能共送春中酒后，可堪照影绿波前。", 
            "入山计就真忘世，招隐诗成更问天。", 
            "秦老顾生莫怊怅，好留豪气伴华颠。"
        ], 
        "title": "三月三十日顾子朋招集薛庐", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "短檐竟夕意难平，侵晓蓝舆绕水行。", 
            "日气含云迷远岫，风头带雨过高城。", 
            "谋乖举国天方醉，岁恶缘江众易惊。", 
            "叵耐放晴终未定，坐闻蛙黾满城鸣。"
        ], 
        "title": "六月三日大雨后诣局", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "惟将清兴慰蹉跎，渐比名园阅事多。", 
            "销暑一时寻水石，移尊竟日对风荷。", 
            "醉翁去后谁吟怨，傲吏閒来任啸歌。", 
            "却笑飞卿未闻道，放怀经世待如何。"
        ], 
        "title": "六月二十一日愚园集欧公生日", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "临河初月挂幽光，出树云阴吐晚凉。", 
            "饭后常教移竹榻，秋来最爱住江乡。", 
            "引身林水神俱适，敛手风尘意已苍。", 
            "心胆试扪尽灰冷，几分馀热祇刚肠。"
        ], 
        "title": "晚凉", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "主人结习在名场，酒熟秋高宴此堂。", 
            "远岫依檐窥客坐，凉波绕舍占鸥乡。", 
            "买山莫便嘲支遁，种漆还应学寿张。", 
            "盖顶把茅吾事办，未须相对说行藏。"
        ], 
        "title": "章希援招集半隐草堂", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": null, 
        "text": [
            "就外论似不尔，如君言亦复佳。", 
            "便脱牛刀相赠，待看马革归来。"
        ], 
        "title": "莫五题壁有“不若弃书学剑，扬旗万里封侯”句，因和", 
        "type": "六言诗", 
        "yun": null
    }, 
    {
        "author": "郑洛英", 
        "era": "清", 
        "subtype": "五言律诗", 
        "text": [
            "去去更谁适，孤舟又短篷。", 
            "天长风易怒，村晚树尤浓。", 
            "云冻不成雨，烧明何处峰。", 
            "故园归未得，岁暮尚飘蓬。"
        ], 
        "title": "江行", 
        "type": "律诗", 
        "yun": null
    }, 
    {
        "author": "郑挺", 
        "era": "清", 
        "subtype": "七言绝句", 
        "text": [
            "莫遣黑云遮白日，谁教浊水乱清泉。", 
            "鼎能自爱方无价，璧有微瑕不值钱。"
        ], 
        "title": "有感", 
        "type": "绝句", 
        "yun": "先"
    }, 
    {
        "author": "郑挺", 
        "era": "清", 
        "subtype": "七言绝句", 
        "text": [
            "新主已忘天子贵，先生犹道布衣尊。", 
            "中兴将相功成后，何不被裘共此村。"
        ], 
        "title": "夜过钓台", 
        "type": "绝句", 
        "yun": "元"
    }, 
    {
        "author": "郑青蘋", 
        "era": "清", 
        "subtype": "七言律诗", 
        "text": [
            "学飞乳燕绕回廊，出水芙渠冉冉香。", 
            "曲院花凝晨露润，小窗人耐晚风凉。", 
            "莺梭乱织千条柳，蛙吹时喧半亩塘。", 
            "欹枕横斜书数卷，了将清课日初长。"
        ], 
        "title": "赋得绿树阴浓夏日长", 
        "type": "律诗", 
        "yun": "阳"
    }, 
    {
        "author": "郑金銮", 
        "era": "清", 
        "subtype": "五言律诗", 
        "text": [
            "高阁层峦上，沧溟那有垠。", 
            "射工迎落日，飓母类奔云。", 
            "缥缈来三岛，高寒到十分。", 
            "登临馀感慨，渔笛不堪闻。"
        ], 
        "title": "蓬莱阁观海和韵", 
        "type": "律诗", 
        "yun": "文"
    }, 
    {
        "author": "郑金銮", 
        "era": "清", 
        "subtype": "七言律诗", 
        "text": [
            "三月园林草径荒，一枝晴雪簇东墙。", 
            "冰姿差后寒花发，缟素浑如贫女妆。", 
            "艳惹夜蟾光处白，泪含春雨冷时香。", 
            "空庭寂寞无人迹，引得游蜂阵阵忙。"
        ], 
        "title": "梨花限韵", 
        "type": "律诗", 
        "yun": "阳"
    }, 
    {
        "author": "郑虎文", 
        "era": "清", 
        "subtype": null, 
        "text": [
            "皎皎云际月，万里来峨嵋。", 
            "峨媚郁重掩，偏照无圆辉。", 
            "残光下孤冢，有女泣且悲。", 
            "念女出野里，少小罹闵凶。", 
            "随兄奉寡母，去楚来蜀中。", 
            "十四识操作，十五工裁缝。", 
            "十六及十七，习礼知修容。", 
            "十八为新妇，百年从此期。", 
            "提瓮事晓汲，拾柴备晨炊。", 
            "饥舂盎中粟，寒织机中丝。", 
            "怡然适荆布，罗绮不复施。", 
            "亦有膏与沐，教妾若为姿。", 
            "亦有凫与雁，与郎重相宜。", 
            "白首愿终托，恩爱两不疑。", 
            "那知郎遘疾，沈绵实难为。", 
            "回头听郎语，执手泪不止。", 
            "恨我命短浅，不得相终始。", 
            "自卿来吾家，贫贱为汝耻。", 
            "误汝好青春，恩情付流水。", 
            "勉事新所欢，薄劣不足齿。", 
            "新妇得闻之，涕泪相沦涟。", 
            "哽咽方出语，谓言君毋然。", 
            "忆昨奉君子，缠绵出心肝。", 
            "君宁不鉴妾，妾身忍独全。", 
            "生不共依倚，死当永周旋。", 
            "郎君含泪谢，气绝不得言。", 
            "捶床便大恸，闻者鼻为酸。", 
            "剪却耳后珠，为郎作口含。", 
            "煎汤替郎浴，一一亲手湔。", 
            "冠裳至履袜，灰炭同衾棺。", 
            "事事俱在心，周匝千万端。", 
            "三朝大殓毕，五日佛事完。", 
            "为郎卜吉地，送葬城之南。", 
            "归来掩穗帐，月暗风娟娟。", 
            "兄公忽见诮，谓汝绝年少。", 
            "来日苦正多，无儿待谁靠。", 
            "况本非贵族，应不愧再醮。", 
            "汝意将何从，曷且为吾告。", 
            "新妇仰首答，理实如所云。", 
            "骨月奈未冷，斯言何忍闻。", 
            "请当暂还家，勿复烦纷纭。", 
            "还家跪白母，浪浪涕沾胸。", 
            "念女出野里，少小罹闵凶。", 
            "随兄奉寡母，去楚来蜀中。", 
            "不图至今日，复累母与兄。", 
            "母为岭头石，儿为涧底藤。", 
            "将藤依盘石，生死永不更。", 
            "阿兄得闻之，怅然问阿母。", 
            "妹来欲何云，兹焉岂堪久。", 
            "人生重富贵，恩义难卒守。", 
            "昔我致不察，一误适载某。", 
            "今果复来还，此事良不偶。", 
            "阿母谓阿兄，凡事须三思。", 
            "兄言不烦尔，事非母所知。", 
            "东邻窃闻信，便遣媒人来。", 
            "云有蒋家子，妙年二十才。", 
            "浑身艳罗縠，照耀惊同侪。", 
            "时时跨鞍马，观者每塞街。", 
            "颇识闺中秀，愿言求令才。", 
            "阿兄大欢喜，举手谢媒人。", 
            "幼妹方新寡，议婚得高门。", 
            "明日七月尽，八月及上旬。", 
            "便可行六礼，永订百岁姻。", 
            "越日日良吉，压压人语喧。", 
            "阗门咽鼓乐，络绎如奔湍。", 
            "流苏结步障，旖旎斗精妍。", 
            "锦段数百疋，疋疋红罗缠。", 
            "珠光烂盈目，奇隙充金盘。", 
            "阿女长跪问，问母何事故。", 
            "母乃兄不令，以女委朝露。", 
            "盘石苟变迁，孤藤此焉附。", 
            "岭头与涧底，斯言未朝暮。", 
            "阿母谓阿女，汝兄实为此。", 
            "定不相亏负，慎勿重覼缕。", 
            "阿女掩面泣，气咽声不扬。", 
            "默念延视息，苟且图终丧。", 
            "今既见逼迫，赍志不得将。", 
            "徘徊对明镜，流尘暗容光。", 
            "纤纤出素手，盈盈具兰汤。", 
            "洁身耻含垢，新浴成严妆。", 
            "抽取髻上针，拈取箧中线。", 
            "泪作密线牵，针针刺肠断。", 
            "上襦接下裳，纫成合一片。", 
            "维时近中秋，明月将就圆。", 
            "团团下庭砌，脉脉经前轩。", 
            "低头拜明月，愿母千万年。", 
            "康强保多福，永永如南山。", 
            "有女不卒养，中道忍弃捐。", 
            "恕儿不孝罪，饮恨归黄泉。", 
            "潜身出门去，旧路夙所谙。", 
            "行行见孤冢，青松已丸丸。", 
            "残萤点衰草，凉露转秋烟。", 
            "阒寂墓门合，明灭鬼火然。", 
            "抢地呼不应，渺焉竟长眠。", 
            "妾生为郎主，妾死成荒阡。", 
            "中元及寒食，麦饭谁与传。", 
            "从容出白练，三尺冰丝寒。", 
            "织作双鸳鸯，覆以并蒂莲。", 
            "可怜合欢带，乃为今日缘。", 
            "回身挂树杪，月落峨嵋巅。"
        ], 
        "title": "古诗为蜀中戴烈妇谢氏赋", 
        "type": "古风", 
        "yun": null
    }, 
    {
        "author": "郑茂", 
        "era": "清", 
        "subtype": "七言绝句", 
        "text": [
            "风雨连朝动客愁，笳声呜咽满边楼。", 
            "卷帘何事看新月，一夜霜寒木叶秋。"
        ], 
        "title": "都门霜降日作", 
        "type": "绝句", 
        "yun": "尤"
    }, 
    {
        "author": "郑经（守庭）", 
        "era": "清", 
        "subtype": "七言律诗", 
        "text": [
            "啼声小试菊花天，英物桓公称后先。", 
            "竹叶香分人淡雅，兰芽秀茁日暄妍。", 
            "含饴竞羡孙枝茂，绳武还将祖砚传。", 
            "待得筵开周晬日，相看剑印时边悬。"
        ], 
        "title": "贺胡小城抱孙，次杨滨石韵", 
        "type": "律诗", 
        "yun": "先"
    }, 
    {
        "author": "郑经（守庭）", 
        "era": "清", 
        "subtype": "七言律诗", 
        "text": [
            "客舍萧然揽夕晖，闲中野马动微微。", 
            "烟横南浦平空卷，云落西山著地飞。", 
            "簪芴百龄尘事起，晨昏万里素心违。", 
            "幽州老将凭栏望，笑指秋原苜蓿肥。"
        ], 
        "title": "偕胡修六都闲望滕王阁故址（时阁燬于火）", 
        "type": "律诗", 
        "yun": "微"
    }, 
    {
        "author": "郑炎", 
        "era": "清", 
        "subtype": "七言绝句", 
        "text": [
            "树头亦有堪题处，半在疏疏落落中。", 
            "今日画成晴叶响，不关鸟踏不关风。"
        ], 
        "title": "题老桧", 
        "type": "绝句", 
        "yun": "东"
    }, 
    {
        "author": "郑昌时", 
        "era": "清", 
        "subtype": null, 
        "text": [
            "瀛洲地脉通蓬莱，海上突出千琼瑰。", 
            "一峰峭拔碧波外，幻作瓣瓣莲花开。"
        ], 
        "title": "咏莲花峰", 
        "type": "古风", 
        "yun": "灰"
    }, 
    {
        "author": "郑性", 
        "era": "清", 
        "subtype": null, 
        "text": [
            "南雷未殁尝语我，人生须得三百年。", 
            "百年读毕今昔书，百年看遍名山川。", 
            "百年手提尺寸柄，经纶揭地还掀天。", 
            "此语创闻真快绝，非阿所好理当然。", 
            "我寿几何未可卜，纵符此数失在前。", 
            "三十六年忽已逝，不逝安得逢良缘。", 
            "无论万卷不能破，一经尚未钻其坚。", 
            "无论五岳道阻长，四明密迩犹迍邅。", 
            "修齐自反方愧怍，国与天下何遑焉。", 
            "曩者亲宦祖垂耄，我惭菽水悲台泉。", 
            "迩年亲归旋卧病，朝朝药裹心倒悬。", 
            "何况年决无三百，满百之人便称仙。", 
            "此生休矣尚何为，自叹空复时牵缠。", 
            "忽然想因此语幻，第邀上帝鉴且怜。", 
            "枕成赍我一快梦，南雷之语非徒然。"
        ], 
        "title": "题枕", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "经巢九卷诗，读之良已久。", 
            "每观子偲序，可信视其友。", 
            "平生何多能，处处见高手。", 
            "论画诗已工，画更出其右。", 
            "山形外阻江，筑砦势愈斗。", 
            "依山数千灶，避乱足自守。", 
            "左瞻峰稍高，其阴带林薮。", 
            "居人耕山腹，历历挂千亩。", 
            "此峰苟不据，高枕果安否？", 
            "笔端饶苍秀，草草意转厚。", 
            "大痴得遗法，甚稳定非偶。", 
            "三诗集未编，隽若新脱口。", 
            "才高学且称，谁继殆未有。"
        ], 
        "title": "为邹怀西题郑子尹雪山樊图卷", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "书家变法法益新，近代惟有杨少师。", 
            "鸿堂著录信具眼，晋唐格辙如见嬉。", 
            "鲁公清真未险绝，独取米老吾犹疑。", 
            "又闻香光晚年语，甘从公权背献羲。", 
            "始知避滑必就涩，自讽所短非吾欺。", 
            "诸城继作欲变董，持比登善防浇漓。", 
            "坚实板鞭谁辨此，笔前未免惭疲羸。", 
            "区区分别皆妄凿，强向故纸评妍媸。", 
            "韬庵多艺书犹擅，我亦学步聊追随。", 
            "何当掷笔睨天际，胸无古人任自为。"
        ], 
        "title": "韬庵属题董元宰书迹卷子高江村所藏，号‘金沙帖’", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诗书鲠胸中，何地堪一吐。", 
            "使子居谏官，奸佞必败露。", 
            "忽闻试第一，彼族乃凶惧。", 
            "邪正不两立，事急复奚顾。", 
            "居然置勿用，遮日手可怖。", 
            "于君究何损，微哂就归路。", 
            "端人遂裹足，所系岂细故。"
        ], 
        "title": "赠高啸桐 其一", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吾侪各垂老，畺桂性愈辣。", 
            "固知不可口，安得变甘滑。", 
            "无言人已憎，何苦更强聒。", 
            "此行君勿悔，惜玉宁避刖。", 
            "苟求心所安，得失等毫末。", 
            "暂游尘土中，益觉江海豁。", 
            "天寒病初起，养气幸勿忽。"
        ], 
        "title": "赠高啸桐 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "五十始有髭，见事良已晚。", 
            "留之定何取，每顾辙自哂。", 
            "拂唇颇不耐，竟日手勤撚。", 
            "旁人知讳老，熟视谬称善。", 
            "回思兵间日，身手绝精悍。", 
            "乞归三载中，花落云雨散。", 
            "当时若有靳，用意乃至浅。", 
            "少年既坐误，短景何足算。", 
            "青山对沧浪，世态凡几变。"
        ], 
        "title": "留髭 以下己酉", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "华风不喜须，所见等妇孺。", 
            "云何作官人，威仪必先具。", 
            "西俗老去髯，颔雪意若恶。", 
            "陶斋每见嘲，还童殊可慕。", 
            "今年毛绕涿，颜鬓不容驻。", 
            "汉廷方用少，我意难诡遇。", 
            "唯堪助苦吟，撚断亦风趣。", 
            "严侯早相许，爱重及迟暮。", 
            "相看虽未衰，玉貌殆非故。", 
            "寻芳更载酒，春至勿自误。", 
            "窥君珠饰帽，绝叹美无度。"
        ], 
        "title": "几道见和留髭诗易韵答之", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "风从北来寒，吹此一街月。", 
            "道人默倚楼，手理冲冠发。"
        ], 
        "title": "十月十四夜月下 其一", 
        "type": "古风", 
        "yun": "月"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天王乃见幽，毕世意不展。", 
            "疑狱卒难明，孤臣涕空泫。"
        ], 
        "title": "十月十四夜月下 其二", 
        "type": "古风", 
        "yun": "铣"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "多才真坠落，何数堪自度。", 
            "云何谤汝随，正坐高名故。", 
            "谢庭传家学，四海惊咏絮。", 
            "工书亦茂漪、簪花足天趣。", 
            "伤心古怀抱，好事表秋墓。", 
            "谁知挂弹章，虽解有馀怖。", 
            "写经信宏愿，佛力必潜护。", 
            "因思起浮图，更借湖山助。", 
            "世人方造业，自谓殊不误。", 
            "是非置勿辨，功德积有素。", 
            "书成定圆满，巧腕生妙悟。", 
            "他年比彩鸾，唐韵难独步。"
        ], 
        "title": "廉惠卿属题其配吴芝瑛手书楞严经", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诸郎坐热中，骈戮空召乱。", 
            "温雅如杨公，何为及此难？"
        ], 
        "title": "题杨叔峤书迹二首 其一", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "戊戌七月间，独宜用裕禄。", 
            "吾谋卒不遂，野寺馀一哭。"
        ], 
        "title": "题杨叔峤书迹二首 其二", 
        "type": "古风", 
        "yun": "屋"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "老夫恨不学，无术返童幼。", 
            "儿曹能自前，奚翅与我寿。", 
            "啬翁无穷意，岁月苦难究。", 
            "迟迟出定论，晚子殆天授。", 
            "自吾见怡祖，喜子劲在后。", 
            "不愁强弩末，再厉端可彀。", 
            "晚烟新月作，思致绝隽秀。", 
            "家学不独诗，风气果已就。"
        ], 
        "title": "季直之子怡祖十二岁赋登塔诗曰凭栏词客招新月隔岸渔翁唱晚烟季直自作诗曰阿翁十二始为诗今汝追翁欲及之愿汝立身求学问要如登塔最高时又为怡祖请余书扇乃赋此遗之", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "三代不相复，古礼杂秦仪。", 
            "皇帝欲自贵，稷嗣诚先知。", 
            "置酒长乐宫，欢哗孰敢施。", 
            "诸生服其圣，希世惟委蛇。", 
            "儒者可守成，此言亦庶几。", 
            "何殊蓄俳优，面谀良可悲。", 
            "两生恶污我，自谓不忍为。", 
            "各行其是尔，史迁烦微辞。"
        ], 
        "title": "叔孙通 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "朝廷设礼馆，发端自岑公。", 
            "此举诚重大，当世谁儒宗。", 
            "徵辟等齐鲁，韬庵始登庸。", 
            "礼失求诸野，聚讼愁相攻。", 
            "自秦逮本朝，沿袭久不衷。", 
            "孰能知礼意，稍取三代隆。", 
            "节文删拜跪，服色观会通。", 
            "吉凶军宾嘉，救僿必以忠。", 
            "莫疑近夷礼，坠地悲华风。"
        ], 
        "title": "叔孙通 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "狂痴不省生有涯，俯仰五十良可哀。", 
            "一生到此小结束，置我何等犹疑猜。", 
            "读尽旧史不称意，意有新世容吾侪。", 
            "自怜伎俩止于此，聊借结习藏形骸。", 
            "高楼倚天送白日，遗世傥是丈夫魁。", 
            "声销影灭夕可死，万一不死能重来。", 
            "鼓行更出背水陈，谁肯作此穷安排？", 
            "朋辈醵饮情可感，严侯有作惊雄才。", 
            "一闻楚歌气欲尽，何异垓下悲重围。"
        ], 
        "title": "哀五十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诸母各明达，今惟罗母存。", 
            "亲见事大母，辛劳世所难。", 
            "卧起必扶掖，动作必周旋。", 
            "寒燠必早觉，饥饱必先关。", 
            "顷刻不可离，母女如一身。", 
            "母食女乃馂，母寝女乃眠。", 
            "床有被与褥，厨有粥与饘。", 
            "一一女手治，否则母不安。", 
            "母病不知苦，惟觉女益艰；", 
            "母愈不知乐，惟见女转欢。", 
            "母活女手中，如是凡数年。", 
            "既寡行愈高，教女兼抚孙。", 
            "深入德育理，默化若有神。", 
            "蠢者失其昧，顽者弃其嚚。", 
            "不煦彼自柔，不怒彼自驯。", 
            "迁善竞自媚，改过且不悭。", 
            "日迁于上流，孰知所由然。", 
            "前年自济南，奉迎来海滨。", 
            "家人未闻道，朝夕使相亲。", 
            "上下知敬爱，莫能窥其端。", 
            "今年忽思归，有庐依为山。", 
            "山兜连巷尾，儿时所往还。", 
            "往事不可思，思之在目前。", 
            "诸母与吾舅，谁言谢人间。", 
            "吾母行第四，厌世早生天。", 
            "或言胥似母，此事谁知焉。", 
            "作书启罗母，秋风幸回船。", 
            "随遇傥可安，聊欲营一椽。", 
            "细询吾母事，书之为长篇。", 
            "当令天壤间，矜式诸母贤。"
        ], 
        "title": "从母罗母诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "渊深自垂髫，长成曜玉雪。", 
            "粹质类至柔，血肤意何烈。", 
            "相攸得佳士，而父语甚切。", 
            "俯仰完一生，醇行理不灭。", 
            "应嗟安仁赋，审理为良匹。"
        ], 
        "title": "题外甥女王宜人旌表孝行事略（陈景韶大令之室）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "奋身欲何往，盘空殊未安。", 
            "高楼一日成，截然如断山。", 
            "脚跟愈坚牢，世态愈等閒。", 
            "群嚣不易到，鸟语时间关。", 
            "道人袖手人，所患犹多言。", 
            "今年有新得，稍简应对烦。", 
            "独居不负楼，种松待参天。", 
            "妻子真我客，欢然来扣门。"
        ], 
        "title": "海藏楼杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "露台性宜月，我性爱登台。", 
            "月岂与我期，台成月自来。", 
            "从游者清风，披襟共徘徊。", 
            "便当凌霄去，惜我非仙才。", 
            "人间实污陋，孰能委形骸？", 
            "可怜玷风月，抚膺暗生哀。", 
            "碧海连青天，月逝我独回。"
        ], 
        "title": "海藏楼杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "楼东多栽竹，寄意在避俗。", 
            "颇闻人惊嗟，新竹郁已绿。", 
            "凛凛十万夫，森然态何肃。", 
            "微吟向风前，和我以戛玉。", 
            "吾诗岂轻作，对尔咏不足。", 
            "未须矜岁寒，且为解热毒。"
        ], 
        "title": "海藏楼杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "移樱四十株，秾丽会成列。", 
            "心知非我春，耿耿意不灭。", 
            "当年空能狂，过眼才一瞥。", 
            "对花欲抉目，积恨谁与雪？", 
            "犹馀惆怅味，老去未忍绝。", 
            "刻意仿司动，伤春更伤别。"
        ], 
        "title": "海藏楼杂诗 其四", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "卿士杨皙子，偶然出国门。", 
            "登我海藏楼，示我海月篇。", 
            "其辞哀且伤，使我久不欢。", 
            "世方忌子名，悲歌声宜吞。", 
            "能去何足奇，不去人所难。", 
            "莫学汲长孺，上前论积薪。", 
            "翱翔公卿间，不失箕子仁。", 
            "岂羡海藏楼，辟色复辟言。"
        ], 
        "title": "海藏楼杂诗 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吾楼虽甚壮，高寒难久居。", 
            "长安居不易，视此定何如？", 
            "缺月上稍迟，光彩铺平芜。", 
            "茫茫坠碧烟，谁辨树与庐？", 
            "幽人一再起，已是四更馀。", 
            "阑干独来倚，凉风袅衣裾。", 
            "吴姬归夜阑，马蹄腾九衢。", 
            "千灯出林影，照乘霏明珠。", 
            "向曙忽隔世，喧寂理岂殊。"
        ], 
        "title": "海藏楼杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "幼时学为文，独喜柳子厚。", 
            "《断刑》与《时令》，熟读常在口。", 
            "近人尚桐城，其论深抑柳。", 
            "阳湖实支派，相袭亦已久。", 
            "柳文彼所轻，学柳更何有。", 
            "奇人吾炜士，爱我忘其丑。", 
            "咨嗟愧室辞，沈至信高手。", 
            "子亦毗陵宗，胡不惮众诟？", 
            "损名勿轻言，意子适被酒。"
        ], 
        "title": "海藏楼杂诗 其七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "二孟天下才，意气不尽同。", 
            "少孟似贾谊，长孟真扬雄。", 
            "出言为布帛，孰与少孟工？", 
            "微词有千秋，谁追长孟踪？", 
            "吾获从之游，相逐犹云龙。", 
            "一时几豪杰，万古罗心胸。"
        ], 
        "title": "海藏楼杂诗 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "密云久不雨，日色淡似幽。", 
            "坐闻风蝉声，飒然已成秋。", 
            "蕉葛惬初凉，纨扇可小休。", 
            "委心得无为，直与造物游。", 
            "形骸犹可用，所乐在此不？", 
            "捐书苦未能，多事真吾忧。"
        ], 
        "title": "海藏楼杂诗 其九", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "辽海程中丞，其身已许国。", 
            "以书招我游，意我方悬的。", 
            "时贤坐躁进，未免就枉尺。", 
            "何如姑养气，期与天地塞。", 
            "己重物自轻，此局或可弈。"
        ], 
        "title": "海藏楼杂诗 其十", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "倚楼闻妙香，心知必有异。", 
            "披衣行草际，初日未到地。", 
            "丛兰虽竞开，微甘岂高味。", 
            "幽寻入篱侧，泠泠袭露气。", 
            "一花藏深碧，冰雪抱殊致。", 
            "踟蹰欲却步，绝世难逼视。", 
            "素心非吾侣，自顾果形秽。", 
            "端逢姑射仙，绰约方掩袂。", 
            "怅然不能去，有意在尘外。"
        ], 
        "title": "海藏楼杂诗 其十一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雨过云亦归，林气重不散。", 
            "满月如帷灯，隐约出天半。", 
            "须臾碧将合，粉彩发璀璨。", 
            "银波渐流空，湿雾涨瀰漫。", 
            "园林遂平沉，楼阁若隔岸。", 
            "登台揽明镜，照胆不可玩。", 
            "寒光来逼身，左右晃凌乱。", 
            "凛然赴奔潮，露顶白虹贯。", 
            "一凉遽至此，始有秋风叹。"
        ], 
        "title": "海藏楼杂诗 其十二", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "义宁贤父子，豪杰心所归。", 
            "伯严不急仕，峻节如其诗。", 
            "栖迟对蒋山，睥睨郁深悲。", 
            "天将纵其才，授子肆与奇。", 
            "神骨重更寒，绝非人力为。", 
            "安能抹青红，搔首而弄姿。", 
            "昨者哦五言，缄封肯见遗。", 
            "发之惟鹤声，一一上天飞。", 
            "高谈辟户牖，要道秘枢机。", 
            "愿闻用世说，胡为靳相规。", 
            "嘻嘻戊戌人，抚心未忘哀。", 
            "大名虽震世，岂如我独知。"
        ], 
        "title": "海藏楼杂诗 其十三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "物生必有耦，二者道之门。", 
            "俗士务执一，百世成争端。", 
            "寒暑与昼夜，相需不待言。", 
            "彼此各是非，孰能为平反？", 
            "圣智坐未达，著述迷乾坤。", 
            "强同诚可哀，末流遂滔天。", 
            "摩厉得发明，转战亦竞前。", 
            "哲人非世用，宥之入自然。"
        ], 
        "title": "海藏楼杂诗 其十四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "合群时未来，众势苦易散。", 
            "相安三百年，可虑在满汉。", 
            "外族方侵凌，万钧系一线。", 
            "幸君毋绝之，失手且糜烂。", 
            "汉存满自安，其意岂好叛？", 
            "谁令走胡越，迫之乃惊窜。", 
            "惜哉无大臣，独立济时难。", 
            "榱崩侨将压，子产空悽叹。"
        ], 
        "title": "海藏楼杂诗 其十五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋风卷地凉，秋云漫天白。", 
            "雨气欺日光，晦明忽殊色。", 
            "广除草未黄，竹意稍萧索。", 
            "此楼虽物外，傲物非崇德。", 
            "世间孰坚脆，一逝等过客。", 
            "完兹独往兴，于我如有得。"
        ], 
        "title": "海藏楼杂诗 其十六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "楼中好雨声，入梦犹有味。", 
            "晓来一推窗，晴丽足佳气。", 
            "花竹如新沐，弄日献百态。", 
            "身閒聊自悦，徙倚即世外。", 
            "抗声咏《诗》、《骚》，随风入天籁。", 
            "横空啸鸾凤，过客或惊怪。", 
            "谁知孙登狂，不与稽阮辈。"
        ], 
        "title": "海藏楼杂诗 其十七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋深气数变，早觉因始衰。", 
            "息灯寒稍入，幽幽如相欺。", 
            "布衾顿不支，腹鸣辄欲遗。", 
            "昼动尔夜静，遂悟此理为。", 
            "起行绕室中，运气达四肢。", 
            "徐令血充体，暖力归腰围。", 
            "济胜须有具，筋骸非曩时。", 
            "独寐还晤歌，夜色付与谁？"
        ], 
        "title": "海藏楼杂诗 其十八", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "汤赵走相语，南皮昨已薨。", 
            "郁郁此老翁，其意宁乐生。", 
            "一生抱忠节，旧学颇殚精。", 
            "惜哉如纨扇，秋至难施行。", 
            "公常称我诗，谓非世士能。", 
            "江湖虽浩荡，隐愧知己情。", 
            "年年泥忆云，今日殊幽明。", 
            "病中必见恨，此恨终冥冥。"
        ], 
        "title": "海藏楼杂诗 其十九", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "抱冰堂中饭，馀位犹在腹。", 
            "别时恐遂绝，所欠唯一哭。", 
            "弃官如弃世，用意固已毒。", 
            "知公疾我去，积愤亦殊酷。", 
            "偶然见其诗，失叹不自觉。", 
            "却求爪雪卷，感念定何触。", 
            "功名果灭性，并世迷九曲。", 
            "子期既云亡，高山欲谁属。"
        ], 
        "title": "海藏楼杂诗 其二十", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南皮往论诗，颇亦执偏见。", 
            "素轻王右丞，于诗乃尤讪。", 
            "诗人陈子言，所学最矜鍊。", 
            "以余比摩诘，境静诗愈远。", 
            "辋川有奇兴，真味不容乱。", 
            "君其追裴迪，和我竹里馆。"
        ], 
        "title": "海藏楼杂诗 其二十一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "蛰仙将入觐，忠愤不可当。", 
            "我于三薰之，少安莫怒张。", 
            "事君信乃谏，未信必两伤。", 
            "百伤亦不惜，知子抱烈肠。", 
            "天下事之大，气平臂奚攘。", 
            "睹子朴直姿，当使群疑亡。", 
            "多言定何益，无欲谁则刚。", 
            "朝廷患多欲，孰知我非狂？"
        ], 
        "title": "海藏楼杂诗 其二十二", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "石遗失其偶，孤吟成老鳏。", 
            "故山愁独归，岂如寄朝官。", 
            "下笔不自休，神伤赋萧閒。", 
            "江郎才未尽，晚景犹悽酸。", 
            "别来肆于诗，皮陆可跻攀。", 
            "鳏夫与冷宦，气味极相关。", 
            "流传悼亡作，微之何足言。"
        ], 
        "title": "海藏楼杂诗 其二十三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昨宵不成寐，稍倦上灯后。", 
            "闭门更强坐，睡味如中酒。", 
            "对书辄瞑目，纸笔屡脱手。", 
            "意中谓殊蚤，数起自斗薮。", 
            "俄然若不觉，惊觉风怒吼。", 
            "朦胧疑雨至，窥牖粲星斗。"
        ], 
        "title": "海藏楼杂诗 其二十四", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "寄禅本才士，为僧名转盛。", 
            "见嘲壬秋翁，岛瘦心所病。", 
            "今年学寒郊，风味颇峭硬。", 
            "虽云六十化，未免近饾饤。", 
            "山人当自寿，雄据天童胜。", 
            "以诗作佛事，四海必响应。", 
            "聊为童子戏，直入散僧圣。"
        ], 
        "title": "海藏楼杂诗 其二十五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "古称鞠有华，独以黄为美。", 
            "何时种始变，烂漫如错彩。", 
            "燕都重细株，虎须必登几。", 
            "九华与金管，堆眼众莫喜。", 
            "扬州花稍奇，过江似难比。", 
            "沪渎盛花事，佳植鲜入市。", 
            "吾园绯与褐，殊态各俶诡。", 
            "瘦瓣捲绿心，含意藐金紫。", 
            "闭门独婆娑，几日风雨里。", 
            "聊与花为徒，呼酒试酌彼。"
        ], 
        "title": "海藏楼杂诗 其二十六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "枯坐欲成梦，寒意侵两膝。", 
            "起看天如盘，乃有数星出。", 
            "披书漫不省，伸纸复弄笔。", 
            "舍此穷生涯，娱我更何术？", 
            "少年心未尽，怅惘若有失。", 
            "沉思旋自哂，世味孰可悦？", 
            "惟当持一念，期与造化灭。", 
            "冰天雪窖中，何事恋馀热？"
        ], 
        "title": "海藏楼杂诗 其二十七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "孔子语闻道，乃曰夕死可。", 
            "闻道知几人，死者盖已夥。", 
            "读之每失笑，求道计殊左。", 
            "道自有生死，安之实在我。", 
            "畏死而乐生，死遂为子祸。", 
            "吾今伏孔子，敢死气磊砢。", 
            "彼云魂有灵，亦未脱缰锁。"
        ], 
        "title": "海藏楼杂诗 其二十八", 
        "type": "古风", 
        "yun": "哿"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "北风叶尽飞，楼阁乃杰出。", 
            "高处虽甚寒，苦自恋斜日。", 
            "夕鸟何所归，原野顿萧瑟。", 
            "邻园蓄苍翠，弥望桂与橘。", 
            "谁令爱春华，众芳有时歇。", 
            "悲吟吾不让，枯槁性所悦。", 
            "聊将穷年悲，酬彼芳菲节。"
        ], 
        "title": "海藏楼杂诗 其二十九", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "拔可自山塘，遣船致双栝。", 
            "闻之喜不寐，隔日信始达。", 
            "园丁趣往迓，择地坎先掘。", 
            "入门势夭矫，鳞鬣翠欲泼。", 
            "栽时躬审视，筑土务坚实。", 
            "植援护其干，枝叶忌磨戛。", 
            "举臂试忖量，官尺逾七八。", 
            "齿应与吾等，乃尔成俊物。", 
            "徘徊走复来，吟玩至日没。", 
            "竟夕为渠愁，时闻北风刮。"
        ], 
        "title": "海藏楼杂诗 其三十", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "辽东已难收，辽西事欲去。", 
            "诸客方闹堂，主人向何处？", 
            "东邻假兵力，移民亟盘踞。", 
            "意图数年间，逼我以生聚。", 
            "列国知其谋，染指竞借箸。", 
            "吾民如寄生，覆巢在旦暮。", 
            "国亡定何状，睹此应可悟。", 
            "朝端谁人杰，铁错烦屡铸。", 
            "永贞刘兴甲，访我如有诉。", 
            "吾闻二子来，举足不及履。", 
            "见渠先致唁，聊以沫相煦。", 
            "及今犹可救，投药勿再误。", 
            "辽民休酣寝，人事委天数。"
        ], 
        "title": "海藏楼杂诗 其三十一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "守国知以兵，何如守以民。", 
            "无民孰与国？恃官终难存。", 
            "吾民弱至此，久散不能群。", 
            "救亡事虽急，翻欲治本原。", 
            "扬汤以止沸，岂如去其薪。", 
            "满蒙苟相合，不下千万人。", 
            "部落得渐强，地利谁能分？", 
            "交通实上策，速决胡逡巡？", 
            "锡公持此谋，程公为我言。", 
            "我许为一行，暂为诸侯宾。", 
            "悲歌极慷慨，老去弥苦辛。"
        ], 
        "title": "海藏楼杂诗 其三十二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "万物役于人，见用乃为贵。", 
            "是岂万物情，诬之因自遂。", 
            "试看鹤乘轩，孰与翔天外？", 
            "惟人有殊性，徇意终不悔。", 
            "少游与文渊，两已适相背。", 
            "平生吝轻掷，老去若可弃。", 
            "每思犯至难，头璧誓俱碎。", 
            "惜哉时无人，谁解赏雄概？", 
            "楼头意万里，缩手久不快。", 
            "倚阑更小留，安閒故常态。"
        ], 
        "title": "海藏楼杂诗 其三十三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "东北劫愈急，问策乃及我。", 
            "楼前招片月，仗剑向辽左。", 
            "强邻久阻兵，跨海置遮逻。", 
            "吾民被迫逐，待毙但僵坐。", 
            "其锋诚难争，善守抑犹可。", 
            "杜回有时颠，食报在魏颗。", 
            "姑求振民气，申儆首媮惰。", 
            "死灰傥复燃，行见陆浑火。", 
            "人言柔胜刚，精铁绵与裹。", 
            "试探囊底智，筹一不须夥。"
        ], 
        "title": "海藏楼杂诗 其三十四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "哀乐常过人，有意谁能会？", 
            "见君诚恨晚，惨惨心相醉。", 
            "立朝难久安，一去志讵遂。", 
            "徇名亦烈士，独往何所畏。"
        ], 
        "title": "天津赠赵尧生侍御", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "浮生忽在斯，斜日耀高馆。", 
            "形骸诚有用，凭此聊把玩。", 
            "《南华》非僻书，推去复取看。", 
            "了不异人意，姑作须臾伴。", 
            "回廊亦可喜，风竹拂凌乱。", 
            "岂无胸中郁，白昼故易散。", 
            "所憎欠安眠，往事犯夜半。"
        ], 
        "title": "颜氏园独坐", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "扺掌为大言，临事苦才尽。", 
            "才尽智亦穷，于事或稍近。", 
            "一生数蹈此，久为深人哂。", 
            "自知不量力，正坐疏且浅。", 
            "此行虽应募，耐事实所短。", 
            "朝官多老手，善败终不窘。", 
            "得失置勿言，急脉受以缓。", 
            "寻君遂初赋，恶声孰能反？", 
            "三旬闭不出，花发风稍暖。", 
            "未须借春老，心事殊恨晚。", 
            "久闲思自试，甫出意遽懒。", 
            "家书一言归，夜梦已先返。", 
            "送行盍预作，俊语不可忍。"
        ], 
        "title": "寄答张贞午", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "爱日兼夏冬，诸郎极文武。", 
            "母庄若严君，谨畏幸不怒。", 
            "羡渠身贵显，绕膝怀挞楚。", 
            "入门见礼法，称寿簇簪组。", 
            "解颜博一欢，乐甚觞自举。", 
            "晚世溺于慈，谁能望贤母？"
        ], 
        "title": "广东提督秦炳直母袁太夫人八十寿诗（代高子益）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天开辽东湾，海献胡芦岛。", 
            "通塞岂有数，营此恨不早。", 
            "何来海上客，负手睨苍昊。", 
            "驱车涉惊潮，蹑屐下峰杪。", 
            "舞鸥翩相迎，击浪忽群矫。", 
            "水母大如轮，拦视旋弃掉。", 
            "冈峦纷离合，酾海作数道。", 
            "西北如列屏，开场对浩渺。", 
            "千载置不顾，得之出意表。", 
            "长堤截怒涛，可使变城堡。", 
            "预期十年后，楼观郁相抱。", 
            "层冰虽触天，到此荡如扫。", 
            "向夕云密布，疏雨凉袅袅。", 
            "宵深梦一觉，吼啸颇相搅。", 
            "开门月未坠，飞雪捲秋缟。", 
            "群山正弄影，倒浸参与。", 
            "洛神疑欲出，绝世凌缥缈。", 
            "清寒不可当，仙骨嗟已老。", 
            "救时独悲愤，后著苦难好。", 
            "却思归楼中，酣眠直至晓。"
        ], 
        "title": "中秋胡芦岛夜起", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "沈阳无山沈战气，秋色真从万里至。", 
            "绕城何处可登高，憎见诸羌踞僧寺。", 
            "北俗虽豪缺风雅，麇集屠沽作都会。", 
            "东门闻道有泉源，便觉清甘起人意。", 
            "碧波潆洄仅十亩，傍水居然芦满地。", 
            "残荷过桥香自远，秃柳数株堪小憩。", 
            "若能营此作园池，种树置亭亦殊易。", 
            "纵民游观资养性，岂非从政所有事。", 
            "沉吟徙倚谁与言，自怪边尘损文字。"
        ], 
        "title": "八月二十六日游万泉河", 
        "type": "古风", 
        "yun": null
    }, 
    {
        "author": "郑奉天", 
        "era": "清", 
        "subtype": "七言律诗", 
        "text": [
            "旅客常宜挟盖行，出门不必问阴晴。", 
            "凌风宛似荷千柄，蔽日何须豆一棚。", 
            "错认绿天头上覆，漫将斑竹手中擎。", 
            "长途舒卷良为便，冒雨何辞过几程。"
        ], 
        "title": "雨盖", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "仙人忍辱在高堂，绕指元来百炼钢。", 
            "玉碎瓦全真好语，可堪悲壮出君王。"
        ], 
        "title": "四月初五日夜直 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "班彪《王命论》犹新，又过今年甲子春。", 
            "日者桥边休纵语，命中终恐是遗民。"
        ], 
        "title": "四月初五日夜直 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "祈死谁知士燮哀，苟全性命且徘徊。", 
            "王城依旧人如海，名德翻推褚彦回。"
        ], 
        "title": "四月初五日夜直 其三", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "十丈红尘日暮时，敝车羸马欲安之？", 
            "年来已自耽岑寂，却为闻歌更惹悲。"
        ], 
        "title": "四月初五日夜直 其四", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "苑树宫墙返照黄，小窗净几味偏长。", 
            "消磨一日吾何惜，便借衙斋作道场。"
        ], 
        "title": "四月初五日夜直 其五", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人间怀璧能为罪，今日天家念匹夫。", 
            "持是安归应自省，兵戈豺虎塞前途。"
        ], 
        "title": "四月初五日夜直 其六", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "鄜州杜老费清才，谁信忘家有此回？", 
            "独寐凤城人未起，一窗斜月枕边来。"
        ], 
        "title": "四月初五日夜直 其七", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "读书不乐更论兵，广武区区易得名。", 
            "谁见龙川新句就，却将经济叹生平。"
        ], 
        "title": "答王逸盦 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "虎掷龙摅边九州，英雄谁肯死前休。", 
            "功名无与夷齐事，薇蕨空山又一秋。"
        ], 
        "title": "答王逸盦 其二", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "辽海吴天黯梦魂，相看怅惘更无言。", 
            "风流云散吾侪在，绝爱城西旧雨轩。"
        ], 
        "title": "答多竹山 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "天坛松盖郁苍苍，遗老潜来暗断肠。", 
            "便拟为君閒放笔，不知是墨是风霜。"
        ], 
        "title": "答多竹山 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "檐角长庚出未高，半规霜月见秋毫。", 
            "胸中已是无波井，却为鸡声起怒涛。"
        ], 
        "title": "二十一夜 其一", 
        "type": "绝句", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人间倚伏可推寻，急劫翻腾理最深。", 
            "石烂海枯谁不灭，为君细说落星心。"
        ], 
        "title": "二十一夜 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "乘回风兮载云旗，纵横无人神鬼驰。", 
            "手持帝子出虎穴，青史茫茫无此奇。"
        ], 
        "title": "十一月初三日奉乘舆幸日本使馆 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "是日何来蒙古风，天倾地坼见共工。", 
            "休嗟猛士不可得，犹有人间一秃翁。"
        ], 
        "title": "十一月初三日奉乘舆幸日本使馆 其二", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "施朱傅粉在高林，光焰旋看晓日侵。", 
            "谁念崇桃成野烧，龙华花事不堪寻。"
        ], 
        "title": "樱花", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "疏疏过雨湿长廊，微倦抛书欲坐忘。", 
            "暮色平林深尔许，却留高柳染斜阳。"
        ], 
        "title": "坐忘", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "盥漱衣冠只四更，惯将磨墨遣閒情。", 
            "不辞漆黑休灯坐，磨出窗间一日明。"
        ], 
        "title": "磨墨", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "鸡待五更能一叫，鹤知夜半不须眠。", 
            "沈吟送尽西窗月，回首东方白竟天。"
        ], 
        "title": "十六晓月", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "仰止乾隆感慨多，应天法祖道如何？", 
            "家鸡莫泥山阴体，笔陈中兴有观鹅。"
        ], 
        "title": "奉敕题钱选观鹅图卷", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "当时吐气似长虹，情感中年入苦空。", 
            "莫为张罗更惆怅，惊鸿回首是冥鸿。"
        ], 
        "title": "周立之目送归鸿图", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "婀娜秋兰才数笔，无言自有暗香来。", 
            "不书名氏知何意，似为骚人惜露才。"
        ], 
        "title": "题徐又淑女士画像", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "介寿称觞俗所同，长言劝诫见家风。", 
            "人生只有思亲日，莫付良辰乐事中。"
        ], 
        "title": "固始吴氏家诫卷书后", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "射影含沙见短狐，高明悬的亦非夫。", 
            "纷纷魑魅争光者，颇解虚堂息影无。"
        ], 
        "title": "短狐", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "冰簟银床暑未收，时看萤火坠高楼。", 
            "明河尽向西南泻，一夜金风万斛秋。"
        ], 
        "title": "廿九夜四鼓作", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "鸡子调黄嫩似橙，芥根屡切不妨生。", 
            "会心正在酸咸外，一啜闽中菜尾羹。"
        ], 
        "title": "食菜尾羹绿豆浇饭 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "憎浓喜淡理谁参，舌本荤腥渐不堪。", 
            "绿豆冷淘浇白饭，何如莱菔苦中甘？"
        ], 
        "title": "食菜尾羹绿豆浇饭 其二", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "青山积恨人何在，逝水添波海更深。", 
            "此海此山谁记得，断魂残梦欲相寻。"
        ], 
        "title": "燕台舟中望玉皇顶（七月初六日）", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "残宵孤坐将何待，暗裹流光亦可惊。", 
            "夜色苍苍收欲尽，却看坠月入天明。"
        ], 
        "title": "十五夜看月落", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "帝座真看致客星，杀机天发几曾停。", 
            "西风又作新凉味，閒煞三秋偃月厅。"
        ], 
        "title": "偃月厅", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "强项当年慑万夫，食贫岁晚溷泥涂。", 
            "故交遗墨空惆怅，气尽佣书李望都。"
        ], 
        "title": "李厚基求题所藏李星野先生书册", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "江波海气晓澄鲜，晞发贪凭碧槛前。", 
            "天半飞楼收雪色，坐中明镜对云烟。", 
            "鸱夷画舸宁终隐，梅福吴门未是仙。", 
            "尽有豪情凌百尺，祇愁无地与高眠。"
        ], 
        "title": "雪后第一楼晓坐", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "晓日蠲寒雾乍开，忽惊绝艳立苍苔。", 
            "破颜自擅生天质，顾影难凭倾国媒。", 
            "脂水粉痕空写照，浓春好梦费疑猜。", 
            "赞皇花木曾成记，忍道根从海外来。"
        ], 
        "title": "海棠盛开与稚辛似斋二弟同赋四首 其一", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "漫翻谱录辨棠梨，色色香香理不齐。", 
            "三月繁华浑醉后，一春桃李总颜低。", 
            "牢愁衔子思鸿鹄，胜事题诗步碧鸡。", 
            "记取濠堂人未老，花前吟到夕阳西。"
        ], 
        "title": "海棠盛开与稚辛似斋二弟同赋四首 其二", 
        "type": "律诗", 
        "yun": "齐"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "燕郊东出记寻芳，流水游龙赴道场。", 
            "沈醉春风围日气，断红人面拥花光。", 
            "髫年尘梦频弹指，宦况江城独绕廊。", 
            "几树如云俄似雪，暗中谁信送堂堂。"
        ], 
        "title": "海棠盛开与稚辛似斋二弟同赋四首 其三", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "关心风日凋颜色，八九分开已惘然。", 
            "带露微垂长脉脉，怯寒犹敛最娟娟。", 
            "朱栏玉砌休论命，宿酒残妆欲破禅。", 
            "心力平生殊不负，樱花诗后又三年。"
        ], 
        "title": "海棠盛开与稚辛似斋二弟同赋四首 其四", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "旧隐新营意最殊，曲廊小景向来无。", 
            "过桥山色閒相引，隔水林风清可呼。", 
            "白下羁心长儿女，草堂断句遍江湖。", 
            "廿年携手淮流上，照影何人识故吾？"
        ], 
        "title": "题吴鉴泉新成水榭", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "穷年刻意独何为，吩咐秋风为一吹。", 
            "自欲登楼托疏放，难从倚市论妍媸。", 
            "松江几曲潮皆满，好月连宵睡较迟。", 
            "可笑希文肠太热，强持酒泪作相思。"
        ], 
        "title": "八月十四夜四马路步月随至江岸", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "市楼便是登高地，我辈方随行路人。", 
            "一醉不辞中酒病，九秋还斗百年身。", 
            "书来兄弟颜俱瘦，愁里江山事更新。", 
            "红紫打围须未老，可能摩眼向风尘？"
        ], 
        "title": "九日五层楼登高", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "蓬莱左股已遭钳，渤澥东门枉戒严。", 
            "燕雀处堂元自若，豕蛇荐食更无厌。", 
            "侏儒坐遣衣冠尽，姬汉行看玉石炎。", 
            "眼底横流兼落日，故山何处认茅檐？"
        ], 
        "title": "十一月廿八日书事（俄人据旅顺）", 
        "type": "律诗", 
        "yun": "盐"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "依依钟阜旧崔嵬，负雪尤怜玉一堆。", 
            "词客还从江上过，濠堂端付梦中来。", 
            "蹉跎知遇存黄土，寥落朋侪隔酒杯。", 
            "曾是华年磨灭地，不关儿女漫兴哀。"
        ], 
        "title": "舟过金陵钟山戴雪而卧凝眺有感", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "沧海横流事可伤，陆沉何地得深藏？", 
            "廿年诗卷收江水，一角危楼待夕阳。", 
            "窗下孔宾思遁世，洛中仲道感升堂。", 
            "陈编关系知无几，他日谁堪比《辨亡》。"
        ], 
        "title": "海藏楼试笔", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "孤生微意本难明，气类凋伤更自惊。", 
            "沧海相逢君又病，春寒向晚月初倾。", 
            "拂衣世网甘除籍，抉目城门敢厌兵？", 
            "地下王陈应共笑，空将鬼录数同庚。"
        ], 
        "title": "叔衡来沪疗疾相见泫然因有斯赠", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "龙华三月春风寺，游骑缤纷尽日多。", 
            "窣堵百寻标古岸，绛云十里压晴波。", 
            "枝头照眼馀寒在，物外牵肠向晚过。", 
            "总道绿阴容易换，凭君何处却愁魔？"
        ], 
        "title": "三月十一日独游龙华看桃花", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "当时岂意眼中人，逆旅相看老更亲。", 
            "苏子终成寄阳羡，荀卿犹自客春申。", 
            "溪山原在官宁腐，风雨愁来酒未醇。", 
            "他日寻思定何味，祇应馀味是艰辛。"
        ], 
        "title": "上海旅次酬顾五子朋（顾选得荆溪学官）", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "蚤岁矜狂各爱名，中年积愤欠忘情。", 
            "终怜流俗讥评浅，自觉文章得失轻。", 
            "万顷吴江容独秀，一垞扶海足躬耕。", 
            "残宵我亦成孤月，正要先生作启明。"
        ], 
        "title": "题张季直荷锄小照", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "宫中二圣自称欢，沧海归人感暮寒。", 
            "旅力既愆时竟失，风波垂定事犹难。", 
            "是非坐共微言绝，恢复终凭老眼看。", 
            "料得泪痕潸渍笔，卅年密记在《金銮》。"
        ], 
        "title": "暮寒（四月二十七日感事）", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "九日宣南昼闭门，幽花相对更无言。", 
            "残秋去国人如醉，晚照横窗雀自喧。", 
            "坐觉宫廷成怨府，仍愁江海有羁魂。", 
            "孤臣泪眼摩还暗，争忍登高望帝阍。"
        ], 
        "title": "九日虎坊桥新馆独坐偶成（前一日乞假得允）", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "江汉荡荡首重回，北书含泪湿初开。", 
            "忧天已分身将坠，感逝还期骨易灰。", 
            "阙下惊魂飘落日，车中残梦带奔雷。", 
            "吾侪未死才难尽，歌哭行看老更哀。"
        ], 
        "title": "汉口得严又陵书却寄", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "人日梅花空满枝，閒愁细雨总如丝。", 
            "临江官阁昼欲暝，隔岸楚山阴更宜。", 
            "逋客偶来能自放，翔鸥已下又何之？", 
            "凭栏可奈伤春目，不似江湖独往时。"
        ], 
        "title": "人日雨中", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "倦看江汉接天流，从子高歌醉一邱。", 
            "梅雪欲销犹点洒，湖波乍暖已胜舟。", 
            "琴因感遇声终歇，士有伤春泪不收。", 
            "坚约蹉跎更乘兴，中年存殁试回头。"
        ], 
        "title": "正月十六日梁星海约游琴台", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "跨城山势各依依，遥爱浮图插翠微。", 
            "桑麦欲成春过半，江湖长绕客安归？", 
            "其亡隐痛南公语，可去曾闻穆氏几。", 
            "莫倚高台看落日，论兵残泪向谁挥？"
        ], 
        "title": "洪山登南皮尚书阅兵台", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "牵怀何意意犹疑，楚水销魂似别离。", 
            "往事梦空春去后，高楼天远恨来时。", 
            "袖间缩手人将老，地下埋忧计已迟。", 
            "莫道一生无际遇，灵修瘦损记风仪。"
        ], 
        "title": "汉口春尽日北望有怀", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "莫道希文穷塞主，却教矍铄敌清贫。", 
            "垂天斗柄诸方见，入海江流半壁振。", 
            "忧患老来身自捍，须髯白尽气逾新。", 
            "閒鸥不为诗翁恋，浩荡烟波恐未驯。"
        ], 
        "title": "广雅尚书生日以诗为寿", 
        "type": "律诗", 
        "yun": "真"
    }, 
    {
        "author": "郑典", 
        "era": "清", 
        "subtype": null, 
        "text": [
            "高堂云气昼漠漠，四壁阴森满丘壑。", 
            "知是山人十八公，苍鳞紫甲纷披落。", 
            "一株如屈铁，瘦骨崚嶒藓皮裂。", 
            "两株如老龙，尺幅飞腾雷电掣。", 
            "朱明赤帝烜南讹，烈日未得鞭羲和。", 
            "耳边恍有翠涛出，置身忽在嵩山阿。", 
            "观者无言俱动色，绢素淋漓满烟墨。", 
            "羡君腕底有徂徕，那数秦封与汉植。", 
            "吾闻古来画古松，能者无过偃与宏。", 
            "精神入微妙，化夺天地工。", 
            "后来好手谁可比，雄姿崷崒将毋同。", 
            "千年茯苓下结实，此图莫放仙人入。", 
            "神物由来鬼欲偷，玉轴金箱好收拾。"
        ], 
        "title": "张山人画松歌", 
        "type": "古风", 
        "yun": null
    }, 
    {
        "author": "郑际魁", 
        "era": "清", 
        "subtype": "七言绝句", 
        "text": [
            "为爱清奇绝磴行，东方岭上月初生。", 
            "却嫌僻坞光偏小，纵过疏林影未平。"
        ], 
        "title": "龟山步月", 
        "type": "绝句", 
        "yun": "庚"
    }, 
    {
        "author": "郑际魁", 
        "era": "清", 
        "subtype": "七言绝句", 
        "text": [
            "莫将萍实异兹看，老邵当年学种难。", 
            "青蔓依微缘力弱，含香独抱此心丹。"
        ], 
        "title": "西瓜", 
        "type": "绝句", 
        "yun": "寒"
    }, 
    {
        "author": "郑典", 
        "era": "清", 
        "subtype": "五言律诗", 
        "text": [
            "愁眼看君发，荒村野水昏。", 
            "独惭花置驿，相送月侵门。", 
            "楚雨关情思，湘波总泪痕。", 
            "由来惟此地，迁客易销魂。"
        ], 
        "title": "送人之楚", 
        "type": "律诗", 
        "yun": "元"
    }, 
    {
        "author": "郑炎", 
        "era": "清", 
        "subtype": "五言律诗", 
        "text": [
            "一匊文山泪，溶成惶恐滩。", 
            "十年诗在口，今夜月同看。", 
            "旧水流新恨，惊风激怒湍。", 
            "浪高三百丈，不见石峰攒。"
        ], 
        "title": "惶恐滩", 
        "type": "律诗", 
        "yun": "寒"
    }, 
    {
        "author": "郑炎", 
        "era": "清", 
        "subtype": "七言律诗", 
        "text": [
            "谁家幽怨入新篁，客枕酸声梦苦长。", 
            "四月梅花何处落，半堤杨柳此宵凉。", 
            "愁深直恐青山裂，韵冷遥怜玉指香。", 
            "一自李谟偷谱后，便随铃雨怨三郎。"
        ], 
        "title": "常山旅次闻笛", 
        "type": "律诗", 
        "yun": "阳"
    }, 
    {
        "author": "郑虎文", 
        "era": "清", 
        "subtype": "五言律诗", 
        "text": [
            "远岫青排闼，寒江曲抱楼。", 
            "客心自朝暮，秋色与沈浮。", 
            "雨点平沙鸟，云移极浦舟。", 
            "谁将摩诘画，相待少文游。"
        ], 
        "title": "再和山楼初成原韵", 
        "type": "律诗", 
        "yun": "尤"
    }, 
    {
        "author": "郑虎文", 
        "era": "清", 
        "subtype": "五言律诗", 
        "text": [
            "斗大一城耳，森然万壑秋。", 
            "有山皆绝壁，无水不悬流。", 
            "虚牝风声怒，晴空雾气稠。", 
            "客身忧瘴历，九月已重裘。"
        ], 
        "title": "永顺府闲述 其一", 
        "type": "律诗", 
        "yun": "尤"
    }, 
    {
        "author": "郑虎文", 
        "era": "清", 
        "subtype": "五言律诗", 
        "text": [
            "山外原无地，山头尚有田。", 
            "刀耕农当锸，火种野多烟。", 
            "灌溉难为力，荣枯只问天。", 
            "传闻春夏日，比岁雨绵绵。"
        ], 
        "title": "永顺府闲述 其二", 
        "type": "律诗", 
        "yun": "先"
    }, 
    {
        "author": "郑虎文", 
        "era": "清", 
        "subtype": "五言律诗", 
        "text": [
            "民勤怜俗俭，妇女共耕樵。", 
            "露粟腰镰刈，山蔬背笼挑。", 
            "珥浑垂臂钏，裳偶饰鲛绡。", 
            "蓬跣惭相顾，逢人欲讳苗。"
        ], 
        "title": "永顺府闲述 其三", 
        "type": "律诗", 
        "yun": "萧"
    }, 
    {
        "author": "郑虎文", 
        "era": "清", 
        "subtype": "五言律诗", 
        "text": [
            "颇爱民风古，犹欣土习淳。", 
            "到知官吏重，诵得是非真。", 
            "耕凿皆安士，文章不致身。", 
            "恍游怀葛世，绝胜武陵春。"
        ], 
        "title": "永顺府闲述 其四", 
        "type": "律诗", 
        "yun": "真"
    }, 
    {
        "author": "郑珍", 
        "era": "清", 
        "subtype": null, 
        "text": [
            "老去人事多，所乐在襟带。", 
            "向来济胜具，浪掷悔无赖。", 
            "东里山水平，当门此其最。", 
            "五弟入村来，食藿不我粝。", 
            "老檬又好事，能令小船大。", 
            "秀才作游戏，方舟正无害。", 
            "水光青竹间，山影红树外。", 
            "招提上绝壁，草木纷晚馤。", 
            "放言徒充栋，子余所沾丐。", 
            "吾儒有奇邪，何责彼狡狯。", 
            "老僧喜我醉，请书压涛濑。", 
            "为攀千丈崖，印我百年蜕。", 
            "两孺尽葵栗，催归荫松盖。", 
            "野人飨官具，邱嫂无已太。", 
            "公然登蟹羹，此真未前蔡。", 
            "明傥不吝晴，上流可扬汰。", 
            "会禽石斑鱼，更与斫新鲙。"
        ], 
        "title": "同柏容郘亭泛舟过禹门山还饮姑园", 
        "type": "古风", 
        "yun": "泰"
    }, 
    {
        "author": "郑珍", 
        "era": "清", 
        "subtype": null, 
        "text": [
            "后园黄焦石，厥癞如虾蟆。", 
            "古柏覆其顶，苍苔布其窊。", 
            "石脚何所有，纂纂楙木瓜。", 
            "石缝何所有，黄黄蘹香花。", 
            "初来治兹圃，地瘠不可铧。", 
            "辛勤我母力，十年拥粪渣。", 
            "不知鋊几锄，硌确化为畬。", 
            "秋分摘番椒，夏至区紫笳。", 
            "小满拔葱蒜，端阳轩头麻。", 
            "头上覆尺巾，细意毫不差。", 
            "时来憩石上，汗泚慈色加。", 
            "指麾小儿女，亦学事作家。", 
            "观之不如意，复起为补苴。", 
            "旧时值坐处，尘涴风与爬。", 
            "尔来三四年，荒翳藏蛇蛙。", 
            "独拨莽中觅，陨涕至日斜。"
        ], 
        "title": "黄焦石", 
        "type": "古风", 
        "yun": "麻"
    }, 
    {
        "author": "郑珍", 
        "era": "清", 
        "subtype": null, 
        "text": [
            "群崖力弄险，挤天作曲尺。", 
            "树从开辟青，石积混沌白。", 
            "一溪中荡齧，闻声俯来黑。", 
            "孤云带去鸟，飞避不留迹。", 
            "白日落其内，炎天起寒色。", 
            "阴沈疑鬼宫，宛转入暗壁。", 
            "来者自天降，当顶踏我帻。", 
            "两心各成惊，熟视始定魄。", 
            "盘盘逶地缝，忽出井口窄。", 
            "觅路者谁子，此眼真有力。", 
            "是邦平播前，恍惚难尽识。", 
            "一朝会平荡，茶盐得通易。", 
            "山川终古来，恐究沦异域。"
        ], 
        "title": "崖堑口", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "牢江驱白云，流入苍龙门。", 
            "门高一千仞，拄天气何尊。", 
            "荡荡百步中，水石互吐吞。", 
            "阿房广乐作，巨窌洪牛奔。", 
            "余波喷青壁，震怒不可驯。", 
            "眉水若处女，春风吹绿裙。", 
            "迎门却挽去，碧入千花村。", 
            "我行始两日，异境壮旅魂。", 
            "抉悬自何年，信有真宰存。", 
            "夕阳一反射，倒树明苍根。", 
            "老蝠抱石花，红晖双车轮。", 
            "仰叹山水奇，俯蹑造化跟。", 
            "想见混成日，待与见者论。"
        ], 
        "title": "云门墱", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "诸君诚喜余，不惜导幽骋。", 
            "渡江行十里，果造远人境。", 
            "兹村信深僻，水裹山以亘。", 
            "占田仅七户，居人无数姓。", 
            "蔓老甘蔓荒，雨余茈姜净。", 
            "橘柚青黄间，时立美人靓。", 
            "秋梨惊尚花，节候讶非应。", 
            "入竹纵缓步，观松得吾性。", 
            "惊禽时一鸣，薄日漾虚映。", 
            "吴生故好事，置具累亲倩。", 
            "大巢煮新尖，脆笋掘早迸。", 
            "半岁羡罨法，味果生韵胜。", 
            "事事惬所尚，为子一醉竟。", 
            "几见迂广文，鱼鸟能送迎。", 
            "酣歌谢林谷，斯游准难更。", 
            "后日君等来，尚忆谷口郑。"
        ], 
        "title": "吴生招偕同人游东村饮其妹氏家村在诸葛洞后", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "高阳诸葛流，策进先善守。", 
            "崇祯五十相，谁欤出其右。", 
            "如何松涛亭，间此活国手。", 
            "旁观送日月，浩叹付诗酒。", 
            "回首山海东，心尽百八叩。", 
            "辽左等闲弃，神京究何有。", 
            "昏昏一世人，狺吠随指嗾。", 
            "庄烈固英主，补牢未为后。", 
            "岂真四城复，斯人遽衰朽。", 
            "终要宁远关，何惜祖大寿。", 
            "擎天竟听去，明社焉不覆。", 
            "流传翰墨缘，虹光照虚牖。", 
            "旧闻须如戟，谓当平原肘。", 
            "绕指一何柔，始叹包孕富。"
        ], 
        "title": "书明孙文正公五律四首墨迹后", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "北洞虽名洞，迥与洞不同。", 
            "入穴出自穴，已非意想通。", 
            "谓是不知处，乃即东桥东。", 
            "临江蹲蟆颐，吐吸白玉虹。", 
            "行人渡虹背，扰扰如蠛蠓。", 
            "屡转入蜂房，又当穴正中。", 
            "小口嵌玻璃，照见千樯篷。", 
            "天匠妙布置，似穷正未穷。", 
            "一线上云霄，阑楯非人工。", 
            "是树瘦屈盘，是石苍玲珑。", 
            "如缘古梅椿，凸凹穿藓封。", 
            "绝叫出青壁，浩浩乘积风。", 
            "神仙好居处，倒垂绿芙蓉。", 
            "面面开户牖，剔透凌烟空。", 
            "下视古舞州，秀若壁挂弓。", 
            "欲携驰走儿，此豁星斗胸。", 
            "竟无一间者，偕余足音跫。", 
            "凭高发深喟，永怀云谷翁。"
        ], 
        "title": "北洞", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "南洞更奇极，壁立千丈崖。", 
            "谁将顾陆画，挂向苍江隈。", 
            "崭崭丹翠间，错落金银台。", 
            "石扇敞云顶，画檐飞嵬嵬。", 
            "路缘屋脊上，僧出蜂孔陪。", 
            "高空来鬼神，中天风雨回。", 
            "凭阑望晴霄，天门如可阶。", 
            "安知已巉绝，异境中岩开。", 
            "五步一小峰，峰峰瘦皱排。", 
            "石林夹幽径，绿蓊掌大苔。", 
            "沈沈静白日，花深无鸟喈。", 
            "浑忘在壁上，竹影摇尊罍。", 
            "坐疑西南徼，兹胜何由胎。", 
            "帝应怜黔山，鬘花而髻魋。", 
            "为割海上奇，一令耳目恢。", 
            "有力夜负至，左股失蓬莱。", 
            "孰云过者过，观者返自涯。", 
            "长啸语山灵，孤诣自古来。"
        ], 
        "title": "南洞", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "庚戌九月望，柴翁左腕折。", 
            "是时方晨雨，移桐视佣掘。", 
            "著屐指栽处，下阶齿忽蹶。", 
            "卷卧泥沟中，但觉半体劣。", 
            "家人扶而起，不审中何骨。", 
            "摇之响如箨，非断即挫折。", 
            "傅以药使苏，夹之板防脱。", 
            "痛苦经一旬，寝饭赖结发。", 
            "余时又奉檄，矜佩教城阙。", 
            "舁去焉能已，震掉岂得说。", 
            "俗云伤筋骨，瘥不百日越。", 
            "直以不治治，弃投药与楔。", 
            "果然距至今，肿散脉归穴。", 
            "微微与右异，稍稍终不别。", 
            "吁嗟老可悯，百网末由出。", 
            "人患与天刑，静思怨尤灭。", 
            "为冶足必烙，为匠指必血。", 
            "弄潮死潮头，厌虎落虎舌。", 
            "善将树下绝，善骑板齿裂。", 
            "祸福尽自召，事异理可决。", 
            "山堂本童山，十载树成列。", 
            "不知几千株，非候亦旋活。", 
            "岂知适心时，已逼丧己节。", 
            "利害相倚伏，于兹悟根橛。", 
            "敬慎栗不败，万端堕昏忽。"
        ], 
        "title": "腕伤将复聊短述", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "鸿蒙昔未分，积此千仞雪。", 
            "开天日月嫩，不能解顽结。", 
            "其根有融处，娄络成洞穴。", 
            "江穿日雷斗，撞捣忽中裂。", 
            "半随流水去，此矗面如截。", 
            "刚风吹老硬，万古不受涅。", 
            "下嵌若偏厂，楣屐失前列。", 
            "积阴养苔气，历久化苍铁。", 
            "蹲门绿虾蟆，一水漱其舌。", 
            "白日澹波光，寒森四山闭。", 
            "沈沈百尺潭，蟠蛰富诡谲。", 
            "骊龙常吐珠，腾光夜飞掣。", 
            "上下云间峰，见者大如月。", 
            "两岸尽悬壁，鬼愁径路绝。", 
            "自非藉舟桨，何以达灵窟。", 
            "我来仲夏末，周览叹奇兀。", 
            "攀深足余酸，题峻胆尚烈。", 
            "弟子黄精粥，先生胡麻屑。", 
            "石上一樽酒，了觉天地别。", 
            "逝将兹避世，岂独拟逃热。", 
            "倚醉放归桡，回首肝肺彻。"
        ], 
        "title": "白崖洞", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "才难圣所慨，会合尤难谙。", 
            "喜此席上人，几尽坤西南。", 
            "不因艰危际，奚自翕且耽。", 
            "莫五别两年，此选无路参。", 
            "书丛借小住，文献思独担。", 
            "黄九读中秘，归来日朝三。", 
            "摊书忘轩冕，穿穴如蠹蟫。", 
            "唐四今端孝，尝险备苦甘。", 
            "葛绖舍外寝，高师拜迁谈。", 
            "不见止三时，莫六更出蓝。", 
            "未肯受蒙因，惟于古乎贪。", 
            "各抱千秋想，对之我何堪。", 
            "身心两衰落，理筹牛骨钻。", 
            "经年风中走，自缚真如蚕。", 
            "此集亦何幸，懒拙又见涵。", 
            "譬但分残冷，我已饫且酣。", 
            "小儿强解事，可笑不自惭。", 
            "未睹宗庙门，焉知有牛函。", 
            "长者谓可语，亦且慰白鬖。", 
            "当代大师业，吾邦迟远覃。", 
            "不知自谁氏，开先启其弇。", 
            "于今三十载，守失乃在郯。", 
            "北海无细漏，南阁有独探。", 
            "谁信嘉道来，家法多逆男。", 
            "思下牂牁兵，诐邪令受戡。", 
            "吾衰付公等，此意非狂谭。", 
            "独唶世界黑，乾坐忧如惔。", 
            "乡国盗充斥，去向迷剧骖。", 
            "日夕望阡墓，我马何时𧽼。", 
            "安得武陵溪，桃花红映潭。", 
            "放我及数君，东西对茅庵。", 
            "农间辄款户，佳日还舁篮。", 
            "道泰会有时，聊云乐瓢甔。", 
            "心长苦发短，念此殊醰醰。"
        ], 
        "title": "集郘亭芷升黄子寿唐鄂生及同儿食欣然有作", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "桂之树，树在僦宅前。", 
            "三株离立各合抱，一株踞右独茂圆。", 
            "其后大冢京兆阡，其前壁下蒋家田。", 
            "乐安溪水绕田过，清浅可厉无桥船。", 
            "年年负担指南走，次次涉此求涂便。", 
            "丁酉以还食于郡，八十里岁八九旋。", 
            "一回别母一回送，桂之树下坐石弦。", 
            "度溪越陌两不见，母归入竹儿登箯。", 
            "此景何时是绝笔，十月初四己亥年。", 
            "嗟嗟乎，桂之树，吾欲祝尔旦暮死，使我茫无旧迹更可怜。", 
            "吾不祝尔旦暮死，使我自今抚尔长潸然。", 
            "桂树止无情，永念对葱芊。"
        ], 
        "title": "桂之树", 
        "type": "古风", 
        "yun": "先"
    }, 
    {
        "author": "郑珍", 
        "era": "清", 
        "subtype": null, 
        "text": [
            "扶舆灵秀各有分，贵州得此一朵云。", 
            "蛮风万古吹不化，中有元气常氤氲。", 
            "造化之手信幻极，四海不作雷同文。", 
            "兹岩岂复涉世想，云将授削天磨斤。", 
            "成时莫自赞其妙，俗间巧颂徒云云。", 
            "经巢居士鸾鹤群，一丝不净落世氛。", 
            "纡行五日为看此，所见乃过前所闻。", 
            "十里泉声接幽壑，苍苍万木烟缤纷。", 
            "买宅径思傍云住，下视扰攘同飞蛟。", 
            "犵童獠妇不雕琢，岁时鸡豆情殷殷。", 
            "那能龌龊走尘状，过而识悔神当欣。", 
            "儿女催人待粗了，挥手一谢云中君。"
        ], 
        "title": "飞云岩", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "黄芝萎地茄花明，十狗五彪恣纵横。", 
            "地轰天鸣覆乾清，北海亭子乃孤撑。", 
            "亭中老翁一诸生，举手欲障斗内星。", 
            "惜哉当日事不成，正气耿耿留元精。", 
            "吾观史家已吞声，此图复出二百载，澒洞千秋思古情。", 
            "蟒山压筵苍郁葱，展图惨怛来悲风。", 
            "江光黯黯云冥濛，若有人兮烟树丛。", 
            "倏忽置身画图里，眼底尽是人中龙。", 
            "举幡慷慨孙夏峰，赤帻从之张果中。", 
            "策蹇掀髯去匆匆，醵金无乃鹿太公。", 
            "团瓢深墨小镫笼，破柱复壁难为容。", 
            "完天朱老侠胆雄，吴桥归卧齁隆隆。", 
            "秘狱此时走尸虫，伤心投匦仍未终。", 
            "后来者谁茅止翁，此老十万兵罗胸。", 
            "婆娑柳下杖瘢红，戟指尚自谈辽东。", 
            "太常堂堂儒者宗，晚学农圃悲天梦。", 
            "矫首似望孙文忠，历历斯人肝肺同。", 
            "一重一掩吾安从，大叫乃止一亩宫。", 
            "吾知画师非俗工，直以浩气还太空。", 
            "吁嗟！", 
            "阳球不作司隶死，清流故让此曹子。", 
            "朱家鲁褒徒为耳，独此炯炯差足恃。", 
            "长叹英贤皆已矣，卷去斯亭掷杯起，白虹正贯旁沟水。"
        ], 
        "title": "题北海亭图", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "天公爱菊同幽人，夜遣明月来写真。", 
            "秋魂尽入影中去，澹澹花枝空有痕。", 
            "半山亭子坐来久，衣袂渐冷胸中温。", 
            "花气增浓月益白，枝枝插在玻璃盆。", 
            "深露微光上蛛网，暗蛩细响吟篱根。", 
            "凉风疏疏度不尽，时见水面鱼吹纹。", 
            "乾坤清气盎两候，不在深夜即在晨。", 
            "昏昏世中声色窟，那得一刻能鲜新。", 
            "君思此时富贵儿，多少膻荤聚飞蚊。", 
            "香衾醉眼待苏醒，已日白日堆红尘。", 
            "百岁何由见此景，老死不知清净因。", 
            "我今无愁亦无乐，默默饱受花月薰。", 
            "意惬不须爪爬背，四山岑寂同忘言。"
        ], 
        "title": "月下对菊示子何", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "不知为先有水后有山，山来避水过其间。", 
            "抑不知先有山后有水，水来破山出其里。", 
            "春风铿杖游天门，两门中若桃花源。", 
            "小儿怪问山水意，异境恍惚难为言。", 
            "尝疑混沌时，必有物混成。", 
            "十二万年中，布置开天明。", 
            "继又几何年，辟地令就千万形。", 
            "然后下视历历者河岳，上视昭昭为日星。", 
            "人目之所不及见，知有几许神妙何从名。", 
            "如此小山川，其初骨脉殊不清。", 
            "爬高抉塞举手事，奇熊诡状因以呈。", 
            "今观太华峰，掌蹠遗巨灵。", 
            "寻当雷劈山，瞬息已变更。", 
            "何况天地母，可以智力思议求其能。", 
            "看山自有真，心会不在远。", 
            "强欲索根原，纵得亦已浅。", 
            "我观我生犹未知，且可山水相娱嬉。", 
            "何缘无事自取闹，笑看岩间红杏枝。"
        ], 
        "title": "携儿游上下天门过生日地在桐梓郭东十五里山势凑此峭迫上下距里许开为两门皆悬壁穹窿深十余丈其宽倍之溱溪东源所经未涨时人可过两门内有田有村游其中俯仰周览皆崖石苍白相间而垠堮上又皆长萝古松碧入云表恍然已出尘世也", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "峥嵘杰阁压符关，病骨凌虚胆尚豩。", 
            "漠漠云开巴子国，盘盘江绕没丁山。", 
            "青天一握神难越，白鸟双飞意正间。", 
            "顿作西来登览兴，不因微挫露颓颜。"
        ], 
        "title": "病起同山阴王个峰上舍绥阳丁右衡孝廉登城南文昌阁", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "杜陵四十亩黄柑，兴到掷在瀼西潭。", 
            "此老穷余尚阔壮，天公笑绝倒东南。", 
            "虫鱼尔雅嗟何用，龙象空王不可参。", 
            "间把春情愚玉女，百花齐向树头簪。"
        ], 
        "title": "次韵春感 其一", 
        "type": "古风", 
        "yun": "覃"
    }, 
    {
        "author": "郑珍", 
        "era": "清", 
        "subtype": null, 
        "text": [
            "天外一钩月，晚风吹到门。", 
            "开窗上镫幌，凉意幽无痕。", 
            "展诵四五卷，炉火余温黁。", 
            "举头不见月，知归何处村。", 
            "惟闻溪水西，时时犬声喧。", 
            "缓步肆闲散，披衣坐离根。", 
            "不觉花上露，盈盈浩已繁。", 
            "此趣谁共领，欲说都忘言。"
        ], 
        "title": "夜深诵了坐凉", 
        "type": "古风", 
        "yun": "元"
    }, 
    {
        "author": "郑珍", 
        "era": "清", 
        "subtype": null, 
        "text": [
            "釭壁沉沉霜人影，博山云断金虬冷。", 
            "嫦娥袖薄双臂寒，夜长软抱梅花颈。", 
            "玉台紫雾荒荒间，翡翠珊瑚含木难。", 
            "苕华姊妹又千载，当年暗记红阑干。", 
            "捣齑破臼种荼子，待看黄人贴天死。", 
            "月查高挂九枝镫，却教谁指秋河水。", 
            "兰叶萧萧泣露凉，芙蕖花覆黄鸳鸯。", 
            "檀槽不伴玉笛老，手把灵犀到天晓。"
        ], 
        "title": "阑干曲", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": "五言排律", 
        "text": [
            "闰尽真人起，共除旧物归。", 
            "汉京天再正，高庙日同辉。", 
            "业忆昆阳肇，军仍小沛微。", 
            "星辰临虎斗，风雨助龙飞。", 
            "异代惊雄烈，荒烟认故围。", 
            "君臣还寝殿，英爽壮斜晖。"
        ], 
        "title": "经叶县光武庙", 
        "type": "排律", 
        "yun": "微"
    }, 
    {
        "author": "郑珍", 
        "era": "清", 
        "subtype": "五言绝句", 
        "text": [
            "写毕黄庭册，归从道士家。", 
            "晚风亭子上，闲看白莲花。"
        ], 
        "title": "晚兴", 
        "type": "绝句", 
        "yun": "麻"
    }, 
    {
        "author": "郑珍", 
        "era": "清", 
        "subtype": "五言绝句", 
        "text": [
            "未到偏崖时，心欲寻别路。", 
            "既过偏崖时，行行屡回顾。"
        ], 
        "title": "偏崖", 
        "type": "绝句", 
        "yun": "遇"
    }, 
    {
        "author": "郑珍", 
        "era": "清", 
        "subtype": "五言绝句", 
        "text": [
            "莫五璃厂回，又回璃厂路。", 
            "似看衔书鼠，寂寂来复去。"
        ], 
        "title": "病中绝句二首 其一", 
        "type": "绝句", 
        "yun": null
    }, 
    {
        "author": "郑珍", 
        "era": "清", 
        "subtype": "五言绝句", 
        "text": [
            "安排六个月，偿足二万里。", 
            "已过春中閒，看看到粽子。"
        ], 
        "title": "病中绝句二首 其二", 
        "type": "绝句", 
        "yun": "纸"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "乾坤清气一枝笔，不落人间得意场。", 
            "官退却惊诗力进，晚凉携卷语山光。"
        ], 
        "title": "书樾峰诗稿后", 
        "type": "绝句", 
        "yun": "阳"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "寒山香火已萧萧，卿子芝槃亦寂寥。", 
            "醉撚疏枝成独笑，内人生日是今朝。"
        ], 
        "title": "正月十四日作三绝句即书子何所携明周服卿梅花卷后时子何将行矣 其一", 
        "type": "绝句", 
        "yun": "萧"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "疏影词成去范村，小红低唱不堪闻。", 
            "明朝驿路相思处，回首梅花是白云。"
        ], 
        "title": "正月十四日作三绝句即书子何所携明周服卿梅花卷后时子何将行矣 其二", 
        "type": "绝句", 
        "yun": "文"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "山竹斑斑泪已枯，寺门犹自向苍梧。", 
            "老僧话罢当年事，龙鸟归来风满湖。"
        ], 
        "title": "君山二妃诗", 
        "type": "绝句", 
        "yun": "虞"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "雨过春山叠黛横，嫩林新绿夕阳明。", 
            "晚来风味浓于酒，添起田蛙阁阁声。"
        ], 
        "title": "邵陵道中", 
        "type": "绝句", 
        "yun": "庚"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "木皮五片付山根，左袒三号怆暮云。", 
            "昨朝此刻怀中物，回首黄泥斗大坟。"
        ], 
        "title": "才儿生去年四月十六，少四十日一岁而殇，埋之栀冈麓", 
        "type": "绝句", 
        "yun": "文"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "屏山横抱石阑斜，月夜经过阿子家。", 
            "小院苔圈镫影绿，玉人何处倚梅花。"
        ], 
        "title": "恨词二首 其一", 
        "type": "绝句", 
        "yun": "麻"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "岁暮天寒独倚楼，千秋亭畔古今愁。", 
            "何人欲补情天破，我愿从君助石头。"
        ], 
        "title": "恨词二首 其二", 
        "type": "绝句", 
        "yun": "尤"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "一觉依然眠后我，百年休忆错来棋。", 
            "可怜半日模糊过，更补斜阳悔片时。"
        ], 
        "title": "睡起", 
        "type": "绝句", 
        "yun": "支"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "欲归何事真无说，饮过昌蒲不汝留。", 
            "算待明年方见汝，明年又识果来否。"
        ], 
        "title": "留湘佩内妹", 
        "type": "绝句", 
        "yun": "尤"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "绿树成阴尽手栽，量枝数叶日徘徊。", 
            "夜深屡下风婆拜，为有萱花一朵开。"
        ], 
        "title": "山中杂诗四首 其一", 
        "type": "绝句", 
        "yun": "灰"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "万事无心早闭关，慈云依映懒云閒。", 
            "梦中悔送朝晖过，守著斜阳尚满山。"
        ], 
        "title": "山中杂诗四首 其二", 
        "type": "绝句", 
        "yun": "删"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "绝怜乌子无朝暮，飞去飞来桂树閒。", 
            "不以群鸦止贪饱，直须日落始知还。"
        ], 
        "title": "山中杂诗四首 其三", 
        "type": "绝句", 
        "yun": "删"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "经旬积雨鸡不鸣，路断何人裹饭行。", 
            "惟有瑶琴伴桑户，鼓来犹是旧时声。"
        ], 
        "title": "山中杂诗四首 其四", 
        "type": "绝句", 
        "yun": "庚"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "门前溪水如奔马，流入乌江到此津。", 
            "我向津头问江水，朝来应见白头人。"
        ], 
        "title": "渡桶口", 
        "type": "绝句", 
        "yun": "真"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "尽说邯郸歌舞场，客车停处草遮墙。", 
            "少年老去才人嫁，独对春城看夕阳。"
        ], 
        "title": "邯郸", 
        "type": "绝句", 
        "yun": "阳"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "碧血飘零云鸟悲，雪中凭轼吊荒祠。", 
            "似闻叔夜冤魂语，不及王仪尚有儿。"
        ], 
        "title": "经嵇侍中祠", 
        "type": "绝句", 
        "yun": "支"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "积雪高寒见夏峰，百泉知傍草堂松。", 
            "鸾皇啸断无消息，谁念涂穷哭嗣宗。"
        ], 
        "title": "望苏门怀孙钟元先生", 
        "type": "绝句", 
        "yun": "冬"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "欲问老回今昔缘，碧霄如梦梦如烟。", 
            "麻姑已嫁方平老，知住华阳理几年。"
        ], 
        "title": "游清溪洞书石上二首 其一", 
        "type": "绝句", 
        "yun": "先"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "洞门久坐松阴回，溪水自流花自开。", 
            "傥便得归便归去，不须定待鹤飞来。"
        ], 
        "title": "游清溪洞书石上二首 其二", 
        "type": "绝句", 
        "yun": "灰"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "道人门内四立壁，道人门外三朵花。", 
            "门前即是北归路，何因游子不思家。"
        ], 
        "title": "游玉真观", 
        "type": "绝句", 
        "yun": "麻"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "果园河口牛肝哨，看到杨林无限情。", 
            "客去门牛齝草送，女归篱树带花迎。"
        ], 
        "title": "人日嵩明道中二首 其一", 
        "type": "绝句", 
        "yun": "庚"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "茜红袖衩雪白巾，拜年女儿娇上春。", 
            "杨林海边满花树，土主山头皆醉人。"
        ], 
        "title": "人日嵩明道中二首 其二", 
        "type": "绝句", 
        "yun": "真"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "才知天以病句留，要令重来登此楼。", 
            "明日板桥镫影下，海天如梦水悠悠。"
        ], 
        "title": "二月初八日携舅家弟妹重上大观楼", 
        "type": "绝句", 
        "yun": "尤"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "岸晓树光浮，晴江浩浩流。", 
            "掉头迷鳛部，弹指见巴州。", 
            "汗漫非前计，苍茫信壮游。", 
            "独来苏李后，同路不同舟。"
        ], 
        "title": "舟出合江", 
        "type": "律诗", 
        "yun": "尤"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "一榻来青阁，三霜古白田。", 
            "丹铅销削布，文献付山川。", 
            "服渐为人指，刀应善自全。", 
            "长怀豆卢杖，搔首意茫然。"
        ], 
        "title": "有感 其一", 
        "type": "律诗", 
        "yun": "先"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "太祝瞎无翳，仲车聋有灵。", 
            "海澄何日见，世议皱眉听。", 
            "烽火通龙国，楼船断鲒亭。", 
            "黄头方选壮，鸡肋愧刘伶。"
        ], 
        "title": "有感 其二", 
        "type": "律诗", 
        "yun": "青"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "目送南船去，含悽内暗伤。", 
            "此归仍廿日，远别更三湘。", 
            "浩荡湖山阔，漂零岁月忙。", 
            "主人能送别，何事亦悲凉。"
        ], 
        "title": "发武陵", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "谁似先生少，成仁鼎沸时。", 
            "磔身无李芾，里葬有句卑。", 
            "穹昊心难转，英雄泪暗垂。", 
            "即今瞻墓道，松柏尚含悲。"
        ], 
        "title": "醴陵坡谒蔡忠烈公（道宪）墓", 
        "type": "律诗", 
        "yun": "支"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "闲庭贪久坐，风色静沉沉。", 
            "明月来深夜，低星阁远林。", 
            "鱼龙吹雾影，猫犬共花阴。", 
            "兴惬尘嚣外，凭柯起浩吟。"
        ], 
        "title": "闲庭", 
        "type": "律诗", 
        "yun": "侵"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "安步踏暄阳，松冈更柳塘。", 
            "溪山为我好，花鸟使春忙。", 
            "欲就观垂钓，因行过石梁。", 
            "问鱼浑不应，心迹两茫茫。"
        ], 
        "title": "安步", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "雨过桑麻长，晴光满绿田。", 
            "人行蚕豆外，蝶度菜花前。", 
            "台笠家家饷，比邻处处烟。", 
            "欢声同好语，针水晒秧天。"
        ], 
        "title": "閒眺", 
        "type": "律诗", 
        "yun": "先"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "避暑巧成钓，脱喧翻怪幽。", 
            "水风长在竹，鸟影不惊钩。", 
            "欲举却仍住，将移还更投。", 
            "此心随物付，得失尽悠悠。"
        ], 
        "title": "钓", 
        "type": "律诗", 
        "yun": "尤"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "雾气速于猱，奔空阵马逃。", 
            "树随山影失，雨覆夕阳高。", 
            "万手投筹箸，千夫振朄鼗。", 
            "已看天宇碧，馀点尚飘骚。"
        ], 
        "title": "骤雨", 
        "type": "律诗", 
        "yun": "豪"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "高斋开户牖，佳日得晴暄。", 
            "风定瓶花落，云来砚气昏。", 
            "牧牛溪上路，迎虎社边村。", 
            "坐领山林趣，潜夫欲著论。"
        ], 
        "title": "高斋", 
        "type": "律诗", 
        "yun": "元"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "昧明更底逼，安卧良独难。", 
            "怕待来年想，仍将去日看。", 
            "孤心时入静，瘦骨早惊寒。", 
            "有福惭诸弟，红窗自睡鼾。"
        ], 
        "title": "早起", 
        "type": "律诗", 
        "yun": "寒"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "窗光落晚翠，庭气霭凉阴。", 
            "静数门前树，归来沙际禽。", 
            "世涂殊冷暖，人事信升沈。", 
            "清净西林月，明明照此心。"
        ], 
        "title": "壮湾夏暝", 
        "type": "律诗", 
        "yun": "侵"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "六月晦前雨，潇潇鸣稻林。", 
            "能苏贫者命，不是富儿心。", 
            "米价来朝减，天恩此日深。", 
            "莫言歌无滞，点滴胜黄金。"
        ], 
        "title": "雨", 
        "type": "律诗", 
        "yun": "侵"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "度墙乃细细，津叶暂疏疏。", 
            "昨所润不到，雨馀枯自如。", 
            "凉声欢鸟雀，落照睨村墟。", 
            "肯怨行多露，度阡还破庐。"
        ], 
        "title": "晦雨", 
        "type": "律诗", 
        "yun": "鱼"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "何补饥寒计，椠铅宵更忙。", 
            "穷来通世味，长去恋时光。", 
            "霜重夜深白，月斜林际黄。", 
            "待明堪一卷，清漏未渠央。"
        ], 
        "title": "寒宵", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "晚凉动归兴，溪路无尘氛。", 
            "倚杖见明月，回头看白云。", 
            "不逢鲁中叟，山水徒清芬。", 
            "迢递竹西去，闭门何所闻。"
        ], 
        "title": "夜归", 
        "type": "律诗", 
        "yun": "文"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "向晚古原上，悠然太古春。", 
            "碧云收去鸟，翠稻出行人。", 
            "水色秋前静，山容雨后新。", 
            "独怜溪左右，十室九家贫。"
        ], 
        "title": "晚望", 
        "type": "律诗", 
        "yun": "真"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "携子攀援偶，临虚眺望通。", 
            "远巾阴见日，高树静闻风。", 
            "玉黍连村熟，金粳压陌同。", 
            "儿乎知饱饭，可不叫门东。"
        ], 
        "title": "上屋左山顶", 
        "type": "律诗", 
        "yun": "东"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "雨散暮天青，馀光照远汀。", 
            "草堂朝蝙蝠，瓜架织蜻蜓。", 
            "晚饭依花聚，林风入酒醒。", 
            "閒情更无暇，儿女上池亭。"
        ], 
        "title": "山居夏晚", 
        "type": "律诗", 
        "yun": "青"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "瑟瑟青瑶簟，萧萧白石盦。", 
            "何因能再梦，佳味久回甘。", 
            "雨过蝉鸣急，池生鸭浴贪。", 
            "物情共清暇，无语对遥岚。"
        ], 
        "title": "午起", 
        "type": "律诗", 
        "yun": "覃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "发书犹失声，忍问抱起者。", 
            "三日乃稍苏，寸步谁能舍。", 
            "爷娘痛自责，血泪想暗洒。", 
            "合浦珠复还，非人盖天也。", 
            "从今莫登楼，不测在其下。", 
            "飘瓦幸获全，相贺等弄瓦。", 
            "此儿太蚤慧，灾难果来惹。", 
            "眉目故宛然，谛观愈娇姹。"
        ], 
        "title": "稚辛小女微坠楼得活寄诗压惊", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "适从何来如有亡，坐定追省尝此堂。", 
            "瘿公为我道前辈，谛视斋榜增悽伤。", 
            "京曹风味略似旧，城南啸咏饶锋铓。", 
            "戊庚以来几陵谷，诸子何恋能徜徉。", 
            "春非我春人非人，莫及国论相否臧。", 
            "九衢东风塞荆棘，铜驼索靖徒慨慷。"
        ], 
        "title": "人日立春罗掞东邀集四印斋是王佑遐侍御故宅", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "文如至宝丹，笔若生畺臼。", 
            "一篇每脱稿，举世皆俯首。", 
            "平生不屈节，肝胆照杯酒。", 
            "纷纷野狐群，忽值狮子吼。", 
            "京师奔竞场，暮夜孰云丑？", 
            "畏庐深可畏，斧钺书在口。", 
            "隐居名益重，方使薄俗厚。", 
            "奈何推稗官，毋乃亵此叟。", 
            "敛才偶作画，石谷辄抗手。", 
            "亦莫称画师，掩名究无取。"
        ], 
        "title": "赠林琴南同年", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "柳书精拓《金刚经》，近出燉煌之石室。", 
            "唐人写经此其最，见之使人每自失。", 
            "聚卿示我初有悟，结构艰辛扫圆滑。", 
            "书来复示经塔本，细楷乃是覃溪笔。", 
            "一塔适成经一部，共嗟此老太巧密。", 
            "名流好事殊可喜，叶氏刊传妙无匹。", 
            "陶斋收藏甲天下，独肯为子舍珍物。", 
            "翩翩诗字含古味，骎骎北平欲度越。", 
            "尔来时事愈难挽，志士灰心竞学佛。", 
            "好持此经礼浮图，收拾精魂敛心骨。", 
            "回文哀怨谁复谅，苏蕙英灵久埋没。", 
            "题成卷图起看天，飞鸽喧空绕双阙。"
        ], 
        "title": "刘聚卿属题翁覃溪书金刚经塔图本", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "抚心有所恨，不遇未为冤。", 
            "嗟子有心人，傥悲予所言。", 
            "景庙久不豫，海内方忧煎。", 
            "徵医满天下，弥留孰能延？", 
            "伤哉母忍子，敝屣同弃捐。", 
            "怀忠竟莫献，坐视宁非天。", 
            "戊戌有贱臣，终身思旧恩。", 
            "燕都复握手，踟蹰声俱吞。", 
            "子诗非世味，中有梅翁酸。", 
            "今日幸把玩，苟生堪一欢。"
        ], 
        "title": "赠周公孙", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "袖中有谏书，不顾上怒喜。", 
            "直声虽如雷，贪墨殊未止。", 
            "史鱼事无道，伯玉耻君子。", 
            "心肠一木石，面目安能改？", 
            "缘何独佞佛，正坐文字美。", 
            "结习不易除，觉痒因有技。", 
            "以经名其室，意特重唐楷。", 
            "谁能白世尊，何以置此士？", 
            "欲识坚牢神，现身祇公是。"
        ], 
        "title": "赵尧生侍御属题唐人写金光明经", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "陈侯肆于文，为弟作佳传。", 
            "浮生谢满壑，至行出瞑眩。", 
            "鬼神使果有，夭寿各无恨。", 
            "吾特忧其无，有之复何患。"
        ], 
        "title": "桐城陈镜潭求题其弟琴甫事略", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "厂市相望竞列肆，金石图书亦略备。", 
            "奇货秘居射大利，碧眼贾胡入犹悸。", 
            "李君魁桀有深智，刻苦居积业必遂。", 
            "晋人坚守终不媚，肯与燕人斗狡狯？", 
            "风气日漓诚可慨，吾言有意谁能会？"
        ], 
        "title": "题太平李君传后（王梧冈乡人）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南城往往见老树，托命精蓝资掌故。", 
            "诸松毛骨想父祖，吟啸寺门谁与顾。", 
            "福陵飨殿郁苍苍，手抚龙腰暗断肠。", 
            "沈阳归客休看画，挂梦浑河片日黄。"
        ], 
        "title": "题慈仁寺访松画册", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "破觚为圜规偭矩，削园成方始陶父。", 
            "持危扶颠谁杖汝，落日天阍久延伫。", 
            "坡头荦确复崎岖，戴笠相逢便下车。", 
            "自爱木家翻姓谱，还将《海赋》问玄虚。"
        ], 
        "title": "陶斋得汉雒阳木平方竹杖端因削箭笴制杖自题以诗又使余赋之", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "名园萧疏带林壑，胜事飞觞破寂寞。", 
            "千秋尚友谁与归，奎宿精灵如可作。", 
            "陶斋心醉为梁髯，图就还将险韵拈。", 
            "閒杀诸贤终凛凛，可能蜍志共厌厌。"
        ], 
        "title": "陶斋属题无闷园雅集图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "逐流病未能，行道嗟有命。", 
            "踟蹰不忍去，始见君子性。", 
            "读君言别诗，烈意出淡定。", 
            "浩然孰能止，尹士恶知孟。", 
            "诸贤抱馀惜，累饯若未称。", 
            "去留志难异，微箕各为正。", 
            "繄予久自放，情直行颇径。", 
            "驱车偶过阙，心不善朝政。", 
            "挽之既甚难，谁敢问究竟。", 
            "酒炉共取醉，聊以助归兴。", 
            "刚肠傥犹热，未免顾破甑。", 
            "江湖不寂寞，或者天可胜。"
        ], 
        "title": "送胡瘦篁侍御出京", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "水光明灭入高寺，戴雪西山耀天际。", 
            "推窗满眼是江湖，今日江亭最清丽。", 
            "江亭佳处在一旷，十丈车尘隔人外。", 
            "下车登阁似登山，步步层层带吟思。", 
            "林梢草根动黄绿，观阙遥空隐丹翠。", 
            "清谈何必遽流涕，坐送斜阳足馀味。", 
            "小丘迤北特孤耸，于此置楼有殊致。", 
            "若能张镜吸山光，卧看方知胜閒对。", 
            "我来数旬本闲客，况值胡公怀去志。", 
            "诸贤傥念会合难，莫惜看花数联袂。"
        ], 
        "title": "二月二十二日集陶然亭", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "勃然犹如生，见此万人敌。", 
            "善以少击众，当者皆辟易。", 
            "平吴方奋飞，援楚俄折翼。", 
            "勇烈真嘉名，千载想风格。"
        ], 
        "title": "题合肥张勇烈公树珊画像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "明人尚阁帖，香光始一变。", 
            "国朝竞学董，阉然似乡愿。", 
            "梦楼尤侧媚，腼作吴姬面。", 
            "姬传稍劲秀，董鬼终入腕。", 
            "后来有南园，纵笔绝傲岸。", 
            "纷纷女郎耳，此士真好汉。"
        ], 
        "title": "马通伯属题姚惜抱刘石庵行楷卷子 其一 姚卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "安吴论书家，欲下石如拜。", 
            "邓书殊非雅，恶札岂可耐。", 
            "石庵号蕴藉，堆墨作狡狯。", 
            "未若何道州，斫陈不挂铠。", 
            "何笔晚苦骄，嵬騀近俗态。", 
            "出林喻飞鸟，我意在无碍。"
        ], 
        "title": "马通伯属题姚惜抱刘石庵行楷卷子 其二 刘卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "微阴三月三，草生水初活。", 
            "相将趋水次，天影与波阔。", 
            "春水似胜秋，冰释未匝月。", 
            "水边虽无人，春气自发越。", 
            "畏庐商画稿，最取山一抹。", 
            "林间窣堵坡，势若涌木末。", 
            "嬉游甘适野，聊散冲冠发。", 
            "肉食者谋之，榱栋崩且折。", 
            "吾侪归何党，曷不乐今日。"
        ], 
        "title": "三月三日林山腴招集南河泊", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "文忠立朝端，正人所依附。", 
            "国家有大计，立断无所顾。", 
            "平生惟朴直，异域亦爱慕。", 
            "巍然咸同间，赖此中流柱。", 
            "寂寥山水笔，冲厚意何裕。", 
            "好将配文节，艺事道已寓。"
        ], 
        "title": "张小帆中丞属题文文忠山水小幅", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "韬庵被徵晚入朝，海内相贺仰名德。", 
            "日下特开礼学馆，大事相援天下溺。", 
            "中古以降家天下，三纲五常有误释。", 
            "纷纷聚讼见己小，去圣万里犹面壁。", 
            "叔孙自谓知世变，两生抱古吾益惑。", 
            "周监二代尚博采，墨守一孔岂为得？", 
            "诸儒读书亦云广，所患淑世乏高识。", 
            "夷之墨者欲见孟，道有不同孰能直？", 
            "先生用意酌宇宙，软语当使众喙息。", 
            "却怜结习终未除，长避路尘亲水石。", 
            "西涯一角真冷地，泽畔行吟暂閒适。", 
            "与游不必尽朝士，眷眷遂至夕阳匿。", 
            "袁丝籍福今俱老，安能随俗矜枉尺！"
        ], 
        "title": "韬庵招集积水潭", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "幼慕汤阴节，日夜搜稗史。", 
            "壮过临安坟，愤慨看湖水。", 
            "诗词实隐秀，翰墨多可喜。", 
            "玩印几摩挲，哀公如象齿。"
        ], 
        "title": "题岳飞名印", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "刚父今荼山，诗法有所受。", 
            "五言最沈著，意度一何厚。", 
            "读之每叹息，风味如中酒。", 
            "春归诗社晚，惘惘三月后。", 
            "驱车白纸坊，赏此楸株丑。", 
            "丁香裁及檐，讵出王朱手。", 
            "壁间摩唐石，马厩迫隘湫。", 
            "风流一消歇，文字亦何有。", 
            "劳生过白驹，危局化苍狗。", 
            "且极一日乐，今日可无负。"
        ], 
        "title": "四月二日曾刚父招集崇效寺", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "启棺一视真长决，面色如生识汝哀。", 
            "四十九年缘顿尽，不留十日待人来。"
        ], 
        "title": "闰二月十日中照以微疾卒于沪寝偕景垂自青岛航海十八日到沪", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "亲受《尚书》乙庵叟，共尊圣祖海藏楼。", 
            "商量志业春秋在，欲仗先生诉九幽。"
        ], 
        "title": "西本省三挽诗", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "手张孔翠惜鬖鬖，此画曾过夜起庵。", 
            "且傍寒泉避牛触，徘徊五亦厌东南。"
        ], 
        "title": "日本渡边晨亩求题所画孔雀展屏", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "《春秋》空抱尊王志，未有山阳史笔功。", 
            "破晓穿林来一揖，暗愁文字掩英雄。"
        ], 
        "title": "岩田爱之助俱游圆山公园入长乐寺访赖山阳墓", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "去来谁梦复谁真，丛菊年年伴此身。", 
            "又是残秋增怅惘，循廊来觅看花人。"
        ], 
        "title": "循廊", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "凄清月色无今古，寂寞人间有死生。", 
            "雾阁云窗忽今夕，祇将涕泪送西倾。"
        ], 
        "title": "十月十五夜落月", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "一街寒月光如水，七十老翁夜独醒。", 
            "回首年华无觅处，漫从文字乞馀灵。"
        ], 
        "title": "正月十五夜", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "乱后难为山水游，好将游兴画中收。", 
            "为君更语读书乐，祇对青山不下楼。"
        ], 
        "title": "犀园读画图", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "突围失去得其半，何意累年还复归。", 
            "他日功成名遂后，当令坐客想馀威。"
        ], 
        "title": "杨一斋所藏颜鲁公三表帖", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "自写衰容项孔彰，朱家画本意堪伤。", 
            "老夫未合称遗老，待拨江山反少康。"
        ], 
        "title": "题项墨林朱画山水", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "抹月批风奋笔初，矜唐抑宋力争馀。", 
            "诗人小雅今何在，欲袖葩经问逊庐。"
        ], 
        "title": "张翼桐求题逊庐诗思图", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "画笔诗心秀气钟，含毫不待守南宗。", 
            "罗江娇女閒调粉，夺得清湘雪后峰。"
        ], 
        "title": "题韬庵第六女敏修所作山水", 
        "type": "绝句", 
        "yun": "冬"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "六十年来迹孰寻，惊闻把臂又双林。", 
            "含情莫问同光事，祇有西山雨意深。"
        ], 
        "title": "和立之极乐寺坐雨韵", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "褒余刻石杨淮表，劲瘦无波异汉分。", 
            "每到东西成别派，还从姑墨證斯文。"
        ], 
        "title": "马诗癯求题刘平国拓本", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "同洲二帝欲同尊，六客同舟试共论。", 
            "人定胜天非浪语，相看应不在多言。"
        ], 
        "title": "淡路丸舟中", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "谅为烈士当如此，负咎方知疾恶深。", 
            "意气人生忽相感，惟将节义见胸襟。"
        ], 
        "title": "赠甘粕大尉", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "天戴空桐海度辽，高原无际见盘雕。", 
            "廿年热血心头贮，犹向寒宵作怒潮。"
        ], 
        "title": "旅顺杂诗 其一", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "冬暖通宵雨似绳，回风忍作雪飞腾。", 
            "人閒遇事憎迟钝，造化雕镵恐不胜。"
        ], 
        "title": "旅顺杂诗 其二", 
        "type": "绝句", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "弥天四海尽虚名，西抹东涂让后生。", 
            "七十老翁閒抱膝，思量次弟便收京。"
        ], 
        "title": "旅顺杂诗 其三", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "繁霜减觉鬓毛侵，揭日移山尚有心。", 
            "狂煞拿翁自天纵，字书难字不曾寻。"
        ], 
        "title": "旅顺杂诗 其四", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "地辟天开待钜观，争教理会到儒酸。", 
            "莫从鼠窟营生活，敢请诸贤放眼看。"
        ], 
        "title": "旅顺杂诗 其五", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "新绿新晴暗几层，小亭斜日有谁登？", 
            "窗间阁笔沈吟者，席捲燕云且未能。"
        ], 
        "title": "杂诗 其一", 
        "type": "绝句", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "庭除得柳廿三株，两架残书便有馀。", 
            "回首海藏五千卷，何年还我旧楼居。"
        ], 
        "title": "杂诗 其二", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "行在朝朝事早朝，渐看垂柳踠长条。", 
            "不须坐待秋风起，已觉先生短鬓凋。"
        ], 
        "title": "杂诗 其三", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "双柳骈枝四丈馀，披云拂雨阴前除。", 
            "凭谁共话南阳路，一树当门恐不如。"
        ], 
        "title": "杂诗 其四", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "林外明霞一霎明，满庭柳浪碧云生。", 
            "西风妙解销残暑，祇在萧萧带雨声。"
        ], 
        "title": "杂诗 其五", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "曹瞒啖葛浑无赖，运甓陶桓可笑人。", 
            "夜起庵中人老矣，不须辛苦损天真。"
        ], 
        "title": "杂诗 其六", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "廿年夜起迹堪寻，习苦如忘老渐侵。", 
            "冲雨冲风浑不避，一生吃著那关心。"
        ], 
        "title": "杂诗 其七", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "赫赫行天雷乍惊，庭中大鸟正飞鸣。", 
            "周公葛相犹耽巧，流马南车次第成。"
        ], 
        "title": "杂诗 其八", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "古有《南方草木状》，谁从北地考芳芜。", 
            "西村博物应难及，何异亲披《尔雅》图。"
        ], 
        "title": "题西村真琴博士所写满蒙草类虫类二卷 其一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "吟思谁如黄鲁直，一篇《演雅》绝新奇。", 
            "老父欲觅寒虫语，也有鸣秋几卷诗。"
        ], 
        "title": "题西村真琴博士所写满蒙草类虫类二卷 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "研朱正读《韩非子》，北院同居几晦明。", 
            "恰似祖生呼越石，联床屡起论鸡声。"
        ], 
        "title": "题于晦若手书卷子", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "危矶赴水作孱颜，二水萦回见带环。", 
            "槛外千帆皆入阁，城中万户总依山。", 
            "廿年蓝褛归殊远，一老经营事已艰。", 
            "恨杀江流偏到海，端令忧患满人间。"
        ], 
        "title": "八月六日携炳垂二子登晴川阁", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "秋风吹客武昌城，夏口新霜著木赪。", 
            "楚月初开依薄雾，江流乍落动寒声。", 
            "平生幽兴端难遏，投老名场暗自惊。", 
            "忧患如山容一罅，聊凭佳酿醉阿兄。"
        ], 
        "title": "呈栗兄（十月十三夜月下作）", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "西北空忧倚盖倾，伤心诸子共时名。", 
            "先登已作行间气，定论终推牖下荣。", 
            "著述蚤成酬短景，风流顿尽薄馀生。", 
            "兰膏煎后天年夭，一叹吾徒意未平。"
        ], 
        "title": "闻江建霞京卿卒于苏州感赋二首 其一", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "诏书夕下震朝端，江郑同登世所看。", 
            "不出固应全首领，独存真欲裂衣冠。", 
            "龙颜日角萦魂梦，玉宇琼楼警岁寒。", 
            "极目茫茫天又阔，泪河莫为助波澜。"
        ], 
        "title": "闻江建霞京卿卒于苏州感赋二首 其二", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "槛外江涛风动天，梅酣阁暖又经年。", 
            "长愁可复知闲味，不饮那堪近酒边。", 
            "阅报终朝成抵几，收身上策祇求田。", 
            "善夫老去空摩杜，雪涕何从拜杜鹃？"
        ], 
        "title": "阅报", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "才销岸雪转江风，便觉春寒意不同。", 
            "澹澹轻云随薄日，微微远岫出遥空。", 
            "孤怀喧寂元无著，世变新陈各自工。", 
            "物外但教容七尺，莫将目力送归鸿。"
        ], 
        "title": "春寒", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "题名岩腹墨犹濡，惘惘相看入画图。", 
            "一段烟云成故事，十年江汉老今吾。", 
            "钟山游侣踪谁继，乾道诗人世已无。", 
            "剩就徐郎求拓本，霜松雪竹共模糊。"
        ], 
        "title": "定林访碑图为徐积馀题（丙申六月余亦同游）", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "岁阑人意苦难春，春入枝头最动人。", 
            "已借风霜成烂漫，那教桃杏比精神。", 
            "檐前索笑寒侵手，楼角寻诗雪满身。", 
            "欲识吴姬须秉烛，摇红影里定谁真。"
        ], 
        "title": "红梅 其一", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "浓香竟日绕房栊，绝爱横斜几簇红。", 
            "疏干自生画本外，真花宜著镜屏中。", 
            "春回小阁诗初就，暖入朱唇笛未终。", 
            "却恐先开还易落，从渠带醉倚霜风。"
        ], 
        "title": "红梅 其二", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "冷落诗人瘦不辞，风怀销尽费维持。", 
            "断桥流水相逢地，绝代朱颜一笑时。", 
            "梦到江南花艳艳，书来乡国树垂垂。", 
            "眼明正觉吴妆好，莫为微赪讶玉肌。"
        ], 
        "title": "红梅 其三", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "一段幽光初破冷，数枝奇色已含胎。", 
            "正教雪重终难压，猛觉春酣祇半开。", 
            "酒醒乍惊翠羽坠，词成便换小红回。", 
            "谁怜省识东皇后，耿耿丹心独未灰。"
        ], 
        "title": "红梅 其四", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "南来谁信北归难，分手想看鼻屡酸。", 
            "天外惊疑沈帝里，江头憔悴病郎官。", 
            "馀生家国终多负，当日名流略已残。", 
            "去去吾侪须忍泪，盈眶犹热莫轻弹。"
        ], 
        "title": "送子培北上", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "湖波淼淼欲漂山，浅阜酾湖辨绿湾。", 
            "初口渐依帆影出，晓风乍拂蓼枝还。", 
            "渔村销夏藏江浒，驿路连云贯楚关。", 
            "可念湘乡诸子弟，祇凭身手入兵间。"
        ], 
        "title": "泊舟滠口观湘鄂援军北行", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "长兄置酒菊花黄，阿妹归来共一觞。", 
            "物外年华才四十，眼前风景是重阳。", 
            "思亲何处寻京国，问我还应话武昌。", 
            "知否倚楼人渐老，江风吹雁不成行。"
        ], 
        "title": "九月初四日萱妹四十生日栗兄置酒作诗胥及柽弟皆作一律寄之", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "三年伏处绝艰辛，赴死终伤志未伸。", 
            "四海朋交俱失望，一门兄弟自成仁。", 
            "高林奋笔倾酸泪，张卓函书带战尘。", 
            "莫怪褒忠殊不及，朝衣东市是何人？"
        ], 
        "title": "伤寿伯茀仲茀", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "神京烽火莽连云，爱子书来隔虏氛。", 
            "魂梦飞扬多幻想，道途惊绝入传闻。", 
            "栖栖江汉诗人老，去去家山落日醺。", 
            "剩有哀情似熙甫，一篇思子缀奇文。"
        ], 
        "title": "陈叔伊次子声渐殁于天津之乱叔伊自为哀辞使余题其后", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楚山尽作晓云横，惊浪偏含急雪声。", 
            "泼墨江天如薄暮，凝寒楼阁转虚明。", 
            "钓蓬敛岸行踪杳，冻羽喧枝坠影轻。", 
            "不是徽之倦乘兴，恐将干谒损诗情。"
        ], 
        "title": "十一月二十七日雪中作", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "冻苔渐活到梅根，暖日摇波出岸痕。", 
            "客里春光生怅望，鸥边山色易黄昏。", 
            "嵚崎已觉人堪笑，强聒终嫌舌尚存。", 
            "江汉思归归未得，腐儒何必属乾坤。"
        ], 
        "title": "江汉", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "一生相见祇三年，后有千秋付杳然。", 
            "吾党已孤胡见夺，海滨欲老更无缘。", 
            "卷怀独觉天民贵，讲学还怜士气坚。", 
            "遗墨数行题岁尽，可堪追答向重泉。"
        ], 
        "title": "挽何梅孙", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "坐觉楼前江水深，江风收雨动高林。", 
            "半规凉月通宵色，一枕劳生向晓心。", 
            "故里欲归真自誷，幽忧为疾独难禁。", 
            "好怀不惜消沈尽，那向人间罪陆沈。"
        ], 
        "title": "四月二十日夜起", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "早从吴下羡风情，晚落幽燕重老成。", 
            "玩世坐令奇气尽，救贫却怪长官清。", 
            "同游馀味关怀抱，分手微言隔死生。", 
            "亲见仓皇西狩日，恨君无命待还京。"
        ], 
        "title": "闻吕秋樵卒于开州", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "入门忍泪独彷徨，人事难追恨更长。", 
            "谁遣中年判存殁，翻成逆旅对孤孀。", 
            "鲁山巷口秋风碧，襄水城头晚照凉。", 
            "回首梯云云断处，连宵归梦堕苍茫。"
        ], 
        "title": "汉阳视嫂侄等", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "木落云荒短景催，江号楼迥暮空哀。", 
            "北风吹客忽已晚，壮岁辞人殊不回。", 
            "兀兀祇成天共醉，茫茫始信世无才。", 
            "三年魏阙休回首，极目嵯峨是债台。"
        ], 
        "title": "十一月十四日北风欲雪登楼作", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "黄鹄依然对逝波，倚栏千古一蹉跎。", 
            "沧江势为高楼曲，楚客愁因落日多。", 
            "武汉上游自形胜，官胡遗庙偶经过。", 
            "书生枉负登临眼，奈此东南半壁何。"
        ], 
        "title": "登黄鹤楼", 
        "type": "律诗", 
        "yun": "歌"
    }, 
    {
        "author": "郑珍", 
        "era": "清", 
        "subtype": null, 
        "text": [
            "嬴政信横绝，恶极福有余。", 
            "兰池盗空窘，投筑身转诛。", 
            "荆卿好匕首，引揕偏绝裾。", 
            "惜哉博浪椎，又误伤副车。", 
            "匪独人力穷，神亦难铲除。", 
            "英娥鼓怒飙，不能溺独夫。", 
            "转令湘山树，见赭千刑徒。", 
            "此中有天意，掩卷徒长吁。"
        ], 
        "title": "读《始皇本纪》", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "忆我去年春，二月初四吉。", 
            "将就礼部试，束装指京室。", 
            "酸怀汝祖母，不忍见子别。", 
            "倚橧饲么豚，泪俯彘盘抹。", 
            "此时汝小蠢，尚是混沌物。", 
            "艰苦徒万里，无才分宜黜。", 
            "岂知出门后，慈念益悲切。", 
            "前阡桂之树，朝暮指就齧。", 
            "子身向北行，母目望南咽。", 
            "旁人强欢慰，止令增感怛。", 
            "所幸越七日，先生尔如达。", 
            "半百甫为祖，忻忭那可说。", 
            "乃令念儿心，渐为抱孙夺。", 
            "吁嗟赖有此，不尔得今日。", 
            "生女信为好，比邻不远出。", 
            "为纪晬盘诗，悲忻共填结。"
        ], 
        "title": "芝女周岁", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "奔山东南来，蜿蜒欲度水。", 
            "资邵不相让，并力遏之止。", 
            "怒石峭林立，巉撑兀熊兕。", 
            "危础出绝壁，飞甍影潭底。", 
            "下眩深涡回，前俯古塔峙。", 
            "孤云挂厓树，渔艇悬沙觜。", 
            "万柳暗江天，千帆隐城雉。", 
            "遐迩豁晞瞩，洵哉兹亭美。", 
            "同游痴翁后，挥洒亦莫比。", 
            "请为卧游计，画稿吾先拟。"
        ], 
        "title": "同黄小谷（家达）登双清亭", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "朝别柳司马，暮拜元道州。", 
            "濑齿寒泉水，濯足清湘流。", 
            "春风挈船好晴日，拊髀跃入浯溪游。", 
            "浯溪何在在湘浒，胜游未易更仆数。", 
            "初缘苔磴踏莎行，碧尘里烟浓楚楚。", 
            "户以石门檈以桥，隔阂其内涉无睹。", 
            "度桥而南忽异常，千章嫩盖蒙堂隍。", 
            "幽飔澹霭落香雨，缘云堕地山皆凉。", 
            "中有次山旧日樟，枝所到处天无光。", 
            "扶来小峰欲上翔，若翼伏卵苦佩囊。", 
            "𢈪亭紫桷出峰顶，下视乃在枝间藏。", 
            "由樟西行百余尺，摩崖阴风动心魄。", 
            "三百六十生铁虬，影写江天光照壁。", 
            "墨精阅勺走殊怪，至今柳印压手擘。", 
            "前明亦有中兴颂，姓字谁某漫莫识。", 
            "瞿家玉筋临崖东，鲛胎老皮嵌紫茸。", 
            "蛓毛蜭茧四卫护，不许摩拓伤其峰。", 
            "皤书颠笔接不暇，足直目眩成老翁。", 
            "一群乳虎阻去路，手擘寸线回盘中。", 
            "绣沓罗蒙罩云麓，惊入洞房睡初足。", 
            "春流溪水花溶溶，满耳丁当漱寒玉。", 
            "峭石叠起珊瑚枝，铁网槎枒瘦无肉。", 
            "红亭鼎峙上下石，万颗斜阳点丹绿。", 
            "出最上亭钞厥旁，乃登峿台颠中央。", 
            "天置橙榻不砻琢，广脩可坐百人强。", 
            "台唇窊尊古藓镶，尊底万丈浮清湘。", 
            "尊中凝脂白如霜，疑是元子残酒浆。", 
            "此时傲气横八极，叉腹大卧望昊苍。", 
            "不觉今古入奇怀，风雷摆宕虮虱肠。", 
            "笑向云中数招手，拍拍窊尊叫聱叟。", 
            "何必相逢孟武昌，始汎抔湖一樽酒。", 
            "当日能昏昏死阿𡡉，乃见天王下殿走。", 
            "感时忧国颂嗣皇，事有至难寓忠厚。", 
            "文章经济付一漫，山水伤心旌吾有。", 
            "黄云动地悲风来，同游者子皆归哉。", 
            "右堂书鬼转清啸，旧居空见高坟堆。", 
            "小子不知独何事，幽兰暗结红玟瑰。"
        ], 
        "title": "浯溪游", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "郴州校士地，乃为虫沙国。", 
            "子孙结千忆，与人争颓宅。", 
            "形比肌蛷小，足亚马蚿百。", 
            "缭础扰地罽，蜿垣出户阈。", 
            "竟日俯仰间，跂跂而脉脉。", 
            "坐立左右顾，审器后饮食。", 
            "时或坠科头，蠕动忽呀赫。", 
            "夜来最恐惧，屡魇入床箦。", 
            "可怜裸虫长，生受蠢动厄。", 
            "圣王除狸物，赤犮有专职。", 
            "则此蠉行者，戮尽理亦得。", 
            "孔子作春秋，斧钺甚严覈。", 
            "螽蜚不为灾，且不书于策。", 
            "此非能毒螫，异虺与杜白。", 
            "罪但形可畏，咄咄逼人侧。", 
            "其征谁使然，大蠹实膺责。", 
            "之虫又何知，而代伏诛殛。", 
            "驱之使远去，物我庶两适。", 
            "薰以硫雄烟，助以朮艾力。", 
            "更以蜃灰水，洒彼屋与隙。", 
            "水干烟亦消，依旧缘四壁。", 
            "百虫嬴将军，无乃故使迫。", 
            "莫侮周郎少，请从赤壁役。"
        ], 
        "title": "郴之虫次程春海（恩泽）先生韵", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "斧柯腹烂老龙死，碧瞳破地走龙子。", 
            "神渊自楗北壁钥，壄石踊胜压珠市。", 
            "暗潮濥濥踰岭南，毕弗凸透五盖山。", 
            "雷磞电磹蓄蟾鹆，白虎固抱黄睛耽。", 
            "呜𠛎咽剪堕臧谷，夜半无人玉灵哭。", 
            "冤精耿耿射城谯，摘岩冠拜郴州牧。", 
            "老夔昼鼾不及闻，尅遣持节即墨军。", 
            "温肌腻乳晕光泽，狻猊胄软搀香云。", 
            "黯澹滩头凤皇鷇，是君席间同乡友。", 
            "忍使怨觖作附庸，石即能言杜其口。", 
            "绿珠端捧当帘钩，红蕉气韵纤笋修。", 
            "小湘山鬼碎黄褐，偷觑欲攫投大幽。", 
            "琦瑰乃挺荒遐地，壮夫空识数丁字。", 
            "斩膘剥络始见材，瀵底深囚岂天意。", 
            "异时请看岩户集，郴人笑歌端人泣。", 
            "不见宏农陶家儿，至今配食陈公密。"
        ], 
        "title": "五盖山砚石歌赠曾石友（钰）刺史并序", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "青莲葬尸鱼腹里，少陵复作饫死鬼。", 
            "可笑亘古两诗人，死亦古今绝无比。", 
            "刘呴小儒不足责，余意端嗤宋公子。", 
            "阻水一篇岂未见，荒唐亦复沿旧史。", 
            "悲哉此老入暮年，君民泪尽江湘沚。", 
            "稷契功名付浩叹，老丑向人嗟可耻。", 
            "新知济济遍海内，寒暄不救沟壑死。", 
            "牛肉白酒致荒江，快啖苦觉人情美。", 
            "岂知贤令好礼教，后人顾将鸩毒视。", 
            "嗟嗟忌刻实天意，巨妄诬贤小者耳。", 
            "君不见东山太白女无归，宗武湖湘为乞儿。"
        ], 
        "title": "经耒阳", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "轻舟发衡邑，风日不相左。", 
            "石鼓郭北外，即之在一唾。", 
            "白鹿四讲院，此足作辅佐。", 
            "更值江山胜，万金岂能货。", 
            "右俯湘波清，左看蒸流过。", 
            "破池插水会，崷崒气不挫。", 
            "幽亭恣游目，欲倡寡余和。", 
            "阑砌忽西日，竹影来个个。", 
            "我生骨少媚，所如辄坎坷。", 
            "小住苟为佳，便怀卜终卧。", 
            "此地经唐贤，诛芧展岩课。", 
            "朱张继文会，瞻望跂无奈。", 
            "草木犹余馨，而何靳顽懦。", 
            "恭读晦翁书，语若新告播。", 
            "丈夫宁不然，谁能拔寒饿。", 
            "自抚事畜身，长愁贫鬼贺。", 
            "安即脱婴状，岩栖振寙惰。", 
            "藉骋半日乐，思复一饷坐。", 
            "山灵逼客行，岸阴结难破。", 
            "下舟独回望，已觉斗尘涴。"
        ], 
        "title": "游石鼓书院次昌黎《合江亭》元韵", 
        "type": "古风", 
        "yun": "个"
    }, 
    {
        "author": "郑珍", 
        "era": "清", 
        "subtype": null, 
        "text": [
            "我读先生古体诗，蟠虬咆熊生蛟螭。", 
            "我读先生古文词，商敦夏卣周酋彝。", 
            "其中涵纳非涔蹄，若涉大水无津涯。", 
            "捣烂经子作醢臡，一串贯自轩与羲。", 
            "下讫宋元靡参差，当厥兴酣落笔时。", 
            "峭者拗者旷者驰，宏肆而奥者相随。", 
            "譬铁勃卢铁蒺藜，戛摩擖攃争撑持。", 
            "不袭旧垒残旄麾，中军特创为鱼丽。", 
            "此道不振知何时，遂尔疲苶及今兹。", 
            "学语小儿强喔咿，雕章绘句何卑卑。", 
            "鸡林盲贾为所欺，传观过市群夥颐，厚颜亦自居不疑。", 
            "间有大黠奋厥衰，鼎未及扛膑已危。", 
            "其腹不果则力羸，其气不盛则声雌。", 
            "固宜宛转呻念尸，非病夸毗即戚施。", 
            "黄钟一振立起痿，伟哉夫子文章医。", 
            "当今山斗非公谁，种我门墙籓以篱，拥肿卷曲难为枝。", 
            "络之荆南驱使騑，野马复不受絷羁。", 
            "锡我美字令我睎，以乡先哲尹公期。", 
            "无双叔重公是推，道真北学南变夷，此岂脆质能攀追。", 
            "敬再拜受请力之，头童牙豁或庶几。", 
            "槐黄催人作丛罴，定王城下离舟维。", 
            "春风冬雪惯因依，出送抚背莫涕挥。", 
            "东流淙淙识所归，有质卖田趋洛师。"
        ], 
        "title": "留别程春海先生", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "怅然释帆去，望望长沙远。", 
            "湘水更深绿，日没汀洲晚。", 
            "昨夕桐华阴，今宵未应损。", 
            "离群忽百里，因风记缱绻。"
        ], 
        "title": "宿乔口柬同幕诸君", 
        "type": "古风", 
        "yun": "阮"
    }, 
    {
        "author": "郑珍", 
        "era": "清", 
        "subtype": null, 
        "text": [
            "爪上流汗珠，发梢生炎风。", 
            "歊气摄人髓，有声来烘烘。", 
            "瘦蛟叫沉潭，波心吟老龙。", 
            "江鬼走阴壁，哭死西日红。", 
            "龙女四五人，偏肩采芙蓉。", 
            "眷言携我手，擘浪还珠宫。", 
            "坐之水晶床，映以珊瑚栊。", 
            "回忆人间世，清凉迥不同。"
        ], 
        "title": "酷热吟", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "清浪四十里，独以恶石胜。", 
            "上如刀山立，怒挺索人命。", 
            "下藏万千剑，欲剚暗中刃。", 
            "一刻失要害，立见头腹迸。", 
            "舟子八牛力，经过最勇慎。", 
            "使篙无空著，目到手即应。", 
            "夺人出龙肠，拼身陷坚阵。", 
            "神使哑哑叫，乃贺脱陷阱。", 
            "旁岸数十家，横舟日伺侦。", 
            "但祝估船沉，攘货一呼进。", 
            "恃此闻有年，颓茅尚悬磬。"
        ], 
        "title": "清浪滩", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "凉飔动烟渚，净魄生夕林。", 
            "浣衣人独归，余情含空砧。", 
            "坐濯双白趺，真怀仍在襟。", 
            "微浪蹙细沙，沙乾浪旋侵。", 
            "不见白石郎，谁见沙浪心。", 
            "何意孺子歌，但为浊水吟。"
        ], 
        "title": "夜江濯足", 
        "type": "古风", 
        "yun": "侵"
    }, 
    {
        "author": "郑珍", 
        "era": "清", 
        "subtype": null, 
        "text": [
            "摵摵树声响，满山黄叶飞。", 
            "一双白蝴蝶，随我下翠微。", 
            "独往竹西路，坐观忘是非。"
        ], 
        "title": "步出东林", 
        "type": "古风", 
        "yun": "微"
    }, 
    {
        "author": "郑珍", 
        "era": "清", 
        "subtype": null, 
        "text": [
            "黄螾翻劫波，误落荒服外。", 
            "睚眦恚五岳，中原各尊大。", 
            "胸蓄不分涎，要唾尽始快。", 
            "日月不照灼，深閟神鬼怪。", 
            "吐泄夺造化，捖鍊鼓橐鞴。", 
            "天动九地裂，顿辟一世界。", 
            "雷电下搥撼，没楔却奔溃。", 
            "面帝弹不法，情天转嫪受。", 
            "顾留与遐土，广彼耳目隘。", 
            "不计数万载，莫能启鐍秘。", 
            "始见此谁子，魇死者应再。", 
            "十年诧灵境，寤寐骋神轪。", 
            "宿粮得阿舅，携小妹共载。", 
            "谽谺见巨口，俯瞟嚇焉退。", 
            "定魂下窞𥨍，䆗窱半明晦。", 
            "一声欬啸呼，响砰磅磞磕。", 
            "非雷而非霆，隐隐谼谼会。", 
            "举蕴照崆峒，广容数万辈。", 
            "耽耽深厦中，具千百状态。", 
            "大孔雀迦陵，宝璎珞幢盖。", 
            "钟鼓干羽帗，又杵臼磨铠。", 
            "虎狮并犀象，舞盾剑旌旆。", 
            "础楹棼藻井，釜登豆鼒鼐。", 
            "更龟鳖蛙蟾，及擂炮鍪铠。", 
            "厥仙佛菩萨，拱立坐跪拜。", 
            "携籧篨戚施，与𤿑瞽兀癞。", 
            "倒茄垂瓜卢，悬人头肝肺。", 
            "盘杅间橙榻，可以卧与靧。", 
            "人世尽织末，悉备谾壑内。", 
            "黠哉山之灵，乃逞兹狡狯。", 
            "残窦与剩穴，得一即胜槩。", 
            "视区区诸洞，实不直蒂芥。", 
            "如何老穷僻，似为地所画。", 
            "元柳目未经，陶谢屐不逮。", 
            "焉能驱夸娥，徙安行窝背。", 
            "持壶走大暑，壑谷指公在。", 
            "移山空浩然，发我惜奇嘅。", 
            "试假生铁笔，为尔破荒昧。", 
            "后来应有人，咄唶同感喟。"
        ], 
        "title": "已丑正月陪黎雪楼恂舅游碧霄洞", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "昨午点滴不成霤，入夜风雨揖山来。", 
            "朝看远水白于鹤，天垂野净无尘埃。", 
            "槲叶缘村腻没缝，麦穗压垄青成堆。", 
            "谁泼遥林十斛黛，树肥绿重山欲颓。", 
            "未闻雄鸠唤逐妇，尚见岭云黏不开。", 
            "雨脚肯愁未断绝，土膏正赖勤滋培。", 
            "去年眼不识冰雪，沃畬坼兆生草莱。", 
            "开岁屡得三日雨，天公亦闵黎农灾。", 
            "破田历适不保泽，水至立涸真可哀。", 
            "即今春序就垂尽，布种无地宁论栽。", 
            "田家望望急如火，一雨喜遍叟及孩。", 
            "短后晨坡不待沐，携犁荷把衣蓑台。", 
            "上田翻车响荦角，低陇叱犊声喧豗。", 
            "山人亦出行盘徊，沾衣湿屦踏岸苔。", 
            "天气阴阴杂花远，晓寒嫩嫩溪风回。", 
            "人烟稍出苦竹外，渔艇暗度青厓隈。", 
            "顾怪水轮昨何涩，此日速似千手推。", 
            "皇天助人在俄顷，欲任智力嗟难哉。", 
            "不知百鸟作何语，似诉中夜厄雨雷。", 
            "吾得丰年尔亦饱，尔曹莫怨翎翮摧。"
        ], 
        "title": "晓行溪上喜而吟", 
        "type": "古风", 
        "yun": "灰"
    }, 
    {
        "author": "郑珍", 
        "era": "清", 
        "subtype": null, 
        "text": [
            "谷雨方来雨如丝，春声布谷还驾犁。", 
            "斩青杀绿粪秧畦，芜菁荏菽铺高低。", 
            "层层密密若卧梯，外人顾此颇见疑。", 
            "足舂手筑无乃疲，我有二马君未知。", 
            "无腹无尾无扼题，广背方坦健骨支。", 
            "四蹄锐削啎齿齐，踏背立乘稳不危。", 
            "双缰在手左右持，马首北向人首西。", 
            "横行有如蟹爬泥，前马住足后马提。", 
            "后马方到前又移，前不举后后不蹄。", 
            "转头前者复后驰，人在马上摇摇而。", 
            "蹊田远过牵牛蹊，绝似软屐行蒺藜。", 
            "柳阴馈馌媚且依，木騠对卧不解饥。", 
            "晚风摇波蹙水脐，居然刷洗临清溪。", 
            "他日更借人乘之，踏花小郎黄骢嘶。", 
            "下鞍两髀红胭脂，□知老子粪种时。", 
            "一足各有一马骑，终身脚板无瘢胝。"
        ], 
        "title": "播州秧马歌并序", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "检阅不知晚，归襟赴夕凉。", 
            "流萤低共路，渔火远分光。", 
            "断续林风细，微茫草露香。", 
            "近篱无犬吠，镫月护山房。"
        ], 
        "title": "夜归", 
        "type": "古风", 
        "yun": "阳"
    }, 
    {
        "author": "郑珍", 
        "era": "清", 
        "subtype": null, 
        "text": [
            "明月本在东林间，不知何时走上天。", 
            "为贪杯酒未及顾，失尔去路无由攀。", 
            "惟见青空似碧海，琉璃万顷嵌银盘。", 
            "咫尺人天不相管，何况世外求神仙。", 
            "蓬莱瀛洲果何处，秦皇乃葬骊山边。", 
            "固知仙骨有时朽，惟尔飞光最长久。", 
            "西升东没无穷期，白免捣药延尔寿。", 
            "如何醒眼看世人，不伴玉皇饮天酒。", 
            "宋无忌，娥影珠，一日奔驰四万里。", 
            "何如花间倾玉壶，壶空醉矣还歌呼。"
        ], 
        "title": "月下醉歌", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "草树入岑寂，月迟还未来。", 
            "竹风泛萤至，清夜方悠哉。", 
            "已非暑中剧，乃复适所怀。", 
            "诵声何琅琅，镫红满高斋。", 
            "未觉太古远，萧萧眠缘苔。", 
            "审体已便足，烦营空尔佳。"
        ], 
        "title": "乘凉", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "秋山送客影萧萧，落拓吟魂不可招。", 
            "村店雨来天欲晚，行人方度杏花桥。"
        ], 
        "title": "行至静怀庄寄家", 
        "type": "绝句", 
        "yun": "萧"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "想到莫知其处去，睡成无可奈何来。", 
            "底缘水石亦煎煼，起对沙头阿滥堆。"
        ], 
        "title": "溆口晏起", 
        "type": "绝句", 
        "yun": "灰"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "醉灶明朝感客思，密缝衣已就烦挼。", 
            "九溪三浪平安过，欲乞灵鸦报阿㜷。"
        ], 
        "title": "泊雷尾", 
        "type": "绝句", 
        "yun": null
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "乌帽黄尘正月尾，晓风晴日吕仙祠。", 
            "车中一觉还山梦，正及村前饼熟时。"
        ], 
        "title": "过黄粱祠", 
        "type": "绝句", 
        "yun": "支"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "病里潜消满面沙，欲书一纸寄天涯。", 
            "踌躇已近春三月，却恐身先信到家。"
        ], 
        "title": "到京即病稍闲偶成", 
        "type": "绝句", 
        "yun": "麻"
    }, 
    {
        "author": "郑珍", 
        "era": "清", 
        "subtype": "七言绝句", 
        "text": [
            "相望南北半周天，此纸何由到眼前。", 
            "出处秖今并难道，滇花蓟树满愁烟。"
        ], 
        "title": "得雪楼舅新平书", 
        "type": "绝句", 
        "yun": "先"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "溪上寒生骨，行行手自磨。", 
            "萍红知鸭路，水暗认鱼窠。", 
            "石磴苍苔古，山门落叶多。", 
            "未应禅宿尽，钟梵共蹉跎。"
        ], 
        "title": "霜晓过禹门寺", 
        "type": "律诗", 
        "yun": "歌"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "崎岖安化道，甚似历蚕丛。", 
            "天半负棉白，人头悬石红。", 
            "竿船筒米饭，杉壁牯牛风。", 
            "渐起殊乡叹，艰涂况未穷。"
        ], 
        "title": "安化道中", 
        "type": "律诗", 
        "yun": "东"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "江行无百里，江景已多更。", 
            "问地难为字，经滩不计名。", 
            "败床眠白鲤，疏坞出黄橙。", 
            "欲识铜仁近，奇山满眼生。"
        ], 
        "title": "铜仁江舟中杂诗六首 其一", 
        "type": "律诗", 
        "yun": "庚"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "渐见寒流阔，居人两岸分。", 
            "潭光清漏石，山影绿摇云。", 
            "渔得沙头讯，炊香蛇尾闻。", 
            "向来风味熟，惆怅但离群。"
        ], 
        "title": "铜仁江舟中杂诗六首 其二", 
        "type": "律诗", 
        "yun": "文"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "铜舟三日惯，快若鸟轻钞。", 
            "诗待滩平写，书缘境胜抛。", 
            "生薪常失饪，寒菜旋充庖。", 
            "道里时相问，黔荆路已交。"
        ], 
        "title": "铜仁江舟中杂诗六首 其三", 
        "type": "律诗", 
        "yun": "肴"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "蛟龙非获罪，风水自无猜。", 
            "朝梦同炊熟，晨舟隔县开。", 
            "江鸣知雨到，鸭语觉村来。", 
            "半起先劳谢，閒鸥候岸隈。"
        ], 
        "title": "铜仁江舟中杂诗六首 其四", 
        "type": "律诗", 
        "yun": "灰"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "烂石通纤路，荒塘落堠泥。", 
            "潮收沙露尾，桨过水生脐。", 
            "鱼翠閒閒立，鹪青闪闪低。", 
            "劳生惭对汝，方忆漆园妻。"
        ], 
        "title": "铜仁江舟中杂诗六首 其五", 
        "type": "律诗", 
        "yun": "齐"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "景色辰阳变，风烟梦泽通。", 
            "山平趋落地，江远欲吞空。", 
            "旷岸一庵白，晴砧双妇红。", 
            "狂歌仍入楚，陈爪叹泥鸿。"
        ], 
        "title": "铜仁江舟中杂诗六首 其六", 
        "type": "律诗", 
        "yun": "东"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "可哭公安县，沈灾竟四年。", 
            "万家何处去，诸赋暂时蠲。", 
            "鱼鳖蟠庐墓，舟筒当上田。", 
            "更堪闻邑长，岁剩百千缗。"
        ], 
        "title": "公安", 
        "type": "律诗", 
        "yun": null
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "松滋前决口，闻尚驻工官。", 
            "四载已云久，一堤如此难。", 
            "春江宁禁涨，遗户得无殚。", 
            "寄语修防吏，盘飧尔固安。"
        ], 
        "title": "松滋", 
        "type": "律诗", 
        "yun": "寒"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "止觉百无路，来循夫子墙。", 
            "问门迷入径，冒雪立平冈。", 
            "流水去不息，此身行若忘。", 
            "谯楼灯火见，独自下苍茫。"
        ], 
        "title": "雪中度吴桥至郡黉", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "我何适兹土，忽忽忘其方。", 
            "如入裸人国，旧游文士场。", 
            "奇怀想不到，异俗穷堪伤。", 
            "久对翻疑梦，群山堕渺茫。"
        ], 
        "title": "者海铅厂三首 其一", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "无斯煎煆利，鬼亦掉头还。", 
            "墨井人声底，炉场夕照间。", 
            "百年无树影，众皱是灰山。", 
            "谁识荒荒顶，飞鸿爪自閒。"
        ], 
        "title": "者海铅厂三首 其二", 
        "type": "律诗", 
        "yun": "删"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "龟甬边炉宿，煤丁倚石炊。", 
            "妻儿閒待养，乔罐死犹随。", 
            "物力秪斯数，生涯能几时。", 
            "年年南北运，不见穷山悲。"
        ], 
        "title": "者海铅厂三首 其三", 
        "type": "律诗", 
        "yun": "支"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "旧识听莺处，红窗绿树间。", 
            "官无留宿诺，鸟与话春山。", 
            "昏晓一澄坐，针砭解破颜。", 
            "固知善为政，物亦共心闲。"
        ], 
        "title": "轩窗听莺", 
        "type": "律诗", 
        "yun": "删"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "月出碧山静，太虚云尽回。", 
            "闲房不寂寞，幽影共徘徊。", 
            "夜好得无客，琴馀堪续杯。", 
            "当关慎看户，莫放五更来。"
        ], 
        "title": "山房留月", 
        "type": "律诗", 
        "yun": "灰"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "古甃临高橘，清于晓露酣。", 
            "祝之歌泂酌，流出当分甘。", 
            "可减长公调，宁怀吴陷惭。", 
            "贞枝耐霜雪，长此荫澄涵。"
        ], 
        "title": "橘井饮泉", 
        "type": "律诗", 
        "yun": "覃"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "亭池不在外，丘壑愿无违。", 
            "六月此澄暑，一天凉浸衣。", 
            "况兼荷气满，更听雨声稀。", 
            "坐洗妙明藏，蜻蜓都忘归。"
        ], 
        "title": "荷池疏雨", 
        "type": "律诗", 
        "yun": "微"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "青山入官府，偃蹇高人风。", 
            "群揖此堂上，终朝云气中。", 
            "左招到诗板，右揽著书丛。", 
            "落落一峰傲，高寒森玉葱。"
        ], 
        "title": "虚堂接翠", 
        "type": "律诗", 
        "yun": "东"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "杰阁凭虚插，登临思邈然。", 
            "万山浮软翠，双鸟带遥天。", 
            "湖海酒肠兀，沧洲吟兴悬。", 
            "花源鸡犬近，暧暧隐葱芊。"
        ], 
        "title": "杰阁来青", 
        "type": "律诗", 
        "yun": "先"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "何年植斯树，意本取怀人。", 
            "与世留清荫，逃虚卧古春。", 
            "藤输贪樾美，瘿枕得凉新。", 
            "扰扰劳生梦，槐宫此悟真。"
        ], 
        "title": "古槐卧荫", 
        "type": "律诗", 
        "yun": "真"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "绕脚森头玉，垂晖仰母慈。", 
            "柔柔多好色，霭霭护新枝。", 
            "烟重稍逾亚，阴攒月到迟。", 
            "因君乐晨夕，为报素心知。"
        ], 
        "title": "业竹浮烟", 
        "type": "律诗", 
        "yun": "支"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "乘驲趋新野，挑灯作上元。", 
            "风声和铎隐，月色带尘昏。", 
            "箫鼓中州乐，滕囊蜀客魂。", 
            "夜深无意绪，岑寂引孤樽。"
        ], 
        "title": "新野上元", 
        "type": "律诗", 
        "yun": "元"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "一星长伴月，百里悄驱车。", 
            "独历群动表，如游天地初。", 
            "霜严须暗冰，梦碎胆时虚。", 
            "弟辈镫红底，还应倦读书。"
        ], 
        "title": "博望乘月赴裕州", 
        "type": "律诗", 
        "yun": "鱼"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "终古此深辙，长垣似古壕。", 
            "艰难郑州道，百里向成皋。", 
            "峡窄沙无外，车安马倍劳。", 
            "耕人在天上，奔走愧吾曹。"
        ], 
        "title": "出郑州", 
        "type": "律诗", 
        "yun": "豪"
    }, 
    {
        "author": "郑珍", 
        "era": "清", 
        "subtype": "五言律诗", 
        "text": [
            "女墙沙上见，此处认沙河。", 
            "落日城犹白，回风野自波。", 
            "路埋山脚展，地走树头科。", 
            "羸马当深辙，饥疲奈若何。"
        ], 
        "title": "沙河县", 
        "type": "律诗", 
        "yun": "歌"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "六年不试北风寒，又历人间行路难。", 
            "慰别漫云成仕宦，出门止解望平安。", 
            "沈阴累日天如合，积冻迷冈岁欲阑。", 
            "辛苦未旬吾已倦，计程八十到春官。"
        ], 
        "title": "贵阳寄内", 
        "type": "律诗", 
        "yun": "寒"
    }, 
    {
        "author": "郑际唐", 
        "era": "清", 
        "subtype": "五言律诗", 
        "text": [
            "作客归云乐，别人秋最难。", 
            "青衫仍短剑，黄叶满长安。", 
            "薄宦淹微禄，余情昵古欢。", 
            "寄言慰石友，此诺未应寒。"
        ], 
        "title": "送林心香南归", 
        "type": "律诗", 
        "yun": "寒"
    }, 
    {
        "author": "郑沄", 
        "era": "清", 
        "subtype": null, 
        "text": [
            "诘旦辞霞关，薄暮越枫岭。", 
            "危途极蜿蜒，深谷转荒梗。", 
            "时当积雨后，行冲湿云冷。", 
            "斜景无停晖，回飙有虚警。", 
            "远从双峰罅，稍辨只堠影。", 
            "巉巉欲崩石，兀兀最高顶。", 
            "我登力已疲，我仆力犹猛。", 
            "俄陵百丈梯，忽蹑九仞井。", 
            "中休势疑惰，蓄锐思一逞。", 
            "攀援杂藤葛，杳霭惑畦町。", 
            "霜林如美人，袨服不尚褧。", 
            "又如韶颜翁，觞罢春酩酊。", 
            "颇忆风雷朝，振响落悬瘿。", 
            "感时辄惊暮，念别益含哽。", 
            "蛮天梦不到，海峤路多迥。", 
            "苦辛伴童奴，栖遁愧箕颍。", 
            "何由免崎岖，垂堂日三省。"
        ], 
        "title": "枫岭", 
        "type": "古风", 
        "yun": null
    }, 
    {
        "author": "郑应球", 
        "era": "清", 
        "subtype": "七言律诗", 
        "text": [
            "淡泊无营意自宽，移家东郭近林峦。", 
            "鸟吟白日春前树，人整青山竹外冠。", 
            "张老已知成室美，渊明但取敝庐完。", 
            "由来物理难齐论，聊借鹪鹩信所安。"
        ], 
        "title": "移家", 
        "type": "律诗", 
        "yun": "寒"
    }, 
    {
        "author": "郑应球", 
        "era": "清", 
        "subtype": "七言律诗", 
        "text": [
            "世事浮沈付酒尊，海蟾高挂到衡门。", 
            "身依竹节常分影，梦绕花须欲断魂。", 
            "灯下书声乾宿蠹，耳中蛩语失悲猿。", 
            "怜才独有使君在，频檄诗篇过草垣。"
        ], 
        "title": "和宋明府村夜原韵", 
        "type": "律诗", 
        "yun": "元"
    }, 
    {
        "author": "郑应球", 
        "era": "清", 
        "subtype": "七言律诗", 
        "text": [
            "杀身取义古为程，世上浮云一羽轻。", 
            "松柏自能留正气，杨花终不是芳名。", 
            "青丝半缕悬寒月，碧冢双封吊暮鼪。", 
            "今日使君题赠尔，乌衣门巷觉峥嵘。"
        ], 
        "title": "节妇郑氏诗", 
        "type": "律诗", 
        "yun": "庚"
    }, 
    {
        "author": "郑应球", 
        "era": "清", 
        "subtype": "七言律诗", 
        "text": [
            "龟山日色冷长空，竹杖行吟醉晚风。", 
            "诗句都从閒里得，物情好向静时穷。", 
            "清潭照影澄云白，老树彫霜坠叶红。", 
            "可是逢秋悲宋玉，暮蝉环噪蕊珠宫。"
        ], 
        "title": "龟山晚眺", 
        "type": "律诗", 
        "yun": "东"
    }, 
    {
        "author": "郑孝德", 
        "era": "清", 
        "subtype": "五言律诗", 
        "text": [
            "燕山九月秋，相约梵宫游。", 
            "树密禅扉静，苔深曲径幽。", 
            "香云笼古殿，花雨入经楼。", 
            "上界西风峭，钟声傍晚愁。"
        ], 
        "title": "秋日偕蔡汝显游悯忠寺", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "沙陀独眼儿，初起势颇悍。", 
            "赴难虽有功，拒汴终不展。", 
            "局促居河东，四战岂长算。", 
            "契丹既背盟，幽州复中变。", 
            "爱女不能保，晋阳几输款。", 
            "徒知相斫尔，霸业去已远。", 
            "誉儿真暮气，三矢殊可悯。"
        ], 
        "title": "陈士可属赋李克用题字", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "相从追馀春，别近愿数见。", 
            "复此双栝下，谈谐接诸彦。", 
            "与君知渐深，片语辄称善。", 
            "未来孰能料，拭眼待千变。", 
            "吾谋适不用，坚壁勿浪战。", 
            "酒行言又发，何异弦上箭。"
        ], 
        "title": "赵尧生招集法源寺", 
        "type": "古风", 
        "yun": "霰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "书生自言痴，抑之愈郁勃。", 
            "视贼如虫鼠，安能为少屈？", 
            "半岩在京师，戆直善面折。", 
            "曾梅各敬惮，琦赛被攻讦。", 
            "世乱归抱书，抵死终不辍。", 
            "三诗好风味，行楷尤可悦。", 
            "展卷暗伤嗟，古道恐遂灭。"
        ], 
        "title": "题邵位西手书与戴醇士曾涤生梅伯言三诗卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "处世有百艰，胜天惟一德。", 
            "移冬以作春，视此石上柏。", 
            "节母行至高，健顺实殊特。", 
            "孤嫠振门户，贻训资简策。", 
            "诸孤得其孝，母气禀自昔。", 
            "交游尽英彦，声誉竞推激。", 
            "韩苏赋此画，取义各有适。", 
            "子瞻称天命，终始介如石。", 
            "退之羡平地，枝干遂万尺。", 
            "坚贞母以之，苏论诚不易。", 
            "吾当诵韩诗，馀庆真所积。"
        ], 
        "title": "曾士元求题其母节孝刘太夫人柏石画册", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "党人倡仇满，屠戮及妇孺。", 
            "享国诚有毒，无辜彼何与。", 
            "淩弱而暴寡，不义我所恶。", 
            "独怪亿万心，亦有亿兆诅。", 
            "蒸民丧懿德，孰可以理喻？", 
            "夷齐独叩马，忤世良弗顾。"
        ], 
        "title": "续海藏楼杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天下奇男子，惟有王保保。", 
            "平生惜此人，豪杰尽推倒。", 
            "谁能厉忠义，抗节誓不挠。", 
            "万人苟一心，群孽岂难扫。", 
            "丈夫纵失败，善死固有道。", 
            "首鼠深可憎，窟兔讵为狡？"
        ], 
        "title": "续海藏楼杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "君子尚不屈，尺蠖时求伸。", 
            "欲伸而暂屈，此义难喻人。", 
            "箕比行不同，所同在其仁。", 
            "不仁辞必屈，安能掩其真？", 
            "士穷见节义，颠倒非所闻。", 
            "向来谬扬抑，嚼舌吾何云。"
        ], 
        "title": "续海藏楼杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "官身有束缚，偾事非吾谋。", 
            "长沙获先去，一士天所留。", 
            "东华再阅月，兵气横穷秋。", 
            "悲风舍饭寺，独啸哀南州。", 
            "事急嗟无人，堪为朝廷羞。", 
            "泽生可共死，惜我非其俦。", 
            "举世轻忠义，苟全为高流。", 
            "谁能从重华，甘与鹿豕游。"
        ], 
        "title": "续海藏楼杂诗 其四", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "全家陷兵间，自意必离散。", 
            "登高望洞庭，方寸亦已乱。", 
            "大江接烽火，捲土纷惊窜。", 
            "儿垂得吾勇，挺身赴危难。", 
            "飘魂不成梦，噩耗丛万箭。", 
            "丁宁若死别，去去复何恋。", 
            "谁知能自拔，相见犹疑幻。", 
            "冥冥或使之，痛定从所愿。"
        ], 
        "title": "续海藏楼杂诗 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "楼前菊始花，楼上月又满。", 
            "填胸无底哀，花月空挂眼。", 
            "时事遽至斯，终身意未展。", 
            "奔车与覆舟，丘夷殆虚产。", 
            "行吟但袖手，生世苦已晚。", 
            "殊无阮籍狂，差似嵇康懒。"
        ], 
        "title": "续海藏楼杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吾心有是非，诗书为之主。", 
            "中含古性情，乖戾了无取。", 
            "世风忽扬尘，吹我堕何所？", 
            "举头失日月，震耳剧雷雨。", 
            "营营魂不昧，耿耿意自许。", 
            "欲呼平生亲，顾笑反予侮。", 
            "高楼外无地，掩捲成独语。", 
            "云垂鬼神黑，知己幸有汝。"
        ], 
        "title": "续海藏楼杂诗 其七", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "之官而北上，留京而南归。", 
            "屈曲使投閒，天欤非人为。", 
            "功名与节义，时论方背驰。", 
            "名教已扫地，何人能维持？", 
            "指心许苍天，一老乃慭遗。", 
            "徐行万马中，舍我噫其谁？"
        ], 
        "title": "续海藏楼杂诗 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "避兵真偷生，亡国方忍死。", 
            "非徒无死所，留眼将有视。", 
            "君王何所慕，弃国如敝屣。", 
            "天倾地维绝，举世悖人理。", 
            "老夫今焉归，投彼虎与兕。", 
            "磨牙复吮血，大乱从此始。", 
            "嗟君抱忠义，阿世深所耻。", 
            "伤心生日诗，不啻以自诔。", 
            "歌哭老更哀，意气付逝水。", 
            "惟应奋史笔，文献徵宋杞。", 
            "恶名彼何成，千秋诛竖子。"
        ], 
        "title": "十二月二十五日鉴泉示生日诗", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天意有所革，欲治必先乱。", 
            "黔首冥无知，驱之遂为幻。", 
            "贤达独违天，坚贞终不畔。", 
            "譬诸风雨晦，鸡鸣宁失旦。", 
            "狂愚方得时，明哲当自窜。", 
            "深居味此理，长歌白石烂。"
        ], 
        "title": "续杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "避世不见人，长望天与日。", 
            "天日彼何知，我意若有失。", 
            "人生似朝露，用意徒郁勃。", 
            "万形来入眼，闭目已自灭。", 
            "忌形未忘意，耿耿成内热。"
        ], 
        "title": "续杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "斯人非吾徒，闭户聊示绝。", 
            "纷纷稚且狂，为祸乃尔烈。", 
            "宗周何赫赫，竟为褒姒灭。", 
            "鹯獭实驱之，鱼雀彼何别。", 
            "老夫生不辰，坐视国被窃。", 
            "愿为伍胥眼，更向城门抉。", 
            "苟生诚可吊，囊底智未竭。", 
            "万一落吾手，犹得日月揭。", 
            "惟道援天下，就之有不屑。", 
            "放言自倾听，又用自怡悦。"
        ], 
        "title": "五十三岁生日放言", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "宴居何所念，一坐厉千劫。", 
            "半年不出户，世变方岌岌。", 
            "初不知有汉，魏晋亡愈急。", 
            "小园花事过，迸笋又戢戢。", 
            "绿深春已晚，惆怅风雨集。", 
            "客来或见唁，不语久于邑。", 
            "张君素相重，文字积慧叶。", 
            "染须事后生，愠色在眉睫。", 
            "彦回故名士，垂老乃被胁。", 
            "我曹宜深戒，晚节且孤立。"
        ], 
        "title": "张让三闻余不出枉视相唁且求作诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "入山恨不深，入林恨不密。", 
            "苟非达人者，此事殆难必。", 
            "去年在京师，恣意寻松栝。", 
            "一访仁慈寺，数过法源刹。", 
            "当时有所咏，出语极哀裂。", 
            "知音或先觉，果尔国不活。", 
            "吾曹当饿死，避世未为洁。", 
            "流离携短卷，俯仰愧明哲。", 
            "云间松层层，屋顶山齾齾。", 
            "世外多此境，不去定何说？", 
            "君今曷自题，遣意向幽绝。", 
            "梦中闻松涛，洒然解烦热。"
        ], 
        "title": "赵尧生侍御属题万松深处卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "京官称端四，节府推匋斋。", 
            "收藏甲天下，文采腾当时。", 
            "死忠诚得所，声价孰与齐？", 
            "平生辱见知，泣下视此题。"
        ], 
        "title": "金巩伯求题端午桥诗后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "闭目念家山，开眼顾已失。", 
            "谁言画非真，犹胜梦一瞥。", 
            "蜀山插天外，蜀士滞天末。", 
            "披图忽惊叫，还我旧岩穴。", 
            "林屋摹大痴，得意留此笔。", 
            "一朝君获之，松所见突兀。", 
            "居然得八九，注视神为夺。", 
            "重烦赵叟诗，说尽乡愁切。", 
            "中原正丧乱，骨肉殊存殁。", 
            "莫歌蜀道难，归思恐难遏。"
        ], 
        "title": "胡铁华求题大山松所画卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "久于南皮坐，习闻樊山名。", 
            "老矣始一见，赵璧真连城。", 
            "落笔必典赡，中年越峥嵘。", 
            "才人无不可，皎若日月明。", 
            "春华终不谢，一洗穷愁声。", 
            "南皮宿自负，通显足胜情。", 
            "达官兼名士，此秘谁敢轻。", 
            "晚节殊可哀，祈死如孤；", 
            "其诗始抑郁，反似忧生平。", 
            "吾疑卒不释，敢请樊山评。"
        ], 
        "title": "答樊云门冬雨剧谈之作 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "尝序伯严诗，持论辟清切。", 
            "自嫌误后生，流浪或失实。", 
            "君诗妙易解，经史气四溢。", 
            "诗中见其人，风趣乃隽绝。", 
            "浅语莫非深，天壤在毫末。", 
            "何须填难字，苦作酸生活。", 
            "会心可忘言，即此意已达。"
        ], 
        "title": "答樊云门冬雨剧谈之作 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "穷愁良易工，忧患宁爱好。", 
            "奋飞抉世网，结习犹烦恼。", 
            "午怡论诗骨，见谓饥不饱。", 
            "心知小潺湲，河海愧浩渺。", 
            "何期樊山老，闽荔喻益巧。", 
            "荔甘而诗涩，唐突天下姣。", 
            "庶几比谏果，回味得稍稍。", 
            "嗜涩转弃甘，攒眉应绝倒。"
        ], 
        "title": "答樊云门冬雨剧谈之作 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "贤者当辟世，其次乃辟地。", 
            "故山虽见招，居之殊不易。", 
            "看君展此图，中有经天泪。", 
            "终年不下榻，神往属天际。", 
            "别来值翻覆，未死幸相视。", 
            "当时谓必尔，果尔岂足异。", 
            "吾侪即山鬼，能知一岁事。", 
            "相携山之阿，风雨娱昼晦。"
        ], 
        "title": "沈子培属题山居图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "性情挟礼义，勃然在一发。", 
            "百世犹兴起，壮哉此贤匹。", 
            "君臣与夫妇，同尽意何决。", 
            "似含厌世旨，弃浊自成洁。", 
            "知君百战馀，视死远胜活。", 
            "功名出至哀，垂老郁劲烈。", 
            "苟非断脰举，殊负一腔血。", 
            "平生信诗书，助汝舍生热。", 
            "中原今何世，谁复识名节？", 
            "纲常既沦丧，廉耻遂澌灭。", 
            "闻风独酸鼻，感动为悽绝。", 
            "低回诵遗篇，梦魂逐豪杰。"
        ], 
        "title": "吊日本大将乃木希典诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "金陵往来二十年，梦落复成桥水边。", 
            "疏林丛竹隔水看，蒋山如屏当我前。", 
            "此园未成先造意，剪取溪水收云烟。", 
            "缚茅编篱极惨淡，口不能道心谓然。", 
            "眼前风景人未觉，引子入胜中有天。", 
            "来游何止千百辈，谁者领略真萧闲。", 
            "我去复来如燕子，濠堂无处寻巢痕。", 
            "喜君久为此园主，收拾世事归诗篇。", 
            "岂知兴亡一弹指，故国安在园空存。", 
            "君虽未归归亦得，但恐百感伤心魂。", 
            "图成哀歌予和汝，默数旧恨毋多言。"
        ], 
        "title": "题吴鉴泉鉴园图 有序", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "帅师次苍梧，未及酌冰井。", 
            "尝自比漫郎，戎旃亦踰岭。", 
            "君作漫泉亭，心若隐之冷。", 
            "相看真逸民，刻诗娱晚景。"
        ], 
        "title": "金溎生武祥属题所著书三种 其一 题《冰泉唱和集》", 
        "type": "古风", 
        "yun": "梗"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "纸城而铁人，壮哉刘防禦！", 
            "赤溪考铜鼓，作书表其墓。", 
            "邪说方弥天，势若蚩尤雾。", 
            "子书岂《春秋》，欲使乱贼惧。"
        ], 
        "title": "金溎生武祥属题所著书三种 其二 题《表忠录》", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "安节义不屈，自称王坚子。", 
            "战死非徒忠，孝者亦视此。", 
            "石公与金叟，吊古郁微旨。", 
            "名教既扫地，背义何所耻。"
        ], 
        "title": "金溎生武祥属题所著书三种 其三 题《思忠录》", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "亡国大夫诚可耻，避居海滨幸逃死。", 
            "本心未死有鬼神，纵抱遗经亦妄耳。", 
            "少年各欲立奇节，老大落魄乃至此。", 
            "苟活仍遭举世非，杜门犹被千夫指。", 
            "君诗博引到古人，身世略同定谁比。", 
            "彦回名德既不昌，何用长生贪久视。", 
            "幼安元亮或庶几，风雨鸡鸣见君子。"
        ], 
        "title": "答左笏卿并示介庵", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "崇祯定逆案，阁臣居其四。", 
            "生祠谁书碑，二水败以字。", 
            "其书颇精熟，实则有习气。", 
            "岂不劲且巧，所乏萧散味。", 
            "竖眉复怒目，俗笔在刻意。", 
            "对策列第三，立论却有致。", 
            "用人古不分，称职足为治。", 
            "君子与小人，强名乃多事。", 
            "人污言不废，此理未为悖。", 
            "朱君得此卷，喜看腾掷势。", 
            "缶庐亦许可，绝叹龙虎臂。", 
            "吾意独轻之，一说聊可备。", 
            "缶庐擅三绝，诗笔挟忠义。", 
            "莫持张比吴，逝者有馀愧。"
        ], 
        "title": "朱丙君求题张瑞图草书长卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "何时失路窜岩底，捲山怒涛龙欲起。", 
            "笔下风声来似水，道人胸中乃有此。", 
            "斑斑古苔含墨理，作鳞之而极可骇。", 
            "心知化石或未成，定有茯苓堪作饵。", 
            "尝观许遇画长松，半身埋云高不止。", 
            "峰颠隐隐动天籁，犹恨近前难逼视。", 
            "岂若此画任摩挲，坐卧时疑风入耳。"
        ], 
        "title": "苍虬阁观吴仲圭画松", 
        "type": "古风", 
        "yun": null
    }, 
    {
        "author": "郑孝思", 
        "era": "清", 
        "subtype": "七言律诗", 
        "text": [
            "欲舒惆怅独登楼，四面山川晚色幽。", 
            "倦鸟冲烟投暮树，归舲带雾到前洲。", 
            "云深远寺钟声起，风转层楼水气浮。", 
            "俯仰骋怀情最好，渐看海角月华流。"
        ], 
        "title": "江楼晚望", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "惊回旧梦怅离群，久别应知过所闻。", 
            "忠孝劳生终有愧，何如白首卧松云。"
        ], 
        "title": "和水越成章韵", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "数盆颇惜梅花瘦，莫解残年抑郁心。", 
            "惊怪暗香来鼻观，故人魂梦忽相寻。"
        ], 
        "title": "残夜 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "回头万恨复千悲，投老犹难脱马羁。", 
            "留取一庭残夜月，依依还我少年时。"
        ], 
        "title": "残夜 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "毡毳年来欲费吟，举杯聊敌夜寒侵。", 
            "宿师论将虽非望，犹有眉山缓带心。"
        ], 
        "title": "东坡生日聚饮 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "边头白酒香尤烈，塞上盆梅瘦不花。", 
            "玉宇琼楼更休问，且看霜月满龙沙。"
        ], 
        "title": "东坡生日聚饮 其二", 
        "type": "绝句", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "千载匆匆过眼前，无端生灭定谁坚。", 
            "幽明岁月应同逝，母子相依又六年。"
        ], 
        "title": "正月三日忆小乙", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "閒斋越海寄盆松，鳞鬣嵚崎雪尚封。", 
            "聊欲对松询近状，知君诗思正蟠胸。"
        ], 
        "title": "小仓閒斋寄盆松", 
        "type": "绝句", 
        "yun": "冬"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "晓色能令海气生，夕阳转觉暮空平。", 
            "静中别有吞天意，最爱奔涛日夜声。"
        ], 
        "title": "涛声", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "抉壁施窗忆壮年，推窗海色自无边。", 
            "人间正有千重恨，呵壁凭谁更问天。"
        ], 
        "title": "四月廿八日乞假至大连星浦 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "含蕊殊浓开渐淡，人生花事黯何言。", 
            "花前人与春俱老，惘惘沾襟岂酒痕。"
        ], 
        "title": "四月廿八日乞假至大连星浦 其二", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "翰苑风流墨似金，晋唐小楷费研寻。", 
            "老夫臂指僵难使，空有群鸿戏海心。"
        ], 
        "title": "费地山求题露轩小楷卷", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "初日垂杨自弄阴，晓风过处抵千金。", 
            "麦梁万顷天如海，换尽诗人出塞心。"
        ], 
        "title": "初日 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人定从来易胜天，好将锦绣裹山川。", 
            "卖刀买犊传新法，生聚何须待十年。"
        ], 
        "title": "初日 其二", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "三章约法未全颁，且可从容议入关。", 
            "柳下先生狂作圣，祇将夜起示人间。"
        ], 
        "title": "初日 其三", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "意气当时几许狂，堪憎老境债教偿。", 
            "残年况味今参透，祇是生离死别忙。"
        ], 
        "title": "寄韬庵", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "玉佩琼琚困马羁，逃虚入海更安之？", 
            "孟郊老去歌铜斗，却羡翻船踏浪儿。"
        ], 
        "title": "海岸 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "渐苦龙沙岁月深，祇将梦想寄山林。", 
            "海波汩没无人处，安得成连为鼓琴。"
        ], 
        "title": "海岸 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "楼外青山最有情，默然相对晚云生。", 
            "会心不在閒言语，听取萧萧过雨声。"
        ], 
        "title": "楼外", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "雷峰已灭藏经出，四十年来事渺茫。", 
            "劫后遗民吾尚在，却看孤塔过辽阳。"
        ], 
        "title": "题雷峰塔经卷", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "老去诗人感事多，不辞专海一相过。", 
            "六年如梦依然在，奈此灯前酒后何。"
        ], 
        "title": "青厓雨山竹雨香城夜饮 其一", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "辽海新朝莫苟安，由来事业出艰难。", 
            "漆身吞炭都经过，忧患馀生亦等閒。"
        ], 
        "title": "青厓雨山竹雨香城夜饮 其二", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "世变方兴孰了期，息肩何地事堪疑。", 
            "睡乡万户鸡声裹，却是閒吟缩手时。"
        ], 
        "title": "九月初一日晨起 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "动静元来贯晦明，半生待旦伴长庚。", 
            "萧然抱膝灯光下，渐觉人间万事轻。"
        ], 
        "title": "九月初一日晨起 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "圣学千秋久舍藏，救时深切信奇方。", 
            "欲凭《论语》平天下，半部谁怀一日长。"
        ], 
        "title": "和高濑武次郎", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "寻花呼酒恣清狂，绳匠斜街久断肠。", 
            "魂梦王陈真入座，何来窗下一枝香。"
        ], 
        "title": "夜起盆梅正发 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "举头惟见小时月，见月怀人欲见难。", 
            "失马塞翁过七十，残宵对月不胜寒。"
        ], 
        "title": "夜起盆梅正发 其二", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "已槁苍颜那复温，渐销英气亦无痕。", 
            "丹青难写灵台状，皮相纷纷莫浪言。"
        ], 
        "title": "日本漫画者安田雅甫求书", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "两京邂逅剧谈馀，问疾平原见异书。", 
            "惊叹少微动星象，不堪回首子云居。"
        ], 
        "title": "悼内藤虎博士", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "平生肝胆道非孤，坐视扶桑奋霸图。", 
            "四十年前花前客，白鸥年少岂知吾。"
        ], 
        "title": "使日杂诗 其一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "山路樱花半未开，云中富士雪犹霾。", 
            "车傍儿女颜如玉，尽道先生觅句来。"
        ], 
        "title": "使日杂诗 其二", 
        "type": "绝句", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "山楼主客百重欢，红袖银灯夜未阑。", 
            "诸老热肠吾自醉，不须借酒禦春寒。"
        ], 
        "title": "使日杂诗 其三", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "成围暖玉莫惊寒，诗酒相催特地欢。", 
            "可惜少年心已尽，祇将红袖当花看。"
        ], 
        "title": "使日杂诗 其四", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "独往孤行道偶通，知音千载最难逢。", 
            "世人尽在酣眠里，忘却人间夜起翁。"
        ], 
        "title": "使日杂诗 其五", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "涂地谁怜脑与肝，千秋转败事尤难。", 
            "贪天未可论功罪，翻使英雄泪不乾。"
        ], 
        "title": "使日杂诗 其六", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "松际初阳射眼明，窗间海色卷云平。", 
            "越山驰道千车过，也作风涛拍岸声。"
        ], 
        "title": "使日杂诗 其七", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "池馆幽奇窗对海，最宜风雨看惊涛。", 
            "移情别有成连曲，不借诗人一世豪。"
        ], 
        "title": "使日杂诗 其八", 
        "type": "绝句", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "琼岛仙姝不自妍，莫将脂粉拟天然。", 
            "春潮初涨云初起，正在朝阳吐燄前。"
        ], 
        "title": "使日杂诗 其九", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "刻意伤春失梦痕，怀人亭下更何言。", 
            "花前白发风怀尽，不是销魂是断魂。"
        ], 
        "title": "使日杂诗 其十", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "处处春山展画图，登楼小憩茗瓯俱。", 
            "两丛红白谁来赏，唤起閒情到鼠姑。"
        ], 
        "title": "使日杂诗 其十一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "北戒神州久闭关，愿穿河套越天山。", 
            "天公应被人窥破，鸟岛何须取半环。"
        ], 
        "title": "使日杂诗 其十二", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "松径通天暗入林，两峰离立意何深。", 
            "白云虚度岩腰过，似有微行出岫心。"
        ], 
        "title": "使日杂诗 其十三", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "炉韝原知属化工，阴阳为炭碧兼红。", 
            "谁能发问谁能对，子厚灵均祇两雄。"
        ], 
        "title": "使日杂诗 其十四", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "嘘气成云鳄养雏，应声掉尾果堪呼。", 
            "昌黎自爱闲文字，遣与蛇龙作并驱。"
        ], 
        "title": "使日杂诗 其十五", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "聪明睿智惟神武，德化二千六百年。", 
            "今日日光辉万国，苍生还赖旧山川。"
        ], 
        "title": "使日杂诗 其十六", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "痴云堆积天如墨，雪浪奔腾海愈明。", 
            "正有万千身世恨，悲歌来和撼天声。"
        ], 
        "title": "使日杂诗 其十七", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "怀古东来七十翁，穿胸贯日气如虹。", 
            "双桥倒影金千尺，大淀河头夕照中。"
        ], 
        "title": "使日杂诗 其十八", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "百岁才馀廿五年，任他修短且随缘。", 
            "英雄花月应同尽，莫向人间叹逝川。"
        ], 
        "title": "使日杂诗 其十九", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "儿女倾城为送迎，老夫感涕欲纵横。", 
            "达材成德真吾党，愿汝同扬一世名。"
        ], 
        "title": "使日杂诗 其二十", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "一角玄黄渐射金，半丸离海欲登临。", 
            "暗中已有人相待，二十年来夜起心。"
        ], 
        "title": "使日杂诗 其二十一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "骨肉凋零换劫灰，兴亡万状祇馀哀。", 
            "仰天读忆儿时事，满眼波涛更不回。"
        ], 
        "title": "使日杂诗 其二十二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "海上群山跋浪来，千苍万翠画图开。", 
            "朝阳巧欲施金采，涌出参差白雪堆。"
        ], 
        "title": "使日杂诗 其二十三", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "户枢流水理殊明，惰慢终教业不成。", 
            "百岁寻常应易得，何须世外觅长生。"
        ], 
        "title": "使日杂诗 其二十四", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "一张一弛力常均，天道如弓事在人。", 
            "夏靡阿衡俱过百，张苍乳臭不须论。"
        ], 
        "title": "使日杂诗 其二十五", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "被服从来士不完，三年去国此衣冠。", 
            "苍鹰岂免饥为用，野鹤何缘顶自丹。", 
            "荧惑太微殊未退，横流沧海故难安。", 
            "等閒鹿帻休相逼，祇作桃椎委地看。"
        ], 
        "title": "野鹤", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "人间闲气漫相关，触热扁舟倦往还。", 
            "楚泽混茫方入夏，暮云崷崒忽连山。", 
            "当歌暗觉忧伤魄，顾影难凭术驻颜。", 
            "海内相哀能几辈，殷勤缄札赖云鬟。"
        ], 
        "title": "渡江会议商约归得上海书", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "林杪江声竞入楼，楼前孤月迥凌秋。", 
            "一年又觉凉风起，万里空怜楚水流。", 
            "稍厌高谈从扪虱，莫教幽兴负盟鸥。", 
            "胜情胜具犹然在，便合烟波纵钓舟。"
        ], 
        "title": "八月十六日夜月下作", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "螺洲石鼓郁苍苍，并作苍颜岁月长。", 
            "一代风裁供小隐，十年忧患谢欢场。", 
            "端看不朽功名外，永忆相从几杖旁。", 
            "欲抱遗书归墓侧，待君著笔叙存亡。"
        ], 
        "title": "陈韬庵过谈", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "西来饱听郁江声，看到山平水亦平。", 
            "论世始知异形胜，因才谁可共功名？", 
            "炎风含毒秋前厉，岭月悬愁梦外明。", 
            "会有云霓偿众望，先声应以动边城。"
        ], 
        "title": "七月甲午师次横州", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "中年家国两伤残，世变端留尔我看。", 
            "桂海能来蒐志乘，龙州聊得共春寒。", 
            "楼堪北望登偏怯，溪纵双流合岂难。", 
            "自顾绝非穷塞主，江湖好为办渔竿。"
        ], 
        "title": "送柽弟赴沪", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "云影山光正吐吞，坐闻疏雨过西轩。", 
            "池荷叶大香殊远，梁燕雏成语更喧。", 
            "经世寸心空自许，寻春残梦那无痕。", 
            "濠堂鸥榭行吟地，回首何人念断魂？"
        ], 
        "title": "回首（五月十三日）", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "迷魂飘荡触鸡鸣，枕上惊回已四更。", 
            "往恨新愁纷入梦，雨声虫语骤难明。", 
            "才华负汝休论命，忧患磨人转畏名。", 
            "百倍近来情绪恶，欲从底处换无情？"
        ], 
        "title": "枕上（六月初十夜）", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "胸次谁言瘴不腓，瘦狂犹自胜痴肥。", 
            "匆匆年少愁中过，惘惘春风梦里归。", 
            "邕管投荒寄边锁，京华怀旧检尘衣。", 
            "石湖高韵殊难及，漫葺丛编拟去非。"
        ], 
        "title": "七月初一日作", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "虫声如雨上高楼，云自横空月自流。", 
            "边地星河还对酒，劳生情感不宜秋。", 
            "灵仙所恨牵何事，尘世端怜失自由。", 
            "祇有无穷儿女意，青天碧海共悠悠。"
        ], 
        "title": "龙州七夕", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "峰罗四野翠成堆，溪绕边州去又回。", 
            "云树苍苍收百里，洞天郁郁起孤台。", 
            "登临始觉清秋入，怀抱端须浊酒开。", 
            "玉洞连城隔年事，可堪还此共徘徊。"
        ], 
        "title": "九日小连城登高", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "沈沈戎幕罢传杯，唤起秋风酒后哀。", 
            "愤世途穷得蛮府，耽吟人老岂边才。", 
            "閒情巫峡云何在，往事吴淞水不回。", 
            "可奈梅厅灯似月，宵来策杖一徘徊。"
        ], 
        "title": "梅厅", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "公车回首齐名日，党禁寒心被锢年。", 
            "共道滂膺关世变，岂知华管杂时贤。", 
            "功名气尽鸢肩外，词赋魂销鵩臆前。", 
            "谁向不周山上望，吞声帝座独流天。"
        ], 
        "title": "闻文芸阁同年以八月二十四日卒于萍乡感赋", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "辞官聊自慰心魂，谵语还怜世议喧。", 
            "愦愦宁馨难了事，龂龂贾竖枉争言。", 
            "中朝不省筹边策，志士空惭食禄恩。", 
            "扺掌谈兵有人在，故山容我闭柴门。"
        ], 
        "title": "十九日又作", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "绕州常听浪淙淙，一日桥成接要冲。", 
            "布阵试驰饮江马，倾城来看卧波龙。", 
            "不愁野渡生春水，最爱中流数晚峰。", 
            "怪底垂虹频入梦，连宵归思酒边浓。"
        ], 
        "title": "十一月十三日浮桥落成纪事", 
        "type": "律诗", 
        "yun": "冬"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "手种梅花伴曲廊，蛮风瘴雨损年芳。", 
            "乍看蕊大含春思，渐觉枝繁带晓霜。", 
            "蓦地闻香魂欲返，惘然自醉意犹狂。", 
            "閒愁閒想浑抛却，一段凄清亦断肠。"
        ], 
        "title": "对梅作（十一月二十日）", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "宿业堆山落极边，风怀逝水送中年。", 
            "登楼怅望忽至此，击柱悲歌休问天。", 
            "世短意多谁会者，昨非今是自超然。", 
            "如何一片功名兴，不及江湖在眼前。"
        ], 
        "title": "龙州岁暮", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "驻颜却老竟无方，被发缨冠亦太狂。", 
            "归死未甘同泯泯，言愁始欲对茫茫。", 
            "孤云万族身安托，落日扁舟世可忘。", 
            "从此湖山换兵柄，肯教部曲识蕲王。"
        ], 
        "title": "世已乱身将老长歌当哭莫知我哀", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "才因老尽更谁知，祇借花枝寄所思。", 
            "好梦梦回馀倩影，春愁愁绝减丰肌。", 
            "冬郎昨夜关心雨，子美平生欠汝诗。", 
            "却向龙州载几树，他年题字待元之。"
        ], 
        "title": "颠斋海棠", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "高歌入户怅伶仃，儿女离情已贯经。", 
            "三载边愁元自老，一场春梦又须醒。", 
            "閒听书帙仍堆几，小院花枝故绕棂。", 
            "军吏从容任关白，不教频掣阁前铃。"
        ], 
        "title": "家人行后偶作破闷", 
        "type": "律诗", 
        "yun": "青"
    }, 
    {
        "author": "郑江", 
        "era": "清", 
        "subtype": null, 
        "text": [
            "吾乡山水窟，莫如西溪幽。", 
            "延缘一径通，落落清瑶流。", 
            "夹岸无杂树，鹿角枝相樛。", 
            "霏微岚翠间，香雪千林浮。", 
            "有时略彴横，野竹寒修修。", 
            "寻幽窈窕入，落英满扁舟。", 
            "花阴路疑尽，豁然见平畴。", 
            "四山围净绿，土俗勤锄耰。", 
            "此中隐君子，毋乃栗里俦。", 
            "一茅粗剪葺，六枳纷环周。", 
            "虚空静生白，恍然物初游。", 
            "臞鹤唳天半，若与孤情酬。", 
            "仙源在枌榆，余胡久淹留？"
        ], 
        "title": "西溪草堂图", 
        "type": "古风", 
        "yun": "尤"
    }, 
    {
        "author": "郑江", 
        "era": "清", 
        "subtype": null, 
        "text": [
            "新安僻一隅，崖谷莽相围。", 
            "寒雨度翚岭，悄然徒御悲。", 
            "匪悲道路险，疲氓寒无衣。", 
            "祗役我之分，劳民毋乃非。", 
            "既不能重趼，复不奋翅飞。", 
            "民劳岂得已，王程不可违。", 
            "酬民以价直，几为吏橐肥。", 
            "诘问得其情，惩吏乃用威。", 
            "疲氓感我意，绕座涕洒挥。", 
            "民情大可见，岂愿咸其腓。", 
            "劳劳道路间，志在救朝饥。", 
            "饥寒苟不恤，焉用长吏为？"
        ], 
        "title": "度翚岭", 
        "type": "古风", 
        "yun": null
    }, 
    {
        "author": "郑廷理", 
        "era": "清", 
        "subtype": "七言绝句", 
        "text": [
            "洛邑阴阳和气充，地灵人杰古今同。", 
            "名区旧有耆英会，八十翁偕七十翁。"
        ], 
        "title": "曹仁宪谨荣寿（此诗收于《百寿诗录》，又载林文龙《台湾诗录拾遗》。编者按：《台湾诗录拾遗》题作〈曹仁宪怀朴六十荣寿〉）七言截句 其一", 
        "type": "绝句", 
        "yun": "东"
    }, 
    {
        "author": "郑廷理", 
        "era": "清", 
        "subtype": "七言绝句", 
        "text": [
            "弱龄文采自翩翩，品擅蟾宫第一仙。", 
            "转瞬韶光周甲子，是君重宴鹿鸣年。"
        ], 
        "title": "曹仁宪谨荣寿（此诗收于《百寿诗录》，又载林文龙《台湾诗录拾遗》。编者按：《台湾诗录拾遗》题作〈曹仁宪怀朴六十荣寿〉）七言截句 其二", 
        "type": "绝句", 
        "yun": "先"
    }, 
    {
        "author": "郑廷理", 
        "era": "清", 
        "subtype": "七言绝句", 
        "text": [
            "恩周为士与为农，苃憩芳踪喜得逢。", 
            "欲把甘棠比松柏，岁寒常晤召公容。"
        ], 
        "title": "曹仁宪谨荣寿（此诗收于《百寿诗录》，又载林文龙《台湾诗录拾遗》。编者按：《台湾诗录拾遗》题作〈曹仁宪怀朴六十荣寿〉）七言截句 其三", 
        "type": "绝句", 
        "yun": "冬"
    }, 
    {
        "author": "郑廷理", 
        "era": "清", 
        "subtype": "七言绝句", 
        "text": [
            "单父琴弦欲不弹，莼鲈既得如加餐。", 
            "采芝定入商山谷，四皓衣冠画里看。"
        ], 
        "title": "曹仁宪谨荣寿（此诗收于《百寿诗录》，又载林文龙《台湾诗录拾遗》。编者按：《台湾诗录拾遗》题作〈曹仁宪怀朴六十荣寿〉）七言截句 其四", 
        "type": "绝句", 
        "yun": "寒"
    }, 
    {
        "author": "郑师", 
        "era": "清", 
        "subtype": "七言绝句", 
        "text": [
            "绿杨深处远闻莺，郭外芳塘水色清。", 
            "两岸桃花新著雨，夕阳一半绕商城。"
        ], 
        "title": "商城春行", 
        "type": "绝句", 
        "yun": "庚"
    }, 
    {
        "author": "郑如恭", 
        "era": "清", 
        "subtype": null, 
        "text": [
            "造化郁奇气，万珍生奥区。", 
            "不图骇闻见，更在竹与鱼。", 
            "缅彼圆通士，面皱而心虚。", 
            "下有方肠侣，寸寸腹中书。", 
            "葛陂幻颜色，玉水相呴濡。", 
            "此间多妙术，或是仙子居。", 
            "海上异名录，言者人人殊。", 
            "既为我所欲，何可一日无。"
        ], 
        "title": "二物吟 ", 
        "type": "古风", 
        "yun": null
    }, 
    {
        "author": "郑如松", 
        "era": "清", 
        "subtype": "五言律诗", 
        "text": [
            "幕府奇男子，临危授命天。", 
            "干戈起蛮触，坏土吊乌鸢。", 
            "此节尽人谅，无官仗汝贤。", 
            "至今留血食，社酒赛年年。"
        ], 
        "title": "谒寿公祠", 
        "type": "律诗", 
        "yun": "先"
    }, 
    {
        "author": "郑珍", 
        "era": "清", 
        "subtype": null, 
        "text": [
            "篱头老茭中夜鸣，淅淅飒飒如人行。", 
            "开门风过月照地，竹根草脚皆虫声。", 
            "菊花未睡解留客，白衣黄帽相逢迎。", 
            "人生千岁要有死，百年况是风中镫。", 
            "须臾清境偶然得，众人入梦谁当争。", 
            "苏张恍惚在人世，但看藻荇仍纵横。", 
            "明宵风景纵有此，知否山人呼得醒。"
        ], 
        "title": "夜起", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "池割屋下田，水从檐上来。", 
            "中有白莲花，凭空起瑶台。", 
            "相看过一夏，秋来更争开。", 
            "未便就衰歇，此花真吾侪。", 
            "池畔列稚柳，冗密蛛丝排。", 
            "瓜藤杂蒿蔚，亦复藏蛇蛙。", 
            "莲心虽水言，未免嫌污莱。", 
            "为费半日力，细与亲刊裁。", 
            "忽然满眼光，鲜净不可揩。", 
            "乃知清贵品，故以删刷佳。", 
            "上有两弓地，年年种蔬鲑。", 
            "欲著小茅亭，于此悬诗牌。", 
            "衬点好意境，得闲即构哉。", 
            "天意似怂勇，宅西出古梅。", 
            "久岁没荆棘，牧童告我才。", 
            "拟俟放花时，移向池边栽。", 
            "又蓄数盆兰，安置颇未谐。", 
            "待我亭成时，同来伴樽罍。", 
            "山人素了了，此意岂复騃。", 
            "小住便佳耳，百年非我怀。"
        ], 
        "title": "刷池", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "贫家一举动，终始靡不难。", 
            "区区水碓耳，匝月功始完。", 
            "馀岂好多事，在昔多所艰。", 
            "赤脚老丑婢，媻姗聋且顽。", 
            "遣之事舂簸，炊或不给焉。", 
            "有时得母助，乃始足一餐。", 
            "无已作此举，令水为舂人。", 
            "内顾无竹木，未免乞比邻。", 
            "稽迟到兹日，始已事而竣。", 
            "狭巷清且驶，白石周四垣。", 
            "回回外板斡，苏苏云子翻。", 
            "佣者相顾喜，贺我舂百年。", 
            "嗟我佃耕此，瘠确缘溪干。", 
            "年丰不偿苦，足得十大盆。", 
            "安能尽碓力，碓成殊养閒。", 
            "苦心顾为此，亦觉笑旁观。", 
            "世事那计尽，感慨系斯篇。"
        ], 
        "title": "溪上水碓成", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "赤丸黏天不可落，发兴欲坐扶桑閒。", 
            "平头奴子扇大扇，下视海水波如山。", 
            "自晓至暮去不得，垂颐喘气筋骨孱。", 
            "坐卧不成渐作病，心之烦乱何由删。", 
            "柏容健者能说鬼，落笔娭笑含讥讪。", 
            "伏枕张目懒动起，细听吟弄追痴顽。", 
            "转恨人生让若辈，带萝被荔从狸斑。", 
            "委去拘拘此形蜕，虽有寒暑谁能患。", 
            "蝉声停树蝇在壁，仰瞻雨意愁天悭。", 
            "暍死书生一芥耳，嗟哉禾黍关痌瘝。"
        ], 
        "title": "酷暑黎柏容（兆勋）内兄斋中", 
        "type": "古风", 
        "yun": "删"
    }, 
    {
        "author": "郑珍", 
        "era": "清", 
        "subtype": null, 
        "text": [
            "酒壮夜行胆，长歌声绕林。", 
            "入竹闻犬吠，遥看镫影深。", 
            "虚堂聚学子，为说梁父吟。", 
            "古人不可见，弃置徒劳心。"
        ], 
        "title": "醉归", 
        "type": "古风", 
        "yun": "侵"
    }, 
    {
        "author": "郑珍", 
        "era": "清", 
        "subtype": null, 
        "text": [
            "痴翁造化才，天马不受络。", 
            "手补乾坤缺，山水有全著。", 
            "拙我何敢望，兴至时间作。", 
            "常思有事业，而暇谋此乐。", 
            "哲兄亦多好，见弹求鴳雀。", 
            "生平傥得闲，消遣殊不恶。", 
            "但闻识者说，此事无死缚。", 
            "须得心目间，苍莽露厓崿。", 
            "下笔逐所见，兔走兼鹘落。", 
            "意境会其全，形似在所略。", 
            "必执谱论求，一锢反难药。", 
            "君家列高架，古墨未萧索。", 
            "苟能得残剩，巳足自挥霍。", 
            "嗟嗟语徒然，吾意殊菲薄。", 
            "劝群写无逸，他时献謇谔。", 
            "会有曹将军，貌群淩烟阁。", 
            "不然谢幼舆，亦当置丘壑。"
        ], 
        "title": "与柏容论画", 
        "type": "古风", 
        "yun": "药"
    }, 
    {
        "author": "郑珍", 
        "era": "清", 
        "subtype": null, 
        "text": [
            "心想就澄澹，老去方自兹。", 
            "为乐爱佳节，欢涂多所怀。", 
            "来日岂不给，过此情已违。", 
            "亦复惜无因，废时又可哀。", 
            "天与一日閒，重以数子谐。", 
            "霏微息还作，榴花红缀枝。", 
            "入林苦黏屦，纵饮徒沈迷。", 
            "门前即溪上，笠钓意亦宜。", 
            "得鱼非我必，藉摅山水期。", 
            "雨细容小住，甚便收筒回。"
        ], 
        "title": "五日雨中与同人钓溪上", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "溪上老屋溪树尖，我来经今十年淹。", 
            "上瓦或破或脱落，大缝小隙天可瞻。", 
            "朝光簸榻金琐碎，月色点灶珠圆纤。", 
            "春雨如麻不断绝，尔来正应花泡占。", 
            "始知瓦舍但名耳，转让邻茅坚覆苫。", 
            "溜如海眼泻通窦，滴似铜壶催晓签。", 
            "入室出室踏灰路，戴笿戴盆穿水帘。", 
            "伊威登础避昏垫，湿鼠出窟摩须髯。", 
            "尘桉垢浊谢人洗，米釜羹汤行自添。", 
            "西间书室素完好，陈籍㞚几供便拈。", 
            "不虞一夕出意外，白蟫溺死埋缥缣。", 
            "咸阳一炬怨秦火，似此宁更将人嫌。", 
            "桑土绸缪悔不早，无术得将诸窍阉。", 
            "承以瓶盘桶罂缶，一器巧使二孔兼。", 
            "木皮竹萚亦有用，弥缝其阙通之檐。", 
            "补苴制漏固穷计，塞流挽倒吾何谦。", 
            "妻孥坐对莫类蹙，不荷天慈心更恬。", 
            "𪘶𪘶齧齧任相责，高明鬼瞰真吾砭。"
        ], 
        "title": "屋漏诗", 
        "type": "古风", 
        "yun": "盐"
    }, 
    {
        "author": "郑珍", 
        "era": "清", 
        "subtype": null, 
        "text": [
            "去郭亦不远，及麓方见之。", 
            "每上觉径穷，去涂生转时。", 
            "偶然入深处，却顾忘前巇。", 
            "几年辟初地，亭小幽可憩。", 
            "久坐绝声响，林影澹无际。", 
            "松风回夕阳，苍然两峰翠。"
        ], 
        "title": "游黔灵山憩云栖亭", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "历算有时差，洞渊穷九容。", 
            "天与设悬壶，一勺肇鸿濛。", 
            "盈虚应晷刻，浑盖相参通。", 
            "大哉造化楼，奇出无终穷。", 
            "我从万山来，襟带含松风。", 
            "独酌此泉上，兴酣呼白龙。", 
            "往来五色虾，荡漾青黛中。", 
            "神鱼掉尾出，闪映斜阳红。", 
            "欲濯双玉趺，乃恐摇鲛宫。", 
            "许赞不许究，邈然天地空。"
        ], 
        "title": "饮圣泉上", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "日出起披衣，山妻前致辞。", 
            "瓮馀二升米，不足供晨炊。", 
            "仰天一大笑，能盗今亦迟。", 
            "尽以馀者爨，用塞八口饥。", 
            "吾尔可不食，徐徐再商之。", 
            "或有大螺降，虚瓮时时窥。"
        ], 
        "title": "瓮尽", 
        "type": "古风", 
        "yun": "支"
    }, 
    {
        "author": "郑珍", 
        "era": "清", 
        "subtype": null, 
        "text": [
            "贫人养儿女，其苦安可言。", 
            "计日喜存活，及岁能无欢。", 
            "我非无大男，夭不与我玄。", 
            "踰年幸举汝，吾道方艰难。", 
            "万卷不能炊，一钱丐人艰。", 
            "汝顾生健食，饥啼可胜怜。", 
            "论升买市米，归已亭午閒。", 
            "待饱化为乳，乃及供汝餐。", 
            "常恐力难活，嗢喔行周年。", 
            "身中百衲衣，五色花斑斑。", 
            "头上红锦帽，金钱龙凤盘。", 
            "涎长被颈下，文抱当胸前。", 
            "吾贫那辨此，见汝从母贤。", 
            "俗情重晬日，烹羊宰肥豚。", 
            "招要聚三族，喜气令冬温。", 
            "吾此为单家，力又难膻荤。", 
            "亦复洁疏食，为儿荐蘋蘩。", 
            "祝毕抱汝拜，忍涕为笑颜。", 
            "我族食遵义，八叶当吾身。", 
            "维昔别子公，锋冠刘綎军。", 
            "播平不与赏，屯耕水烟田。", 
            "谋力著新站，气欲无奢安。", 
            "鹰鸠起旁掣，郡卒赖以全。", 
            "定国与捍患，饮井俱忘源。", 
            "洪柯有荣悴，欲语声已吞。", 
            "先世一卷书，今惟吾家存。", 
            "将复高祖德，未必非荡迁。", 
            "想见灵之来，喜添一代孙。", 
            "子孙不易为，抚首增浩叹。", 
            "汝母罗百具，试儿心向先。", 
            "鳞列图与书，错以聿以研。", 
            "古印大如斗，中央狮伏跧。", 
            "寸幅我新画，上有米家山。", 
            "抱持不可律，爬按随掀翻。", 
            "乃左持古籀，右手持天元。", 
            "大笑真吾子，此意宁非天。", 
            "我年十七八，逸气摩空蟠。", 
            "读书扫俗说，下笔如奔川。", 
            "谓当立通籍，一快所欲宣。", 
            "狂谋百不遂，亲老家益贫。", 
            "头颅近三十，心平无波澜。", 
            "穷达知有命，浪走无乃颠。", 
            "观海难为水，一蓺思专门。", 
            "几年费心血，略识书数原。", 
            "父菑子肯穫，夫岂不愿然。", 
            "即今盛平世，经术招儒冠。", 
            "立成俱推步，不用暅与蕃。", 
            "两闱禁篆体，隶楷须同文。", 
            "儿亦焉用此，来踵阿爷跟。", 
            "六经丽日月，义若东溟宽。", 
            "取汲任其才，收效无钝顽。", 
            "小用为帖括，命来即称官。", 
            "腾身九霄上，袍笏光且鲜。", 
            "一生免长饿，亲戚分唾残。", 
            "世间富贵人，得力文几篇。", 
            "儿其速长大，破楼思著鞭。", 
            "与作鼠衔姜，宁为麦争籼。"
        ], 
        "title": "阿卯晬日作", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "北人食主麦，南人食主稻。", 
            "平时作饼饵，快啖争且噪。", 
            "饭之乃愧贫，好恶殊颠倒。", 
            "入夏米难乞，市粜踊复暴。", 
            "焦麦馀两瓮，八口朝夕靠。", 
            "初尝赖羹浇，再进乃深好。", 
            "法须锸皮精，味胜粗米糙。", 
            "齧苦蚤虱碎，咽顺藜苋导。", 
            "撑肠不易饥，朝食晚可到。", 
            "固知吾辈腹，何物不堪犒。", 
            "女子乃惊诧，逢人即相告。"
        ], 
        "title": "饭麦", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "濒湖能知蜀黍即木稷，不识玉黍乃是古来之木禾。", 
            "我生南方世农圃，能究原委如星罗。", 
            "此谷从何来，远在稷皤以前蓺岷嶓。", 
            "昆仑山高一万一千里，五寻之谷脩峨峨。", 
            "灵井灌根地力厚，自然能没九橐驼。", 
            "鸾凤戴盾日栖啄，文树圣木连枝柯。", 
            "开明兽北接六诏，此谷远映西洱波。", 
            "神禹所见益所记，西经具在言岂讹。", 
            "滇黔旧是海内西南陬，土宜千古无殊科。", 
            "秪今弥望满山谷，长稍世干平坡陀。", 
            "猴狲夜盗啸俦侣，乌鹊昼衔防网囮。", 
            "一茎数苞略同䆃，粟亦无皮差类稞。", 
            "棕笋脱绷鱼弩目，鲛胎出骨蜂露窠。", 
            "落釜登盘即充腹，不烦碓磨箕筛箩。", 
            "有时儿女据觚叫，雪花如指旋沙鬲。", 
            "忆昔周穆宾王母，八骏远从西极过。", 
            "尔时此谷定入尚方馔，不然亦指芝盖摩鸾和。", 
            "我读竹书又知更名为荅堇，其时见之黑水阿。", 
            "黑水今在云南中，益见我言非炙轴心𨍋。", 
            "上古地广谷类亦多种，天降地出知几何。", 
            "职方五种载周官，较之尧称百谷已无多。", 
            "木禾自是梁益产，远与蒟酱惊黄皤。", 
            "周公歌豳道方物，体从刊落非刻苛。", 
            "尔雅半成秦汉人，道里亦如九谷中有粱菰，南人未闻名者徒摩挲。", 
            "滇黔山多不遍稻，此丰民乐否即瘥。", 
            "尔来樗茧盛溱播，程乡帛制传牂牁。", 
            "织人夜食就省便，买此贵于粳米瑳。", 
            "民天国利俱在此，无人考论理则那。", 
            "他年南方谁作木禾谱，请补嵇含旧状歌此歌。"
        ], 
        "title": "玉蜀黍歌", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "君之种菊用何法，几日化为璎珞云。", 
            "能令我来坐花下，意静不起一点尘。", 
            "当窗几枝更佳绝，布置妙与懒意亲。", 
            "隐几自足如宵晨。", 
            "蛙黎叹晚何用好，此老屈强老不驯。", 
            "群看神气淡如此，不知有秋何论春。", 
            "却恨与梅不相见，异时独立长悲辛。", 
            "回头一笑百感失，梅花突出苍江滨。", 
            "金支铁干各心照，共识百鍊冰霜身。", 
            "又怪梅花底入室，乃是坡老笔夺真。", 
            "坡老画梅寄真气，菊中岂无渊明魂。", 
            "花香墨影混濛际，想见二老同清尊。", 
            "评诗要到清净境，绮语不许污秋痕。", 
            "卷舌宁令被花恼，无使两公生笑瞋。"
        ], 
        "title": "柏容种菊盛开招赏", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "君不见三四年间豺势横，厌食豚犬遂食人。", 
            "东村埋儿聚肩髀，西求唐子还葬魂。", 
            "缘箐黄茅去人远，过者十百须及群。", 
            "远道之人不问俗，往往力尽为所吞。", 
            "乌江东更骇听闻，争子母手食且奔。", 
            "儿啼直与骨肉尽，草剩一条生血痕。", 
            "时或置幼举室逐，归来幼子仍无身。", 
            "言之酸鼻不忍说，使我髯奋胸轮囷。", 
            "以人杀人罪且死，即尽族此偿宁均。", 
            "上世冥翨十二氏，掌除民害搜狉榛。", 
            "灵鼓炮石丧猛怪，日弓月矢歼妖昏。", 
            "及害于民物无细，戮及蛙黾非伤恩。", 
            "圣人吉凶与同患，蹄迹肯容中国存。", 
            "捕蝗杀虎载金布，此害况酷蝗虎伦。", 
            "去灾捍患竟谁事，责固在官不在民。", 
            "令众若从追胥法，一村人足攻一村。", 
            "大索三日定诛尽，虽有十翼无逃门。", 
            "百虫将军纵灵武，人力不助那由神。", 
            "伤心村农日赛祷，儿女不足增鸡豚。", 
            "去年赂请猎南里，归兵献获皆米银。", 
            "人豺夜行如楦麟，官豺昼聚称上宾。", 
            "邑中豺伯纵豺食，群豺饱卧东城闉。", 
            "民命若彼官若此，豺尔何幸遭此君。", 
            "方今犷兽颇乱狺，斩绝种类须良臣。", 
            "江华新收西原贼，南越未返楼船军。", 
            "书生手无斩马剑，高冠櫑具徒吟呻。", 
            "三尺枯柴坐无术，夜指天狼心若焚。", 
            "安得尔辈野性驯，一化麟凤之至仁。"
        ], 
        "title": "捕豺行", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "山如佛头青，水如僧眼明。", 
            "软浆画船争弄晴，三竺楼台影东海，六桥花柳通南屏。", 
            "昌丰士女堤上行，太平庄构百态精。", 
            "西湖正恐不到此，图就可胜槃裸情。", 
            "待诏作此时，八十又过二，老眼双莹与人异。", 
            "树头尚著鼠尾皴，缓范迂倪逊工致。", 
            "卷尾新诗复亲迹，展向窗晴三绝备。", 
            "三百年来人代殊，蚕丝烟篆墨未枯。", 
            "当时画里寄书舫，供养难忘西子姝。", 
            "袖归直作桉閒物，公真力大同欧苏。", 
            "岂知玻瓈三十里，异时流入天南隅。", 
            "锦贉绣椷出前守，整洁未经寒具污。", 
            "我闻世间所藏明圣湖，钦山十册千载无。", 
            "暗门古墨久萧瑟，何人更睹争标图。", 
            "石翁写尽湖上山，至今散在东西都。", 
            "孤山卷子好雄逸，旧观记与江门俱。", 
            "停云馆主又入石翁室，北董南邢俱不如。", 
            "二丈之轴落吾眼，宝贵那数千船珠。", 
            "吾徒目不辨官库，天遣屏当书画厨。", 
            "遗缣付与不无意，捲还尔卷掀髯须。", 
            "莫五莫五保有斯湖借尔力，不独立马吴山一馋贼。"
        ], 
        "title": "题莫郘亭藏文衡山西湖图", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "国医不可见，慨然念仓扁。", 
            "区区乞灵心，非笑讵求免。", 
            "惟我禄命薄，能养愧马犬。", 
            "米监碎而艰，累母日非浅。", 
            "劳辱固天性，匪贫宁尽愿。", 
            "生儿不得力，精血就衰殄。", 
            "去年右臂枯，床蓐哀转辗。", 
            "今年左复尔，筋骨痛如剸。", 
            "仰天呼以泣，无术效含吮。", 
            "惟此孙夫子，仁思动缱绻。", 
            "金方出卟卜，世目不能阐。", 
            "未达良取讥，但觉体因善。", 
            "誓母百岁后，始废公一献。", 
            "丹榴照芧屋，精意荐洗腆。", 
            "长筵坐二老，甘味分寸脔。", 
            "各馂先生馀，当服丹九转。"
        ], 
        "title": "五月一日祀唐孙华原先生", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "昔余种树时，意使蔽庭日。", 
            "荫成绕檐户，乃觉似居室。", 
            "随时各含花，无心复结实。", 
            "夜凉壁上影，静共人抱膝。", 
            "虽辞昼閒日，永碍初上月。", 
            "人事宁可兼，此得彼亦失。", 
            "窅然发深心，阴阴乱虫唧。"
        ], 
        "title": "庭树", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "穷岩飒飒生回风，角鹰乃据高堂中。", 
            "侧睛下视几万丈，杀气所透天为空。", 
            "眼前狐狸伏蒿蓬，我无快剑搜其蒙。", 
            "玉爪金眸亦坐视，嗟尔奇才空自雄。"
        ], 
        "title": "书唐敬亭先生指画鹰", 
        "type": "古风", 
        "yun": "东"
    }, 
    {
        "author": "郑如兰", 
        "era": "清", 
        "subtype": null, 
        "text": [
            "人生贵适意，安用妄营为。", 
            "汲泉品佳茗，兴到便吟诗。", 
            "诗成不雕琢，一任人嘲嗤。", 
            "或题招隐句，或裁游仙词。", 
            "时时自吟咏，悠悠寄所思。", 
            "所思在古人，古今不同时。", 
            "韦柳与元白，夙昔梦见之。", 
            "虫鸟鸣天籁，春秋各有司。", 
            "问我何为者，我亦不自知。"
        ], 
        "title": "自吟拙作因有所怀用香山原韵", 
        "type": "古风", 
        "yun": "支"
    }, 
    {
        "author": "郑如兰", 
        "era": "清", 
        "subtype": "七言绝句", 
        "text": [
            "园开北郭好吟哦，和雨和烟诗思多。", 
            "杨柳千条蕉数本，商量淡墨画如何。"
        ], 
        "title": "北郭烟雨 （此诗收于郑鹏云《新竹县志初稿》，又载陈汉光《台湾诗录》）。", 
        "type": "绝句", 
        "yun": "歌"
    }, 
    {
        "author": "郑如兰", 
        "era": "清", 
        "subtype": "七言绝句", 
        "text": [
            "酿花时节雨烟笼，浓绿深青衬浅红。", 
            "观稼水田惊鹭起，杖藜人立画图中。"
        ], 
        "title": "北郭烟雨（此诗又载郑鹏云《师友风义录》、蔡汝修《台海击钵吟集》、苏子建《堑城诗荟》）。", 
        "type": "绝句", 
        "yun": "东"
    }, 
    {
        "author": "郑如兰", 
        "era": "清", 
        "subtype": "七言绝句", 
        "text": [
            "空庭如水露团团，斫地高歌把盏看。", 
            "触我雄心齐起舞，霜华气迫月华寒。"
        ], 
        "title": "月下看剑 （此诗又载郑鹏云《师友风义录》、蔡汝修《台海击钵吟集》、苏子建《堑城诗荟》）。", 
        "type": "绝句", 
        "yun": "寒"
    }, 
    {
        "author": "郑如兰", 
        "era": "清", 
        "subtype": "七言绝句", 
        "text": [
            "数家鸡犬水云乡，隔断红尘路渺茫。", 
            "洞口桃花自开落，不知人世几沧桑。"
        ], 
        "title": "题武陵桃源图 （此诗又载郑鹏云《师友风义录》、赖子清《台湾诗醇》、《台海诗珠》、苏子建《堑城诗荟》）。", 
        "type": "绝句", 
        "yun": "阳"
    }, 
    {
        "author": "郑如兰", 
        "era": "清", 
        "subtype": "七言绝句", 
        "text": [
            "万籁萧然景已秋，繁音飞递上高楼。", 
            "庭柯也解伤迟暮，并作西风一夜愁。"
        ], 
        "title": "叶声 （此诗又载郑鹏云《师友风义录》、蔡汝修《台海击钵吟集》、曾笑云《东宁击钵吟前集》、高火顺《卅韵诗钞》、苏子建《堑城诗荟》）。", 
        "type": "绝句", 
        "yun": "尤"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "春物昌昌遍九州，逍遥好共太虚游。", 
            "多情世到玉溪别，说恨天教小杜优。", 
            "药院晴线空有影，蓉城花雾竟无谋。", 
            "生憎邻舍间歌管，未中思量尽不收。"
        ], 
        "title": "次韵春感 其二", 
        "type": "律诗", 
        "yun": "尤"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "似闻说友临安志，季绪年来肆乙涂。", 
            "谁遣不书驴市券，故应难语马坊奴。", 
            "秋风笔挟南盘壮，落日心悬首望孤。", 
            "岁岁说归归未得，黄金虚牝可长吁。"
        ], 
        "title": "八月贵阳寄新化邹叔绩兴义", 
        "type": "律诗", 
        "yun": "虞"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "东湖山皆似君山，秀髻明螺相抱环。", 
            "人住四围浅竹里，鸟呼一碧低松间。", 
            "晚钟出谷何处寺，落日耕云谁氏田。", 
            "听唱樵歌入林去，思欲从之烟渺然。"
        ], 
        "title": "东湖", 
        "type": "律诗", 
        "yun": null
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "叵奈苦风愁郑判，不能微雨过苏端。", 
            "情怀秖觉向人尽，离别须知对面难。", 
            "渺渺湘流仍独去，萧萧岳麓怅回看。", 
            "来年待我春冰泮，共尔浯溪买钓竿。"
        ], 
        "title": "柬别同年萧芝水（品三）甘子园", 
        "type": "律诗", 
        "yun": "寒"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "零陵天下幽奇处，中度生朝发兴多。", 
            "袁渴纷红思柳子，淡山新绿忆涪皤。", 
            "似渠明岁求鸿博，正我今时过蒋罗。", 
            "暗数年华计才德，一分不到欲如何。"
        ], 
        "title": "永州廿三初度", 
        "type": "律诗", 
        "yun": "歌"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "秧针麦浪水萦渠，山斗苍茫落照余。", 
            "湖地四边今叱犊，昔年中夜此叉鱼。", 
            "长船大炬无留影，斗硕波澜有别潴。", 
            "怅对沧桑忆三彀，暮烟幂幂久踟蹰。"
        ], 
        "title": "游北湖，怀昌黎公。湖在郴州北郭外，周广可四十里，今皆为稻田矣。去年，程春海先生属刺史惠安曾钰于道侧蓄一池，祠昌黎于其上", 
        "type": "律诗", 
        "yun": null
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "仕路嵚巇莫复陈，东齐归客旧词臣。", 
            "达官大要非奇士，南国从来泣美人。", 
            "誓墓文章终愤俗，藏镫性癖颇愁亲。", 
            "白鱼青笋平安到，书疏无忘寄子真。"
        ], 
        "title": "送王香杜", 
        "type": "律诗", 
        "yun": "真"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "竹树交阴草暗畦，昼长人静小帘低。", 
            "空堂棐几双宾雀，落日瓜棚五母鸡。", 
            "好鸟不离花左右，閒山分占水东西。", 
            "年来颇忘将军宅，久认吾庐未是迷。"
        ], 
        "title": "山居夏日", 
        "type": "律诗", 
        "yun": "齐"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "雪风刁调吹破篱，吾独穷困于此时。", 
            "天寒拥卷作跏坐，日暮向人赊夕炊。", 
            "菜摘蚕豆上中叶，樵分鹊巢高下枝。", 
            "穷生百巧却自笑，看尔更计明朝为。"
        ], 
        "title": "雪风", 
        "type": "律诗", 
        "yun": "支"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "回首天南万箐开，童山旷壤有遗材。", 
            "橡蚕不自乌江渡，蒟酱仍从益部来。", 
            "在远游民便聚啸，安边长策重耕裁。", 
            "时平不假书生计，喟古凭今足费才。"
        ], 
        "title": "贵阳秋感二首 其一", 
        "type": "律诗", 
        "yun": "灰"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "无多形胜感兴亡，万里秋阴接点苍。", 
            "石火年华催老大，海天愁思易悲凉。", 
            "谈经旧扫阳明席，问字谁登叔重堂。", 
            "野色江光连鬓影，武乡祠外倚斜阳。"
        ], 
        "title": "贵阳秋感二首 其二", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "漱齿华池万虑空，赏心遥夜七寮同。", 
            "山香如海花齐发，天净无尘月正中。", 
            "虚壁亭亭深入露，凉镫燄燄不生风。", 
            "年来渐省箪瓢事，绛帐笙歌笑马融。"
        ], 
        "title": "春山夜诵", 
        "type": "律诗", 
        "yun": "东"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "冉冉香传小树花，閒庭风露浩无涯。", 
            "断镫儿误求爷乳，歉食妻疏到母家。", 
            "深夜能陪敕赐丑，荒山暗老石经叉。", 
            "松头月上难禁渴，汲水亲烹没叶茶。"
        ], 
        "title": "凉夜", 
        "type": "律诗", 
        "yun": "麻"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "囤上风云绕夜郎，异时龙凤此荒唐。", 
            "王师八道从天下，镇服千年扫地亡。", 
            "蒙业若教思粲价，世州何遽后岑黄。", 
            "匆匆立马空留望，断涧荒厓尽夕阳。"
        ], 
        "title": "过海龙囤", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "望雨终宵三四起，雨来侵晓却安眠。", 
            "已知比户皆回命，暗悔前朝易怨天。", 
            "官粜虽轻无此饱，帝心稍转即丰年。", 
            "翻悲昨见横渠瘠，不缓须臾死道边。"
        ], 
        "title": "六月二十晨雨大降", 
        "type": "律诗", 
        "yun": "先"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "一百八滩经过尽，披衣晓起踏铜崖。", 
            "双江一碧渺然去，孤屿中流无限佳。", 
            "水气昏昏迷雉堞，人烟穰穰閧鱼鲑。", 
            "山川自古征蛮地，博得登临写壮怀。"
        ], 
        "title": "晓登铜崖", 
        "type": "律诗", 
        "yun": "佳"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "邓子诗才妙天下，不见风流今几年。", 
            "长沙日落涉何处，系马堂阶应醉眠。", 
            "明月池头苦相望，孤立江上但寒烟。", 
            "得书傥遇长安使，折取梅花寄岁前。"
        ], 
        "title": "明月池寄邓湘皋显鹤诗老", 
        "type": "律诗", 
        "yun": "先"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "大騩南畔午停舟，小溵东头步写忧。", 
            "并路牵衣儿有母，望乡遮眼树无雠。", 
            "银幡士女王正月，落日河山古豫州。", 
            "孤迥天涯正悽绝，谁家岁盏拥高楼。"
        ], 
        "title": "元日石固", 
        "type": "律诗", 
        "yun": "尤"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "黄流滚滚自天来，夜斩层冰晓楫催。", 
            "广武山头初日上，大梁城北乱云开。", 
            "亲心逐子前年度，游辙何时此济回。", 
            "多谢河公好看客，安澜空望古今才。"
        ], 
        "title": "人日度荥泽口", 
        "type": "律诗", 
        "yun": "灰"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "荡阴城东乔木寒，下马岳祠瞻表桓。", 
            "怅望公生一洒泪，萧条雨歇独凭栏。", 
            "长城道济才无愧，异姓汾阳福竟难。", 
            "更苦西邻有冤圣，请歌文操慰忠肝。"
        ], 
        "title": "荡阴谒岳祠", 
        "type": "律诗", 
        "yun": "寒"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "墓禽知敬久无音，樵采含悽远不侵。", 
            "气共微箕存祖社，魂伤姬孔表冈林。", 
            "千秋死谏无公酷，半日句留望古深。", 
            "垄畔请携卷石去，桉间时见昔年心。"
        ], 
        "title": "谒比干墓", 
        "type": "律诗", 
        "yun": "侵"
    }, 
    {
        "author": "郑如兰", 
        "era": "清", 
        "subtype": "五言律诗", 
        "text": [
            "踪迹半天下，烟云一卷中。", 
            "马群空冀北，鸿爪遍江东。", 
            "山贼呼灵运，诗人画放翁。", 
            "乘槎来海上，光射斗牛宫。"
        ], 
        "title": "题家毓臣广文鹏云吟稿", 
        "type": "律诗", 
        "yun": "东"
    }, 
    {
        "author": "郑如兰", 
        "era": "清", 
        "subtype": "七言律诗", 
        "text": [
            "敢云此地绝嚣尘，洒落如君信可人。", 
            "啸傲园林过盛夏，唱酬歌曲拟阳春。", 
            "山斋径辟三三曲，海屋筹添一一频。", 
            "千里神交原夙契，岂惟杯酒日相亲。"
        ], 
        "title": "鲁惠泉内史以巧月十七日招饮敝园时值悬弧赠诗和韵（此诗又载吴幅员《台湾诗钞》、陈汉光《台湾诗录》。 ）。", 
        "type": "律诗", 
        "yun": "真"
    }, 
    {
        "author": "郑如兰", 
        "era": "清", 
        "subtype": "七言律诗", 
        "text": [
            "绿章连日乞春阴，为护名花小院深。", 
            "击钵有声皆戛玉，投囊无句不堆金。", 
            "湖山千里供舒啸，风月双清助朗吟。", 
            "坡老肚皮何处合，肯招时辈共谈心。"
        ], 
        "title": "酬陈瑞陔贡士浚芝书怀索和（此诗又载林文龙《台湾诗录拾遗》）。", 
        "type": "律诗", 
        "yun": "侵"
    }, 
    {
        "author": "郑江", 
        "era": "清", 
        "subtype": "五言律诗", 
        "text": [
            "风帆沙际落，岚翠碧丛丛。", 
            "一县江声里，四山云气中。", 
            "迎人幽鸟语，随意野花红。", 
            "回首乡心远，沿流直向东。"
        ], 
        "title": "常山县", 
        "type": "律诗", 
        "yun": "东"
    }, 
    {
        "author": "郑江", 
        "era": "清", 
        "subtype": "七言律诗", 
        "text": [
            "画桥斜去水东流，落日西风泽国秋。", 
            "树下彩云都散尽，夜来明月尚勾留。", 
            "碧蹄马老怜荒驿，白发人闲倚酒楼。", 
            "六代离宫鸦数点，满天疏雨不胜愁。"
        ], 
        "title": "残柳", 
        "type": "律诗", 
        "yun": "尤"
    }, 
    {
        "author": "郑江", 
        "era": "清", 
        "subtype": "七言律诗", 
        "text": [
            "高台俯映暮江清，叶叶风帆尽日行。", 
            "碧水几时停过客，青山终古属先生。", 
            "可知遁世原持世，始信逃名是爱名。", 
            "惭愧萍逢无定迹，沧洲暂借濯尘缨。"
        ], 
        "title": "钓台", 
        "type": "律诗", 
        "yun": "庚"
    }, 
    {
        "author": "郑江", 
        "era": "清", 
        "subtype": "七言律诗", 
        "text": [
            "澄江绿净洁于苔，群峭摩天一线开。", 
            "吉贝花中闻梵呗，兜罗绵里现楼台。", 
            "榕阴浓叠千重翠，松吹晴暄万壑雷。", 
            "瘦石玲珑霞缥缈，却疑岩岫亦飞来。"
        ], 
        "title": "飞来寺", 
        "type": "律诗", 
        "yun": "灰"
    }, 
    {
        "author": "郑沄", 
        "era": "清", 
        "subtype": "五言律诗", 
        "text": [
            "西望蚕丛路，年来羽檄飞。", 
            "君行空万里，身死在重围。", 
            "报国文章尽，封侯事业非。", 
            "他时看扫穴，谁唱凯歌归。"
        ], 
        "title": "闻同年赵璞函殁于西川军营诗以哀之", 
        "type": "律诗", 
        "yun": "微"
    }, 
    {
        "author": "郑沄", 
        "era": "清", 
        "subtype": "七言律诗", 
        "text": [
            "露下凉生大火流，三旬水宿感淹留。", 
            "河声送雨过沙市，山翠横烟入柁楼。", 
            "楚客怀归终恋阙，美人经别易伤秋。", 
            "红尘自有栖闲地，谁遣行藏愧白鸥。"
        ], 
        "title": "雨中有述", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "宣南游迹光绪初，忍庵西斋尝共居。", 
            "读经声中温旧梦，此味忘老真有馀。", 
            "蘧氏行年六十化，吾侪不化诚空过。", 
            "出头且放与诸郎，虎变龙摅任称霸。"
        ], 
        "title": "刘宣甫六十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "鞠族多异姿，幽人好佳色。", 
            "年年我有秋，寄兴在篱侧。", 
            "凄风风始馨，凝霜霜作魄。", 
            "剪苗资勤灌，迸蕊务细摘。", 
            "忽然吐殊妙，谁信出心得。", 
            "白黄诚高清，绀紫尤奇特。", 
            "一时美所钟，未免爱而溺。", 
            "君能轻世事，正赖有菊癖。", 
            "菊亦何负君，何云奈岑寂。"
        ], 
        "title": "陈仁先种菊图 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "惟菊有骚心，对菊宜自醉。", 
            "看君留菊影，画手远不逮。", 
            "渊明魂难起，菊意谁能会？", 
            "萧萧天地秋，独秀霜风外。", 
            "海滨菊最盛，种类极繁碎。", 
            "时事莫挂口，刻意徇所爱。", 
            "可怜才未尽，哀怨出天籁。", 
            "馀生依草木，聊复娱万岁。"
        ], 
        "title": "陈仁先种菊图 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "般若台前松风吼，以涛名园从许友。", 
            "乌山戴石石戴松，石上翻涛山欲走。", 
            "山荒松老何人识，共爱瓯香名在口。", 
            "忽看园址变祠堂，更种新松伴苍叟。", 
            "问公出山今几岁，满眼沧桑又阳九。", 
            "岁寒后凋空太息，为我言松黯回首。", 
            "未能相从归踞石，想见松阴可盈亩。", 
            "夜深涛作谁来听，二老英灵定携手。"
        ], 
        "title": "爱苍示听松诗因及涛园种松事赋此答之", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "有樟骞云鹏，有藤窜修蟒。", 
            "众木纷蔽亏，翳若张天网。", 
            "繁枝上交阴，盘根下错壤。", 
            "回飙不能振，鸟语閟幽响。", 
            "夜气昼不开，日色含莽苍。", 
            "河流绕其外，穿漏微眩晃。", 
            "森森百馀树，树树堪俯仰。", 
            "谁知入林乐，遂古涉冥想。", 
            "拊楹试一啸，惊视来罔两。", 
            "诗心正厌世，得此恣独往。", 
            "何当风雨夕，瞑坐搜万象。", 
            "勿愁语太玄，寥阒吾能赏。"
        ], 
        "title": "过叉袋角吷庵所居", 
        "type": "古风", 
        "yun": "养"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世方憎忠义，君胡表此柏？", 
            "移之至岳坟，终古配毅魄。", 
            "吁嗟墓中士，涅背字历历。", 
            "苌叔苦违天，天倾血成碧。"
        ], 
        "title": "程白葭属题精忠柏断片图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "造意如垂云，隐隐吐雷电。", 
            "使笔如纵兵，飒飒剧刀箭。", 
            "烂然骤圈点，率尔恣涂窜。", 
            "妙处堪熟思，精极耐细看。", 
            "斯人诚过人，表里俱可见。", 
            "筹饷卒无功，海运才得半。", 
            "渠宁亡国臣，暴尸馀恨叹。", 
            "由来翰墨缘，千载等昏旦。", 
            "矧兹忠义感，密切逾亲串。", 
            "雨山获此稿，手校补残卷。", 
            "昔哀鸿宝心，今见鸿宝面。", 
            "勿令俗手污，闭户潜展玩。", 
            "平生曾南礼，好热香一瓣。"
        ], 
        "title": "长尾雨山属题倪鸿宝手稿", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "尼山论人先史鱼，有道无道直如矢。", 
            "石斋可与史鱼匹，毕生不屈得其死。", 
            "奇哉斯人乃多艺，文辞书画皆绝美。", 
            "迂僻疑当含瓦石，广平梅花定何理。", 
            "忍盦昔藏泼墨卷，莲叶戏蟹半入水。", 
            "《孝经序论》杂骈散，蔡夫人书犹可喜。", 
            "忍盦久亡不可见，今见此捲毛发起。", 
            "雨山端人能宝此，殷勤使我题纸尾。", 
            "我与石斋虽乡里，亡国则同他无似。", 
            "略谈文字尚难追，北山遗臣谁敢比？"
        ], 
        "title": "又题雨山所藏黄石斋文治论卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "惊蛰昨已过，草根青欲活。", 
            "北风忽一怒，作此漫天雪。", 
            "散花塞空际，著地亦不灭。", 
            "松竹各离披，残梅亦妍绝。", 
            "楼窗明耀眼，终夜疑月出。", 
            "冻云压曙光，日气为之夺。", 
            "密林如蘸粉，淡墨妙新泼。", 
            "庭除止勿扫，独赏留皓洁。", 
            "寒雀何毰毸，聚语俄惊瞥。", 
            "欲为体物语，盐絮孰工拙？", 
            "不须效白战，谁可假寸铁？"
        ], 
        "title": "二月初一日雪中作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "黔娄未为穷，固穷在其妻。", 
            "贫贱有难言，言之伤肝脾。", 
            "为子事丘嫂，为子奉阿㜷。", 
            "子有析居叔，迎养抚其儿。", 
            "子有未嫁妹，教诲迨于归。", 
            "子独厉节操，家法众所仪。", 
            "子独治诗书，名声人所师。", 
            "子居秦南仓，一乡谁与齐？", 
            "子冠兴化学，一县谁能希？", 
            "方子初应试，宵中缀敝绨。", 
            "及子出适馆，客中寄新衣。", 
            "子穷而好施，贷钱与子挥。", 
            "子贫而善病，质田为子医。", 
            "命贵且问相，戏言子岂嗤。", 
            "夜冷不甘寝，知言子诚痴。", 
            "子疾身欲代，子愁颜愈嬉。", 
            "彼实一好妇，食贫色以衰。", 
            "彼实一健妇，持门体以羸。", 
            "忍涕行不顾，归来子何为？", 
            "妄意晚相报，迂哉子奚追？", 
            "幸子有文字，自书自伤怀。", 
            "文字身后名，生前事事乖。", 
            "岂若不识字，白头伴荆钗。", 
            "彼嫠不恤纬，又兴宗周哀。", 
            "何如歠糟糠？何如炊扊扅？"
        ], 
        "title": "李审言室赵孺人诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "闽士褊狭自风气，我闻刘君言小异。", 
            "汀漳水利可当闽，此议堂堂起人意。", 
            "建溪高屋如建瓴，水力驱机天所遗。", 
            "谁能断取万丈瀑，激电鞭霆作机事。", 
            "富以其邻我何害，反掌当令收万倍。", 
            "莫从鼠窟寻生活，且引眼光出牛背。", 
            "老夫岂妄众勿讶，或君不哂前言戏。", 
            "深人作诗语不浅，多歧徘徊犹堪味。", 
            "我如冯妇耻攘臂，技痒自嫌囊底智。", 
            "誓心铁石问韬庵，晚节相期在风义。"
        ], 
        "title": "刘步溪见语闽事并示新作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "审言与我年相若，我观其书颇惊愕。", 
            "清言移人味甚正，读书得间趣尤博。", 
            "乾嘉学者各有就，一语举要遗糟粕。", 
            "前辈著书政如此，后生或识伏案乐。", 
            "近来文士绝嚣张，雅俗未分妄自襮。", 
            "范围名义溃欲尽，乱耳使人意绪恶。", 
            "速持羯鼓为解秽，弦外馀音不寂寞。", 
            "论诗君勿谬见推，此事散原真杰作。", 
            "我今心折在四灵，才力自知甘守弱。", 
            "篱间垂柳黄可念，澹荡樱桃华已著。", 
            "春阴竞日能见过，无益有涯待商略。"
        ], 
        "title": "春阴李审言", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "成蹊由好事，桃李初无言。", 
            "君子如桃李，惊俗何足论。", 
            "抚己诚有得，世丧我固存。", 
            "使彼会从我，徐行回众奔。"
        ], 
        "title": "桃李", 
        "type": "古风", 
        "yun": "元"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "幽忧成简出，苦吟成心疾。", 
            "有诗不与人，聊自呕抑郁。", 
            "故人偶相从，借酒道契阔。", 
            "樊山忽入坐，真若山排闼。", 
            "感君已再顾，诣谢意久阙。", 
            "微雨花覆窗，小坐极可悦。", 
            "诘朝出新句，语妙多曲折。", 
            "形骸殊声气，疏者孰与密？", 
            "庶为知者道，流俗莫强聒。", 
            "春归益闭户，刻意还阁笔。"
        ], 
        "title": "答樊云门", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "离合神光看不厌，乍阴乍阳明复暗。", 
            "开颜弄日影成云，吐蕊含姿花愈澹。", 
            "春风莫吹鸟莫啼，从渠烂漫压枝低。", 
            "倾城政有无言恨，倚市休论桃李蹊。"
        ], 
        "title": "樱花 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "云停烟活风日鲜，堆花满枝弄婵娟。", 
            "施朱太赤粉太白，始信微醉由天然。", 
            "花光如水水欲逝，开到四分方绝世。", 
            "近前细看更沉吟，休向花间问才思。"
        ], 
        "title": "樱花 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "逝者难自救，岂愿爱者俱。", 
            "生者甘自绝，告绝留此书。", 
            "此书谁能读？读之血模糊。", 
            "那堪示兄姊，况彼无母雏。", 
            "自谓命穷薄，舍生宁从夫。", 
            "未死忧见救，将死忧不殊。", 
            "引药更进食，力争在须臾。", 
            "毒酖反为美，天亲反为疏。", 
            "处置何周密，多方出不虞。", 
            "一瞑幸已达，智计人谁如？", 
            "嗟嗟彼女士，所守同腐儒。", 
            "知尔方厌世，举世非吾徒。", 
            "大义世所弃，至情世所迂。", 
            "尔云酷爱名，殉名安足娱。", 
            "尔兄善述哀，真实语不诬。", 
            "嗟尔手足情，悽悽一世无。"
        ], 
        "title": "江陵张茝衡女士绝命书题后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "北江论藏书，数等意甚备。", 
            "推原正缺失，考订家为最。", 
            "何人可当此，惟数钱与戴。", 
            "其次辩板片，错认不少贷。", 
            "是谓校雠家，抱经覃溪类。", 
            "又次曰收藏，异本广收致。", 
            "下供博士览，上或补金匮。", 
            "天一阁嶙峋，瓶花斋珍袐。", 
            "昆山传是楼，海内共惊视。", 
            "又如嗜宋刻，所获多精致。", 
            "旨意纵未窥，年日务省记。", 
            "邬镇鲍处士，吴门黄主事。", 
            "斯为赏鉴家，可喜亦其次。", 
            "乃若钱景开，陶氏五柳辈。", 
            "湖州施汉英，巧掠仍贩卖。", 
            "旧家有中落，贱取计必遂。", 
            "富室苟好书，索价每十倍。", 
            "其风斯下矣，掠贩诚逐利。", 
            "徐侯刻丛书，艺林极宝贵。", 
            "庶几比荛翁，后贤恃《津逮》。", 
            "稚存语虽谑，颇亦饶风味。", 
            "聊题《随庵图》，世变堪嗟慨。"
        ], 
        "title": "徐积馀随庵勘书图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "汴学经久亡，残石定有几。", 
            "山夫记五碑，为数疑不止。", 
            "汴中新出土，《中庸》亦可喜。", 
            "薄家见四册，犹未及丁氏。", 
            "九经得其三，三百数十纸。", 
            "竞为聚卿得，默相有神鬼。", 
            "聚卿负侠气，好古力尤伟。", 
            "罗君劝摹刻，辄以翁孙比。", 
            "此议诚大佳，我意欲稍俟。", 
            "祥符陈留间，猿叟所亲履。", 
            "已云多湮匿，顾语非是。", 
            "安知开封学，石板果尽毁。", 
            "士夫常漏略，碑贾或可恃。", 
            "及今力搜索，奇秘傥再启。", 
            "石斋断碑砚，珍重已如彼。", 
            "得石加护持，摹刻安可拟？", 
            "天惊石破事，亦在人为耳。", 
            "却嗟章辈，素号精篆体。", 
            "蜀经皆题名，此刻胡不尔？", 
            "古人重经学，视书特小技。", 
            "用意极尊严，谁欤会微旨？", 
            "老夫丁世乱，睹此空掩涕。", 
            "儿时真隔生，背经泻瓶水。"
        ], 
        "title": "题刘聚卿汴学二体石经", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "却暑惟默坐，蝉噪意转烦。", 
            "风声得所助，倦耳生波澜。", 
            "抑扬益可喜，众籁不能喧。", 
            "五更谁来听，梦断初忘言。"
        ], 
        "title": "风蝉", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "云阴作画凉，雨到鸠鸣外。", 
            "午倦唤欲觉，隐几尤梦呓。", 
            "忽然自惊起，谛听故未逝。", 
            "窗前过疏点，竹树交深邃。"
        ], 
        "title": "雨鸠", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋荷张败帆，霜蟹携利刃。", 
            "离披更出没，深浅皆可辨。", 
            "道人不画水，水趣自弥漫。", 
            "尖团得八九，或泳或奔窜。", 
            "莲蓬老如石，黑皱堪摘玩。", 
            "蒲荇气青冥，映波作重晕。", 
            "荒凉各成就，凛凛意谁见？", 
            "回思光绪中，忍盦藏此卷。", 
            "西斋我下榻，累月常在案。", 
            "重逢真腹痛，穷老入世乱。", 
            "欲题自伤晚，何止存殁恨。"
        ], 
        "title": "黄石斋莲叶戏蟹卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "万重旧梦落江南，翘首燕云兴尚酣。", 
            "谁觅塞翁谈夜起，绿杨深处是茅庵。"
        ], 
        "title": "端午后一日雨中 其一", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "窗间昼晦欲抛书，闭置长憎出有车。", 
            "仅得小廊堪曳足，时来放眼即逃虚。"
        ], 
        "title": "端午后一日雨中 其二", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "野鸽翻空合又分，知时就食忽成群。", 
            "黄粱一霎人间事，插翅高飞愧此君。"
        ], 
        "title": "端午后一日雨中 其三", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "对床听雨真佳境，爱说东坡与颖滨。", 
            "老我廿年耽夜色，雨中偏觉一灯亲。"
        ], 
        "title": "端午后一日雨中 其四", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "人海藏楼事有无，西山衔阙岁将徂。", 
            "卷中匕首何曾见，为展残年《戌亥》图。"
        ], 
        "title": "戌亥去国图", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "王室中兴岂妄言，待时未可议南辕。", 
            "韬翁忍死犹东望，难慰斯人在九原。"
        ], 
        "title": "九原", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "投门避地久周旋，辽左龙飞信有天。", 
            "纪事会须成本末，崎岖又历十三年。"
        ], 
        "title": "述意 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "皎然进退自分明，中止休疑业未成。", 
            "天道从来看后起，祇将白发待还京。"
        ], 
        "title": "述意 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "尸位三年我自评，乞归众怒尚难平。", 
            "老夫骂世殊无谓，何怪时流出恶声。"
        ], 
        "title": "题胡琴初诗后 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "负重堪嗟忍辱时，勤攻吾过欲谁期。", 
            "杜门毁誉今奚较，奋笔诗人莫太迟。"
        ], 
        "title": "题胡琴初诗后 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "杞忧无尽思无边，都在人间晓梦前。", 
            "偶起推门看夜碧，长庚留燄正横天。"
        ], 
        "title": "长庚", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "登高还有壮心无，诗酒阑珊兴亦孤。", 
            "付与閒人话《心史》，却收馀论作《潜夫》。"
        ], 
        "title": "重九 其一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "天倾西北漫仓皇，地缺东南孰主张。", 
            "俯视中原三万里，不妨抱膝过重阳。"
        ], 
        "title": "重九 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "千金不换今宵月，历劫难销往日心。", 
            "不道人生不如梦，人生是梦苦难寻。"
        ], 
        "title": "月下", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "塞下烧羊老尚馋，深杯乐圣亦能衔。", 
            "为君一说江湖味，彘肺鱼头便不凡。"
        ], 
        "title": "与陈仁先傅治乡徐愈斋会饮 其一", 
        "type": "绝句", 
        "yun": "咸"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "诸老销沈等可哀，酒馀话旧苦低回。", 
            "新京残客能相见，唤起同光百感来。"
        ], 
        "title": "与陈仁先傅治乡徐愈斋会饮 其二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "杜门谢客忽经年，王道衰兴岂偶然。", 
            "驱雀驱鱼非我力，有人抱膝待回天。"
        ], 
        "title": "与陈仁先傅治乡徐愈斋会饮 其三", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言绝句", 
        "text": [
            "自诩知微且见几，聊将聚饮卜南归。", 
            "江湖粗辨鱼羹饭，何幸君恩听拂衣。"
        ], 
        "title": "与陈仁先傅治乡徐愈斋会饮 其四", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "希仪事在《广右录》，藤峡乱详《炎徼》篇。", 
            "今代毗陵有孟子，欲追田氏轶荆川。", 
            "能忘新旧学不俗，一泯穷通骨已仙。", 
            "老我无闻身可隐，看君《旁记》日流传。"
        ], 
        "title": "答孟莼孙见赠二诗", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "军乐泱泱正激荡，众宾同醉万年觞。", 
            "灯火尽作鱼龙气，角戏仍施虎豹装。", 
            "䗖蝀横霄惊吐彩，欃枪拂地忽摧芒。", 
            "主人亲挟胡姬出，试问何如云亸娘？"
        ], 
        "title": "追纪六月廿八夜灯戏", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "吊死扶伤二载馀，坚持不杀竟何如。", 
            "悬知胡越同舟谊，远胜孙吴相斫书。", 
            "长策犹须教耕战，穷边可使阙储胥。", 
            "谁人错讶经营意，规复南交计尚疏。"
        ], 
        "title": "述意", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楼中梅影横枝处，岁暮灯前缩手人。", 
            "已办春寒风带雨，重温吴语梦成尘。", 
            "抛残心力犹堪惜，留取身名定孰亲。", 
            "回首三年旧风味，清狂减尽祇伤神。"
        ], 
        "title": "除夕", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "风凄日澹叩松扃，如背人间到杳冥。", 
            "疏雨过山应助泪，断魂依树欲忘形。", 
            "生儿何异原头土，入世还凭地下灵。", 
            "徙倚沈吟终一去，乱峰旋为锁梅厅。"
        ], 
        "title": "十二月初一日梅厅展墓 其一", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "双坟才距一牛鸣，中道相捐痛两兄。", 
            "归里何堪成独客，弃官已不待同生。", 
            "依依山色供沾袂，惘惘湖光伴入城。", 
            "剩向酒杯寻断梦，梦痕和恨欠分明。"
        ], 
        "title": "十二月初一日梅厅展墓 其二", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "试探平生囊底智，却来沧海觅移情。", 
            "风涛世外才难尽，雪月樽前醉易成。", 
            "乘兴岂知千里远，弃官才信一身轻。", 
            "芙蓉城是游仙地，作主何须让曼卿。"
        ], 
        "title": "移情", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "亲见弥天戢一棺，为君夺气久汍澜。", 
            "共推齿壮心犹壮，无奈春残病亦残。", 
            "抵死不甘瓜喷鼻，遗书真借纸刳肝。", 
            "丰城尽有冲天气，再得斯人可是难。"
        ], 
        "title": "哀熊季连", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "解甲归来倚市楼，腾腾人海独吟秋。", 
            "浮云北极天将变，落日中原事可忧。", 
            "不道窦陈虚众望，谁言王谢欠名流。", 
            "龙钟尽著傍人笑，隐几今年倦展眸。"
        ], 
        "title": "隐几", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "万波弄日破霜寒，木落吴天意自宽。", 
            "少壮背人如去鸟，江山还我此凭栏。", 
            "警传萍醴围初合，灾被淮徐赈已难。", 
            "多垒奇荒仍满目，漫寻猿鹤共盘桓。"
        ], 
        "title": "赴鄂舟中", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "城根水落转峥嵘，暂借茶寮避市声。", 
            "两郡楚山临岸起，一江初日抱楼生。", 
            "自披风帽贪凭眺，旋辍蓝舆试散行。", 
            "此去馀年几相见，好收悽叹付微酲。"
        ], 
        "title": "偕石遗登黄鹄矶怀白楼", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "山藏古寺望如城，江去平芜略可耕。", 
            "败意俗僧过俗子，举头诗境失诗情。", 
            "欲除佛宇千重障，独取吴天一段清。", 
            "太息无人知此意，何年真看小峥嵘。"
        ], 
        "title": "金山", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "检点平生空自奇，渐成灰烬欲何施。", 
            "送春可得回三舍，积恨应须塞两仪。", 
            "来日尘劳殊未息，馀年心病总难医。", 
            "江南是我销魂地，忍泪看天到几时？"
        ], 
        "title": "送春", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "见说诗人气属秋，秋来宜住水边楼。", 
            "千丝柳影深遮岸，一曲淞波稳繫舟。", 
            "诗酒朝官能小隐，江湖雅集自清流。", 
            "吴兴画卷应犹在，莫惜千金取次收。"
        ], 
        "title": "廉惠卿招宴小万柳堂", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "雅颂赐名嘉庆年，《八旗诗集》已流传。", 
            "更看文苑搜奇作，始信经香配昔贤。", 
            "祭酒伤心古怀抱，使君慧业旧姻缘。", 
            "松声窗下添悲壮，想见初成作者篇。"
        ], 
        "title": "杨子勤松窗辑书图", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "残岁每添怀抱恶，北风弄雪晚冥冥。", 
            "捐书未必遂闻道，厌世何为空养形。", 
            "歌哭圣狂喧海市，酣嬉醉梦秘云屏。", 
            "人间正有沉迷药，莫信灵均说独醒。"
        ], 
        "title": "残岁", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "拊膺一叹上江船，风味依稀似去年。", 
            "已等彭殇休感事，渐成迟暮更违天。", 
            "野梅褪白纷纷雪，官柳吹黄处处烟。", 
            "断送情怀谁会得，祇将怅惘替留连。"
        ], 
        "title": "二月二十一日又至南京", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "啼血虚传杜宇魂，宁闻帝子更沉冤。", 
            "天荒乍破身终殉，日丧云亡道自存。", 
            "一夕风雷迷大麓，十年虎豹厄丹阍。", 
            "几时修得金轮史，才信无终是至言。"
        ], 
        "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其一", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "戊戌销沉庚子来，种因得果更谁哀。", 
            "忍教宗社成孤注，可乃君王是党魁。", 
            "妄意挥戈能退日，伤心失箸托闻雷。", 
            "咎繇听直须天上，好劝长星酒一杯。"
        ], 
        "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其二", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "龙飞三十四年春，识主何曾见一臣。", 
            "持论遂令人掩耳，弃官谁信我忘身。", 
            "蟆肠坐愤妖吞月，鹑首空愁醉赐秦。", 
            "试问和熹旧朝士，不欺先帝定何人？"
        ], 
        "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其三", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "闻君愤慨伤时语，病骨全销气未销。", 
            "热血一腔无地洒，英魂九死待谁招？", 
            "平生孝友非新学，举世炎凉自后凋。", 
            "宣统纪元虽及见，欲将小传属先朝。"
        ], 
        "title": "挽高啸桐", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "春云欲吐晓霞明，酝酿红潮醉未成。", 
            "人影渐遮风渐暖，江波初涨雨初晴。", 
            "试编游骑归花史，便割吴天作锦城。", 
            "可怪路旁沉吟者，色尘梦恨尚纵横。"
        ], 
        "title": "闰二月十七日独游龙华", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "手散千金才不尽，老来风月最关身。", 
            "浮名何似生前酒，豪气还寻客裹春。", 
            "差喜先生能作达，剧怜吴女亦工嚬。", 
            "词流谁擅言情者，遮莫花翁是异人。"
        ], 
        "title": "戏赠王又点", 
        "type": "律诗", 
        "yun": "真"
    }, 
    {
        "author": "郑珍", 
        "era": "清", 
        "subtype": null, 
        "text": [
            "八股行海内，于今五百祀。", 
            "子弟为学问，富贵当券纸。", 
            "是于古制作，未便克均峙。", 
            "自有归唐兴，杨马不敢耻。", 
            "下迄崇祯末，能辈递砻砥。", 
            "小技诚未尊，大醇亦无几。", 
            "元气入我朝，钟陵实巨指。", 
            "韩张有天授，蓺圣忘排比。", 
            "继起百年间，亦莫不深柢。", 
            "后生贪巧捷，转贩竞相市。", 
            "盗笛吹宫商，截朽饰丹紫。", 
            "玉尺亦已亡，各以意憎喜。", 
            "古云经大义，毋乃不若是。", 
            "惟昔外王父，孝友发屯否。", 
            "多能出少贱，此事特深至。", 
            "出入对偶法，钩提古先髓。", 
            "食时可百篇，占授懒自纪。", 
            "平生多阅历，曾不挂唇齿。", 
            "文亦杀锋棱，百鍊化绕指。", 
            "老手林汲翁，见之叹无已。", 
            "谓是有根本，更无巇可抵。", 
            "禄位惜不偿，老饮抑泉水。", 
            "呼母来从居，曰已归故梓。", 
            "七十老孟公，处置到鸡豕。", 
            "三日一来过，琐琐身料理。", 
            "此义今则无，死或不相视。", 
            "固知有言者，天性厚如此。", 
            "当时我童幼，顽状顽难似。", 
            "先生抚而笑，孺子盍楚捶。", 
            "耕稼傥有人，学成尽堪俟。", 
            "此后执经来，请业吾语尔。", 
            "配质不易镌，而公行病矣。", 
            "阳厥见侠瘿，绕颈若珠累。", 
            "无知尚肆姐，持册前问字。", 
            "先生不挥去，曰居待吾起。", 
            "力疾为指说，声轰所凭几。", 
            "想见仁人心，何尝知有死。", 
            "回首十六年，面命犹在耳。", 
            "儿长业日荒，欲言自先葸。", 
            "司马有遗文，传布竟谁事。", 
            "临风一抚额，高山怅予跂。", 
            "既以负先生，又以负母氏。", 
            "所欲非得为，永惭卢东里。"
        ], 
        "title": "检外祖黎静圃安理府群文稿感成", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "美人夜起梅花底，身载梅花渡江水。", 
            "四天寻遍不相闻，遥认寒灯九万里。", 
            "柔肠牵引不禁愁，暗有铜仙涕泪流。", 
            "多情赖得徒相忆，若便相逢尽白头。"
        ], 
        "title": "寄远", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "湿云掩过龙场城，日脚照见雨似绳。", 
            "山腰妇女荷锄下，归牛返豕纷纵横。", 
            "我行亦觉两胫速，打笠已听千杖铿。", 
            "街中大小齐拍手，雨喧人赞同訇訇。", 
            "向来定广二州米，仰食北至乌江亭。", 
            "去年无禾亦无麦，转贩远取遵义粳。", 
            "山农力苦待秋实，望望禾黍就槁茎。", 
            "百钱不买一升米，路夺市攘成乱萌。", 
            "近闻守土力和粜，义仓舂尽开常平。", 
            "古来和暂不和久，贵粟原自非民情。", 
            "官藏未敌民万一，官竭可禁民踊腾。", 
            "十日不雨即不济，至患岂独愁书生。", 
            "皇天一泽甚容易，比户胜贻金满籯。", 
            "已见瓜蔬长邻圃，可卜良苗秋压塍。", 
            "前涂田水定溢路，决决市渠中夜鸣。", 
            "月凉蚊静足甘寝，旅宿不寐看残灯。"
        ], 
        "title": "至息烽喜得大雨", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "郭外自然好，不谓过所怀。", 
            "久与村野别，顿觉耳目开。", 
            "冈峦有登陟，渫沼亦萦回。", 
            "荷芰夹田径，瓜壶盖茅柴。", 
            "清风偶然度，绿影不可揩。", 
            "久行不逢人，俯仰兴转佳。", 
            "白云澹晴色，草树阴徐来。", 
            "念我巢中居，延企西城隈。"
        ], 
        "title": "出威清门绕城而西村景可爱", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "秋风吹衣巾，飘然堕丘壑。", 
            "溪水流洞门，白云树头落。", 
            "昔闻回道人，于此驻黄鹤。", 
            "日暮待不来，含情下高阁。"
        ], 
        "title": "雪厓洞", 
        "type": "古风", 
        "yun": "药"
    }, 
    {
        "author": "郑珍", 
        "era": "清", 
        "subtype": null, 
        "text": [
            "世儒谈六经，孔子手删正。", 
            "安知口所读，皆属康成定。", 
            "念昔诸大师，鞠躬守残剩。", 
            "微公集厥成，吾道何由径。", 
            "众流汇北海，乃洗秦灰净。", 
            "师法千年来，儒者各涵咏。", 
            "未闻道学名，自见忠孝竞。", 
            "程朱应运生，力能剖其孕。", 
            "格致岂冥悟，祖周实郊郑。", 
            "俗士不读书，取便谈性命。", 
            "开卷不识字，何缘见孔孟。", 
            "颓波及前明，儒号多佛性。", 
            "季世略稽古，小悟非大醒。", 
            "绝学兴皇朝，谈经一何盛。", 
            "顾阎实开宗，醇博亦莫更。", 
            "后起复宏畅，贾孔妒且敬。", 
            "近来经韵翁，照古有全镜。", 
            "帝遣明六书，群头莫敢诤。", 
            "更得卢王辈，精识邈乎夐。", 
            "顾惟十数公，烂诵不计乘。", 
            "其于汉前籍，字字经鞫證。", 
            "精能固殊尤，细心亦天性。", 
            "直耸高密堂，上与日月并。", 
            "我无能为役，自觉此身剩。", 
            "思傍先人墙，操戈助攻并。", 
            "诸老启旌门，后至许同盟。", 
            "逝将及今去，神血几何凝。", 
            "眷言念我友，短小悍而横。", 
            "招君执桴来，助我鼓声劲。", 
            "无为百年内，龌龊守贫病。"
        ], 
        "title": "招张子佩琚", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "入城耻人见，入店愁主恼。", 
            "朝饭熟未兴，夜灯续还绕。", 
            "默默但游寝，与语殊不了。", 
            "客似无一识，来者尽头掉。", 
            "劝客衣而冠，何家不堪造。", 
            "渠门多贵人，无我未为少。", 
            "我亦未用彼，敬谢不相嬲。"
        ], 
        "title": "无事到郡游三日二首 其一", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "莫五似裴迪，邈然清妙机。", 
            "喜读不急书，堆桉乱不齐。", 
            "兴来即相过，谈谐无町畦。", 
            "清坐或终朝，不避子与妻。", 
            "黄花长于人，色胜金留犁。", 
            "告我春种时，亲送斤竹溪。", 
            "大笑此言信，劳群十瓮齑。", 
            "我言亦妄耳，子试妄听奚。"
        ], 
        "title": "无事到郡游三日二首 其二", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "烘书之情何所似，有如老翁抚病子。", 
            "心知元气不可复，但求无死斯足矣。", 
            "书烧之时又何其，有如慈父怒啼儿。", 
            "恨死掷去不回顾，徐徐复自摩抚之。", 
            "此情自痴还自笑，心血既乾转烦恼。", 
            "上寿八十能几何，为尔所累何其多。"
        ], 
        "title": "武陵烧书叹并序", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "男儿生世间，穷达有命不自由。", 
            "黄金便使高北斗，能衣晏子几狐裘。", 
            "拂尘下马卸马鞍，举杯自劝歌路难。", 
            "路诚难，莫复怪。", 
            "故山儿女岂不佳，断雪斫冰君自爱。"
        ], 
        "title": "伤歌行二首襄城除日作 其一", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "一夕复一夕，一朝复一朝。", 
            "朝夕递相送，岁尽何必在今宵。", 
            "噫乎岁如江上之波，我如中流之石抵荡磨。", 
            "来波去浪涉无尽，石行泐矣当奈何。", 
            "酒杯融融，吾留六龙。", 
            "六龙不留我心苦，夜半高歌泪如雨。"
        ], 
        "title": "伤歌行二首襄城除日作 其二", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "我行古颖谷，慨怀颖封人。", 
            "当日君臣直儿戏，许以纯孝殊不伦。", 
            "郑庄能使祭足射中肩，岂有见生母，必欲及黄泉。", 
            "人臣格非有正道，教君遂过乌得贤。", 
            "寤生既不孝，考叔复不忠。", 
            "不忠遗母羹，不孝将毋同。"
        ], 
        "title": "宿颍桥", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "汉水东南流，奔浪日夜急。", 
            "舣舟感今日，吾年倏三十。", 
            "儿女齐送我，老路从此入。", 
            "精力更几何，前去正难执。", 
            "且乐现前得，买酒沙洋集。"
        ], 
        "title": "三月初十沙洋", 
        "type": "古风", 
        "yun": "缉"
    }, 
    {
        "author": "郑珍", 
        "era": "清", 
        "subtype": null, 
        "text": [
            "欲就东湖船，先舍汉津桨。", 
            "隔岸知境异，越堤果幽爽。", 
            "春草碧浅浅，新树团盎盎。", 
            "鸠鸣宿雨馀，人耕旧墟上。", 
            "秀圃葱薤花，小桥没菰蒋。", 
            "麦深不见人，时闻挽车响。", 
            "傍道多草舍，老翁聚三两。", 
            "偶憩知馈茗，味恶诚足享。", 
            "北来厌尘沙，兹景劳梦想。", 
            "缓步殊未久，舟已丛芮榜。", 
            "清谣烟水间，馀欢独携往。"
        ], 
        "title": "自沙洋步至黄家林就舟二十里村景佳绝", 
        "type": "古风", 
        "yun": "养"
    }, 
    {
        "author": "郑珍", 
        "era": "清", 
        "subtype": null, 
        "text": [
            "公安民田入水底，不生五谷生鱼子。", 
            "居人结网作耒耜，耕水得鱼如得米。", 
            "高田鱼落田反芜，生鱼之地变生蔬。", 
            "网亦从之变其用，环葱绕芥如围鱼。", 
            "以蔬佐鱼生已蹙，以网作篱还诧目。", 
            "苟且穷算得新创，何遽丝乃不如竹。", 
            "蔬花蔟蔟蔬叶披，猫戏网中鸡隔窥。", 
            "想见鸬鹚与猵獭，出入篱际驱鱼时。", 
            "不愁网破篱无补，但惧水反鱼游圃。", 
            "此时篱倒蔬亦无，顿顿餐鱼奈何许。"
        ], 
        "title": "网篱行并序", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "记我出都门，榆柳未知春。", 
            "行得山水绿，望家如隔邻。", 
            "隔邻未即到，人情觉已亲。", 
            "匪独人情亲，我亦爱我身。", 
            "万里虽无功，生存还二人。", 
            "风水见怜我，云日亦相因。", 
            "监沅已去眼，几日铜江滨。", 
            "在远止知归，家近始念贫。", 
            "预愁小儿女，不解谅苦辛。", 
            "入门索包裹，恻恻伤吾仁。"
        ], 
        "title": "已过武陵", 
        "type": "古风", 
        "yun": "真"
    }, 
    {
        "author": "郑珍", 
        "era": "清", 
        "subtype": null, 
        "text": [
            "一滩高五尺，十滩高五丈。", 
            "行尽铜溪四百滩，铜厓应当白云上。", 
            "厓上还有千万山，一重高出一重颠。", 
            "待到铜厓望乡国，始似从此看云閒。", 
            "山高如梯水如箭，到家早晚樱桃绽。", 
            "心随飞鸟去悠悠，白发红绷眼中见。", 
            "万里真成一梦游，茗山重认雨中舟。", 
            "桐花落尽春风老，杜宇催人坐白头。"
        ], 
        "title": "望乡吟 其一", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "神仙爱楼居，亦复喜峭僻。", 
            "辰阳山水窟，上古断人迹。", 
            "仙者忘其名，于此结灵宅。", 
            "下映百丈潭，上接千仞壁。", 
            "朝服砂五色，暮食芧三脊。", 
            "潭中白龙子，时时受馀液。", 
            "不知几千载，仙眷有分析。", 
            "广构嵌穴閒，几至无剩隙。", 
            "此时盘瓠氏，子孙正昌炽。", 
            "名山出帝赐，荒岩任游息。", 
            "一朝惊见人，奔赴急欲齰。", 
            "泅水不没鼻，踏崖如履席。", 
            "乱厹污石花，吠声入空碧。", 
            "仙者谓行乎，群犬势已逼。", 
            "宝剑不及携，丹经不及匿。", 
            "举室尽飞升，诸物弃狼籍。", 
            "白龙起相从，猝上误触石。", 
            "尺木为所伤，乾死挂崭崱。", 
            "元精死不泯，一线透岩石。", 
            "君看斗壁上，遗迹尚历历。", 
            "曼衍作歌诗，因之寄桑郦。"
        ], 
        "title": "望乡吟 其二", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "乐蒙城下碑负龟，破晓扪读了不知。", 
            "冻雨濛濛苦无笠，半日扑面风逆吹。", 
            "近午雪作如撒粟，顷刻集遍眉与髭。", 
            "枯林沙沙蚕餐叶，浅水索索冰溜澌。", 
            "田家尽为二麦喜，大泞可堪行者危。", 
            "里程诧见几新墐，亦有僵倒命若丝。", 
            "行商早宿释荷担，野店闭门无所为。", 
            "最有移民可怜悯，十十五五相携持。", 
            "涕垂入口不得试，齿牙𤻎㾕风战肌。", 
            "壮男忍负头上女，少妇就乳担中儿。", 
            "老翁病妪呻且走，欲至他国知何时。", 
            "尔守尔令宁见此，深堂密室方垂帏。", 
            "羊羔酒香紫驼熟，房中美人争献姿。", 
            "盐絮尖叉自矜饰，亲谀幕赞纷淋漓。", 
            "乐者自乐苦自苦，何由画此陈丹墀。", 
            "我今冻馁亦交迫，破帽遮首单衣披。", 
            "腊尽不归饱妻子，荒山足茧愁奔驰。", 
            "平生大言不自赧，岂料皆成无当卮。", 
            "入城耿耿卧不寐，民生家计愁心随。", 
            "唐生卧雪秪不见，见我此吟当和之。"
        ], 
        "title": "晨出乐蒙，冒雪至郡，次东坡江上值雪诗韵，寄唐生", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "重安汀前雪映天，知君此时到其閒。", 
            "两夫舁之担一肩，荒荒瑟瑟山复山。", 
            "子行十日我西还，播城雪夜雨似绵。", 
            "以吾念子衣枕寒，知子于吾亦悬悬。", 
            "人事乖迕堪浩叹，隔六十里乃天渊。", 
            "旧约送子意颇繁，既去矣复从何言。", 
            "少年科第世俗便，一日声名即圣贤。", 
            "子兮织锦古斑斑，媚世复解渲牡丹。", 
            "又始弱冠谁不妍，金门玉堂无子艰。", 
            "念我才具未老坚，论献远愧晁贾班。", 
            "折腰屈膝又所难，自计岂能事上官。", 
            "虽云汝坟迫周磐，密缝之心亦可怜。", 
            "取彼偿此心已酸，况又未操必得权。", 
            "吾以此乃今闭关，纵有贵命宁弃捐。", 
            "父母俱存兄弟全，痴儿问字妻纺棉。", 
            "讵免身劳心以安，但无远别吾终焉。", 
            "子今偕计趋春官，历鍊骏骨阅山川。", 
            "河声岳色浩漫漫，吞纳胸中同郁盘。", 
            "独慨宿学近颇悭，罕聚辇毂散若烟。", 
            "阮程二老海内观，子往谒之问渊源，必有告子乎勉旃。", 
            "高堂虽老健加餐，长昆弱弟善承颜。", 
            "及兹馀晖快著鞭，木天固有君旧毡。", 
            "然止藉此为亲欢，得意慎勿受所牵。", 
            "明年驰传归白田，阿爷携子笑欲颠。", 
            "阿娘抚子衣锦鲜，孺人见子屏风边。", 
            "我从山中系行缠，秋堂与子对床眠。", 
            "听子闻见胜今年，作诗一笑随风传。"
        ], 
        "title": "追寄莫五北上", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "冠鸡非难得，惟独见钟爱。", 
            "踽踽白兔子，吾思何能贷。", 
            "日者昔语我，子限一星带。", 
            "看来两不育，此语信蓍蔡。", 
            "念我门祚薄，麟凤非所载。", 
            "或者瘠土中，独苗可望大。", 
            "今来不吾教，渠母料能代。", 
            "但恐性一伤，稍大便难差。", 
            "端须提宗印，使之自小佩。", 
            "上称宣尼说，下称程朱话。"
        ], 
        "title": "适滇却寄子行子俞两弟", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "断岩千尺无去处，银河欲转上天去。", 
            "水仙大笑且莫莫，恰好借渠写吾乐。", 
            "九龙浴佛雪照天，五剑挂壁霜冰山。", 
            "美人乳花玉胸滑，神女佩带珠囊翻。", 
            "文章之妙避直露，自半以下成霏烟。", 
            "银虹堕影饮谾谼，天马无声下神渊。", 
            "沫尘破散汤沸鼎，潭日荡漾金镕盘。", 
            "白水瀑布信奇绝，占断黔中山水窟。", 
            "世无苏李两谪仙，江月海风谁解说。", 
            "春风吹上观瀑亭，高岩深谷恍曾经。", 
            "手挹清泠洗凡耳，所不同心如白水。"
        ], 
        "title": "白水瀑布", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "晨登打铁关，下见拉帮塘。", 
            "行至拉帮见拉当，虚空鸟道四里强。", 
            "路若壁挂百盘肠，人行如狗尽日忙。", 
            "落日盘江出脚底，仰视早行鼻尖耳。", 
            "我投旅宿惫欲死，担丁舁夫更何似。", 
            "把杯大笑何所图，下山且尔归何如，山妻徒忆知得无。"
        ], 
        "title": "自郎岱宿毛口", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "先车雨过尘方少，未夏村明望不遮。", 
            "林脚天光如野水，麦头风燄度晴沙。", 
            "春当上巳犹无燕，地近南都渐有花。", 
            "昼睡十分今减半，为留双眼对芳华。"
        ], 
        "title": "南阳道中", 
        "type": "律诗", 
        "yun": "麻"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "入户桃阴夕照移，久看蒲粽今娇儿。", 
            "鲁论半部应成诵，渠母前朝早任嬉。", 
            "嫩绿胡孙高蹋臂，雄黄王字大通眉。", 
            "凤仙篱侧瓜棚畔，料尔行吟新寄诗。"
        ], 
        "title": "端午念阿卯", 
        "type": "律诗", 
        "yun": "支"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "出衙更似居衙苦，愁事堪当异事徵。", 
            "逢树便停村便宿，与牛同寝豕同兴。", 
            "昨宵蚤会今宵蚤，前路蝇迎后路蝇。", 
            "任诩东坡渡东海，东川若到看公能。"
        ], 
        "title": "自沾益出宣威入东川", 
        "type": "律诗", 
        "yun": "蒸"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "路出盘江所滥觞，万山无主夕阳荒。", 
            "肩舆冷瘦寻村远，石气青红过雨凉。", 
            "国陋翻宜丛桧大，路难方觉苦荍香。", 
            "穷涂未倦平生意，欲采閒花种夜郎。"
        ], 
        "title": "山行", 
        "type": "律诗", 
        "yun": "阳"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "日南九郡弃非图，滇土何堪任旷芜。", 
            "龙亦有家思豢衔，猪皆名海占膏腴。", 
            "但看插桧俱成树，何不宜桑独少襦。", 
            "寄语邦君身已到，未应愁叹了官租。"
        ], 
        "title": "经行一路，皆地广大而民稀且穷，官斯土者自中原来，对此荒荒，靡不愁郁，期满秩迁去，将终不能富庶也，慨然赋此", 
        "type": "律诗", 
        "yun": "虞"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "天青凉凉山暮环，馀映未尽血殷殷。", 
            "碧云四合旷无底，白鸟一双归正閒。", 
            "雪岭寒光荡东爨，夜郎远影连西蛮。", 
            "荒冈插脚竟何事，风土岁时俱可还。"
        ], 
        "title": "厂山晚望", 
        "type": "律诗", 
        "yun": "删"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "韩博士家多美竹，孔宣公宅有高楼。", 
            "荒城胜赏无他去，此夕清狂可自由。", 
            "著我楼头看皓月，借君竹下过中秋。", 
            "衔杯却忆巴陵夜，一点团山万里愁。"
        ], 
        "title": "中秋饮韩仲山锡学博官舍", 
        "type": "律诗", 
        "yun": "尤"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "山头日白气荒迷，旷望沟塍尽大堤。", 
            "马过一风抬路去，春归七日办花齐。", 
            "衣冠蒙部新年里，烟树嵩明小海西。", 
            "莫问旧时翻震事，万头赤子烂如泥。"
        ], 
        "title": "次杨林晚望", 
        "type": "律诗", 
        "yun": "齐"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "昆池一望渺烟波，叹息虫沙百战过。", 
            "七姓气销明传沐，九真云拥汉山河。", 
            "苍苍楢木鸟盘路，黯黯阿奴吐噜歌。", 
            "金影碧仪消荡尽，太平春事荷锄多。"
        ], 
        "title": "望昆明", 
        "type": "律诗", 
        "yun": "歌"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "旷莽平原烟树昏，大河东影接遥村。", 
            "天清马度芣騩道，日落乌盘桔柣门。", 
            "促促封轺迷岁月，駪駪行李老乾坤。", 
            "三年两食溱头店，壁上犹馀旧墨痕。"
        ], 
        "title": "过新郑", 
        "type": "律诗", 
        "yun": "元"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "山势尽回秦塞外，河声直走汴城东。", 
            "长茭积岸连天黑，旭日登舻殷地红。", 
            "叹息中原半财赋，消糜历代几程功。", 
            "平成未信烦薪土，独倚樯竿望去鸿。"
        ], 
        "title": "渡河", 
        "type": "律诗", 
        "yun": "东"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "驺儿苦让贪朝卧，否至邢台日未斜。", 
            "等是征程何必昼，即投宿处总非家。", 
            "得休便醉姬苴国，不到拚眠孟祖车。", 
            "事事关天随所去，前涂休问马休挝。"
        ], 
        "title": "夜趋邢台", 
        "type": "律诗", 
        "yun": "麻"
    }, 
    {
        "author": "郑珍", 
        "era": "清", 
        "subtype": "七言律诗", 
        "text": [
            "寒宵默默卧车茵，苦念江皋已仲春。", 
            "恰梦家来忽惊醒，正闻犬吠尚疑真。", 
            "十年不作科名想，一堕仍为牛马身。", 
            "铁遂铜门空露草，月中怀往暗伤神。"
        ], 
        "title": "夜趋安肃", 
        "type": "律诗", 
        "yun": "真"
    }, 
    {
        "author": "郑先朴", 
        "era": "清", 
        "subtype": null, 
        "text": [
            "酒力如春风，入眼能生花。", 
            "好书如故人，相对宜擎茶。", 
            "醉读昌黎诗，万象莽无涯。", 
            "宝鼎留古字，逼视惊聱牙。", 
            "清镜写物形，酷肖无舛差。", 
            "有时恣恢奇，月黑鬼盈车。", 
            "有时出清新，日升天卷霞。", 
            "大巧反若拙，夸目时尚奢。", 
            "傥有弦外音，千古惟一家。"
        ], 
        "title": "读韩诗", 
        "type": "古风", 
        "yun": "麻"
    }, 
    {
        "author": "郑先朴", 
        "era": "清", 
        "subtype": null, 
        "text": [
            "杜门不出惟看雨，天地模糊水气浓。", 
            "忽卷烟云生霁色，起寻山水散愁客。", 
            "春回千嶂铜生绿，日晃一溪金在镕。", 
            "笞笠满原秧满野，果然久雨不妨农。"
        ], 
        "title": "新晴出游", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "金陵承平多士夫，钟山若为人所归。", 
            "此山政是老名宿，荆公放翁尝追随。", 
            "吾侪流寓亲山色，不啻老辈私相依。", 
            "摩挲题名辄继刻，一瞑岂异生同时。", 
            "兴亡忽然来见逼，山灵脱命才几希。", 
            "名流狼狈鸟兽散，海上存者真孑遗。", 
            "当时图咏谓可久，转眼灰烬空馀悲。", 
            "君今再图重收拾，卷中人物殊参差。", 
            "后来观人益论世，未免变节留深讥。", 
            "何年更往何事定，聊破寂寞镌岩隈。"
        ], 
        "title": "题徐积馀重绘定林访碑图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "仰见秋日光，秋气猛入肠。", 
            "相守虫啸夜，相哀叶摇黄。", 
            "枕书窗间人，二竖语膏肓。", 
            "日车何时翻？一快偕汝亡。", 
            "寂寞非寂寞，煎愁成沸肠。", 
            "同居秋气中，一触如金创。"
        ], 
        "title": "答乙盦短歌三章 其一", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "人生类秋虫，正宜以秋死。", 
            "虫魂复为秋，岂意人有鬼。", 
            "盍作已死观，稍怜鬼趣美。", 
            "为鬼当为雄，守雌非鬼理。", 
            "哀哉无国殇，谁可雪此耻？", 
            "纷纷厉不如，薄彼天下士。"
        ], 
        "title": "答乙盦短歌三章 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋气虽宜诗，鬼语乃诗病。", 
            "君诗转西江，驾浪极奔劲。", 
            "云何弄细碎，意属秋坟夐。", 
            "四灵若灵鬼，底足托高咏。", 
            "人间匪佳味，孤唱泪暗迸。", 
            "故交去堂堂，关张等无命。", 
            "共君伴残岁，后死聊自圣。"
        ], 
        "title": "答乙盦短歌三章 其三", 
        "type": "古风", 
        "yun": "敬"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "爱菊爱其淡，菊类晚愈奇。", 
            "岂能遂不爱，臭味殊差池。", 
            "秋花复当令，佳种忍弃遗。", 
            "恨不起渊明，究穷花之姿。", 
            "颇疑东篱意，匪逐世情移。", 
            "尚淡不尚奇，此理将语谁？"
        ], 
        "title": "爱菊二首简陈仁先 其一", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "众芳竞媚世，菊乃傲者徒。", 
            "穷秋风雨中，闭门足自娱。", 
            "诗人有寒骨，气类惟饿夫。", 
            "周粟诚不义，餐英追三闾。", 
            "千秋屈与陶，知己良有馀。", 
            "对菊怀二子，悲吟意何如？"
        ], 
        "title": "爱菊二首简陈仁先 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "陶抚狱甚冤，《明史》失其传。", 
            "申耆与衎石，补作殊有见。", 
            "同罪若襄悯，同类若忠宪。", 
            "师友皆大贤，才质尤相近。", 
            "东林党人碑，名字岂妄窜。", 
            "党籍诚至荣，汗青何足恨。"
        ], 
        "title": "题明登莱巡抚陶郎先遗集", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "金村幽人《隐居赋》，树老峰环资掌故。", 
            "能文祇用说田园，辟世谁知守丘墓？", 
            "年年返哺还养雏，共爱君家屋上乌。", 
            "切莫离巢思远举，出村恐有黑云都。"
        ], 
        "title": "题慈乌村图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "恕斋名藉甚，一败遂涂地。", 
            "苟活才弥年，甘死殊不易。", 
            "武昌知必乱，养痈固宜溃。", 
            "不戢而自焚，弄兵实众稚。", 
            "咎公在操切，姑息岂得计。", 
            "奄奄殁牖下，易主真隔世。", 
            "平生诸宗元，过门空雪涕。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "匋斋性素懦，临难乃不屈。", 
            "其弟能同死，节义两无匹。", 
            "入川不能止，别酒成永诀。", 
            "使吾在军中，乱事或可遏。", 
            "前师赴成都，重庆止勿发。", 
            "徐收秦黔兵，叛者良易灭。", 
            "求助辞甚哀，拊膺独呜咽。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "后乐园中好树石，海波吞天滞魂魄。", 
            "九原想与夷齐游，徙倚祠门长太息。", 
            "当年东邻重忠义，潘侯倒屣迎宾客。", 
            "驹笼私第址堪寻，龙麓高坟碑未泐。", 
            "我游江户尝凭吊，窃敬此翁世莫识。", 
            "忽闻学社噪杭州，归骨建祠争甚力。", 
            "斯人辟世虽不返，故国旧君心匪易。", 
            "纷纷正欲废大伦，谬托同心定何益。", 
            "策名委质义难背，自许英灵照肝膈。", 
            "善学柳下有不可，妄附紫阳渠所斥。"
        ], 
        "title": "汤蛰仙求作明遗老朱舜水诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "六十忽已及，初见如目前。", 
            "回头顾诸郎，略如君少年。", 
            "当时不畏险，妙手矜飞仙。", 
            "豺狼与蛇蝎，狎玩长周旋。", 
            "毒物不能害，脱命诚有天。", 
            "世人空吐舌，至今知子贤。", 
            "譬彼善游者，深入万重渊。", 
            "婴鳞探其珠，不惊骊龙眠。", 
            "君今已老成，狡狯宁犹然。", 
            "往事偶一谈，颇堪娱酒边。", 
            "举杯为子寿，相期绝世缘。"
        ], 
        "title": "姚赋秋六十生日", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "忽雷流传千馀年，大小二器归此阁。", 
            "楚园好事继燕庭，铁崖东塘不寂寞。", 
            "前有花坡后瑞山，解操唐音听者愕。", 
            "畏庐复为写此卷，殷勤不惮再三作。", 
            "宜春堂中劝我酒，宣统三年事如昨。", 
            "忽然梦觉今何世，遗老江湖各零落。", 
            "怪君风流殊不减，犹能出国责前诺。", 
            "当时已有万种哀，欲写辄成数日恶。", 
            "兴亡过眼更何如，忍倩琵琶转弦索。", 
            "名流纷纷竞绮语，谁倚新声续梦鹤。", 
            "莫誇尤物留佳话，且伴残年专一壑。", 
            "猛看题字绝惊嗟，震耳波涛啸蛟鳄。"
        ], 
        "title": "刘聚卿属题枕雷图", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "辨味必以口，未可与言味。", 
            "雪味味尤玄，孰解推其意？", 
            "味雪味在茶，舌本得深致。", 
            "非甘亦非淡，仙境吸沆瀣。", 
            "或疑味在梅，疏枝耿窗外。", 
            "天花正交舞，幽香忽微至。", 
            "又疑味在酒，却寒宜薄醉。", 
            "冲然适其适，醇旨若可会。", 
            "不然味在诗，思发觉有异。", 
            "雪中获神助，逸语夐出世。", 
            "寻味入非非，得味自天际。", 
            "试约轩中人，冲寒共驴背。"
        ], 
        "title": "味雪轩图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "王恭辟长史，江敱素所惮。", 
            "凌晨往自言，嗫嚅辞甚巽。", 
            "庐奴出帐中，对客罢漱盥。", 
            "闻之若未闻，默尔意傲岸。", 
            "独酌不及宾，臧获待再唤。", 
            "颇怪卿亦须，杯中物宁羡。", 
            "解惭恣一吸，未醉赪在面。", 
            "逡巡幸脱去，伺隙诚可窜。", 
            "自量固为难，出户震微叹。"
        ], 
        "title": "江庐奴", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "田野幸亡事，东阁且小留。", 
            "四方多奇士，来者良可收。", 
            "丞相备宾主，于礼盖至优。", 
            "请君为郭隗，趋风或尔俦。", 
            "薛宣语从容，用意殊未周。", 
            "远不如承嘉，一言惊庸流。", 
            "小生乃相吏，狂直真朱游。"
        ], 
        "title": "朱游", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "斯冰去人远，遗迹搜鳞凤。", 
            "炎炎六百言，《尔雅》辞可诵。", 
            "千文集逸少，传习世已众。", 
            "孰与持兹编，考古极有用。", 
            "岂徒窥篆法，小学繫尤重。", 
            "先生厉名节，死义事绝痛。", 
            "何时手自书，整暇兼飞动。", 
            "避俗意殊奇，合污宁足讽。"
        ], 
        "title": "杨和甫集二李篆谱书后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "酒罢各引去，初月犹在西。", 
            "且谈且徐步，馀兴如忘归。", 
            "楼台隐星汉，林影纷路歧。", 
            "夜色使人幽，幸无车马驰。", 
            "谁知道旁客，寥寥皆孑遗。", 
            "樊山素斗健，万户比千诗。", 
            "左叟能作达，闻歌情稍移。", 
            "我亦耽行吟，意行从所之。", 
            "海滨聊可避，莫辨望与夷。", 
            "清景良易失，追摹记分携。"
        ], 
        "title": "答樊云门踏月之作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "朝日满园春过半，绝艳为云云欲散。", 
            "徘徊已倦更淹留，醉梦虽酣难把玩。", 
            "微红渐褪旋成晕，浅碧独倾尤有韵。", 
            "一年能得几日看，却对半开愁烂漫。"
        ], 
        "title": "樱花", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "江户旧游非梦寐，眼前雨山尝同醉。", 
            "人间陵谷事堪惊，无恙吾侪默相对。", 
            "此心历劫终不改，我与乾坤孰坚脆。", 
            "但持常理待无常，苍狗白衣从变态。", 
            "春申流寓忽数载，文字相娱加笃爱。", 
            "君今北行何所览，阙里岱宗思一拜。", 
            "寻碑扪石或有得，吊古哀时必增慨。", 
            "知君平生重忠义，邪说安能容鼠辈。", 
            "莫嗟孔氏久无徒，回首沧桑老夫在。"
        ], 
        "title": "送长尾雨山北游", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "女子幼入学，稍长绝可喜。", 
            "所患在务外，相率风斯靡。", 
            "沪滨盛学校，吾见亦众矣。", 
            "家家掌中珠，化作蛇与虺。", 
            "异哉徐室女，天性秉孝悌。", 
            "其兄远游学，阖室奉祖妣。", 
            "能承大母欢，以女兼孙子。", 
            "恋亲且好学，不嫁尝自矢。", 
            "文字渐有名，浩瀚若秋水。", 
            "徐君出示我，涕下不可止。", 
            "女亡二十一，短折定何理？", 
            "盈盈玉雪枝，忽作尘土委。", 
            "人言才妨命，悔痛实无比。", 
            "所馀仅翰墨，魂魄必依此。", 
            "谁能哀以辞，吾女将不死。", 
            "我闻心骨悲，弥明亦长已。", 
            "彭殇那足较，飘忽同逝晷。", 
            "妄歆人间福，欲纂厌世史。", 
            "此哀何时忘，泪面不必洗。"
        ], 
        "title": "徐室女新华哀诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "草书初学患不熟，久之稍熟患不生。", 
            "裁能成字已受缚，欲解此缚嗟谁能。", 
            "獦獠解事趋平淡，笔下风雨常纵横。", 
            "观其能速不速处，蝉蜕一切如无情。", 
            "没人操舟诚妙喻，举止自若完神明。", 
            "子瞻宁未见此贴，毋乃会意翻忘形。"
        ], 
        "title": "题怀素自叙帖", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "逝波所卷倏万劫，成坏变化随诸缘。", 
            "莹莹一念偶不灭，坐使金石为精坚。", 
            "有人心伤母鞠我，报以罔极穿重泉。", 
            "瞿昙遗文劝出世，血泪化墨书盈篇。", 
            "绘图建塔俨弹指，神鬼冥助非人权。", 
            "湖山照耀佛守护，见者悲涕垂穷年。", 
            "故知斯义了无坏，陵谷改尽谁能捐。", 
            "世间莫非父母体，何苦造孽空滔天。"
        ], 
        "title": "吴兴周庆云为其生母董夫人造塔于杭州西湖理安寺自书金刚经且乞丁女士恒绘图刻石列置塔壁", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "人生惟事亲，乱世足自免。", 
            "生我复庇我，始识爱日暖。", 
            "世人初弗慕，籍口扬与显。", 
            "宦游孰念归，虽在不愁远。", 
            "匪孝欲何移，作忠说尤诞。", 
            "浇风既如此，贤者乃愈罕。", 
            "我读友卿诗，恻恻颂圣善。", 
            "又观介寿记，至乐殆忘返。", 
            "湖光助承欢，山色来慰眼。", 
            "谁家母与子，济胜自成伴。", 
            "旁人为感动，羡极当屡泫。", 
            "我生抱终天，愧恨视此卷。", 
            "犹馀性中语，愿子亲益健。"
        ], 
        "title": "题沈友卿太史湖山介寿图", 
        "type": "古风", 
        "yun": null
    }, 
    {
        "author": "郑任钥", 
        "era": "清", 
        "subtype": null, 
        "text": [
            "蚕月人家爱晴旭，纸筐分叶声满屋。", 
            "三眠过后桑树稀，称来银茧缫为丝。", 
            "山村日午纬车响，榆柳阴阴烟火迟。", 
            "忆昔民间累苛派，新丝二月长先卖。", 
            "近年儿女有完襦，急公更足偿私债。", 
            "艰难衣食在农桑，年年拜祭马头娘。", 
            "不辞小妇闺中苦，愿作山龙藻火裳。"
        ], 
        "title": "春蚕词", 
        "type": "古风", 
        "yun": null
    }, 
    {
        "author": "郑任钥", 
        "era": "清", 
        "subtype": "七言绝句", 
        "text": [
            "采蕨归来日已移，写将三秀寄遥思。", 
            "秋风满眼嗟零落，岩谷何人和《紫芝》？"
        ], 
        "title": "徐俟斋画芝", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "破碎山河剩断魂，脱身犹得客中原。", 
            "朱家郭解子可托，棼冒勃苏谁与援？", 
            "残史难成虚抱籍，遗民已孑更衔冤。", 
            "如闻博浪椎能中，奋笔何辞溅血痕。"
        ], 
        "title": "题朝鲜金泽荣东航本末", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "身晚情孤话旧难，祇将心事付蒲团。", 
            "独居便合称闻道，厌世何曾待去官。", 
            "零落生存虽未尽，浮沉离合总无端。", 
            "江头海澨堪相望，剩遣闲愁入岁寒。"
        ], 
        "title": "题沈子培六十僧服小影并寄季直", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "闭门只有竹千竿，题凤人过晚日寒。", 
            "正恐时艰妨寂寞，欲论旧学苦衰残。", 
            "缶庐书翰推三绝，贞壮诗篇感百端。", 
            "他日高楼须画本，二君合作试求看。"
        ], 
        "title": "诸贞壮吴仓硕见访不遇", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "三日扣舷歌小海，登车始觉入辽东。", 
            "汉廷谁解施中策，广武空嗟斗两雄。", 
            "斜日高原犹血色，层冰断岸自悲风。", 
            "幼安踪迹殊难测，见尾神龙论未工。"
        ], 
        "title": "十二月二十八日自大连湾至奉天观日俄战处", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "尔辈纷纷负景皇，从今四海见封章。", 
            "谏官如此宁非瑞，名教复名殊有光。", 
            "狐鼠成群人可去，蓬蒿作柱事堪伤。", 
            "台中阅道应无恙，独立雷霆待汝当。"
        ], 
        "title": "读江侍御春霖弹章书后", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "飞尘不到暂盘桓，借得高斋独倚栏。", 
            "竹影绕廊宜晓日，花香依榻爱春寒。", 
            "来游我亦厉樊榭，好客君应辛幼安。", 
            "须与名园成故事，留题随处待閒看。"
        ], 
        "title": "留题颜园", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "闻道声名出苦辛，不须识面已相亲。", 
            "熟知边事真无敌，偶喜词章又绝伦。", 
            "五十风光吾亦过，等閒豪杰世谁珍？", 
            "满洲若有图存策，要及中年用此人。"
        ], 
        "title": "赠呼伦道宋小濂", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "前朝梦断十三秋，阙下车声在枕头。", 
            "胡骑黄巾归稗史，刘郎道士各山邱。", 
            "自残母子恩同尽，永诀君臣恨未休。", 
            "身似铜仙携盘去，回看铅水泪难收。"
        ], 
        "title": "七月二十三日入都居贤良寺", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "如许元规尘污人，能来暂对共悲辛。", 
            "奔车未必无尼父，中坐何曾见伯仁。", 
            "隐几市声消晚日，穿廊禅客动比邻。", 
            "看君玉貌平原客，心胆轮囷岂帝秦。"
        ], 
        "title": "答诸贞壮", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "今年辽沈频来往，每出榆关一抚膺。", 
            "海近天垂含浩渺，地平山纵竞骁腾。", 
            "危邦空叹吾为虏，浩劫终愁谷作陵。", 
            "尽有边才谁用得，翻飞遥想郅都鹰。"
        ], 
        "title": "十一月十八日出山海关", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "花寺同来寺未花，却疑题榜近浮夸。", 
            "京曹尽带儒酸味，诗社休参国论哗。", 
            "二月春深偏雨雪，南城冰解屡回车。", 
            "举杯祇合催人别，自觉忧时意已奢。"
        ], 
        "title": "罗掞东招集花之寺", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "泱泱勃澥意如何，腾碧翻金眼底过。", 
            "出世祇应亲日月，浮生从此藐山河。", 
            "南归不用怀吾土，东去谁能挽逝波？", 
            "爱煞滔天露孤岛，弃船聊欲上嵯峨。"
        ], 
        "title": "四月二十四日渡海", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "竹坡菊客惨相随，谁信诸孙骨亦灰。", 
            "登榻招魂如见款，入门掩涕更增哀。", 
            "不祥名节嗟为祟，一往清狂渺此才。", 
            "还向髽孀想遗直，可堪凭吊到狐鲐。"
        ], 
        "title": "七月二十九日诣白庙胡同宝斋寿伯茀夫人出见", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "吴儿轻靡尽随风，九鼎吾终重此公。", 
            "势不两存能自决，人皆一死未为穷。", 
            "交期太浅真相失，节义何常或可同。", 
            "他日私成黄沈传，还从鬼录想双雄。"
        ], 
        "title": "哀长沙县知县沈瀛", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "落木危楼对陨霜，北风吹雁自成行。", 
            "云含海雨千重暗，秋尽篱花十日黄。", 
            "已坐虚名人欲杀，真成遗老世应忘。", 
            "烧城赤舌从相逼，未信河东解祟方。"
        ], 
        "title": "危楼", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楼前夜色暗屯兵，雨猛风饕正四更。", 
            "呵壁问天终不测，枕戈待旦独难平。", 
            "寇雠土芥成酬报，猿鹤虫沙孰重轻？", 
            "剩约毗陵子陆子，佯狂被发送馀生。"
        ], 
        "title": "十月二十八日夜起", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "恐是人间乾净土，偶留二老对斜阳。", 
            "违天苌叔天将厌，弃世君平世亦忘。", 
            "自信宿心难变易，少卑高论莫张皇。", 
            "危楼轻命能同倚，北望相看便断肠。"
        ], 
        "title": "答陈伯严同登海藏楼之作", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "老向穷途道更穷，膝痕穿榻槁书丛。", 
            "堂堂白日人谁在？杳杳高楼世岂通。", 
            "守死自甘等丘貉，逃虚未暇托冥鸿。", 
            "行逢宿草何妨哭，留阅兴亡祇两翁。"
        ], 
        "title": "答沈子培", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "少年自喜良堪笑，老阅沧桑却自哀。", 
            "郁郁一生怀未展，滔滔举世意全灰。", 
            "偶寻断梦闲情在，试检残编旧恨来。", 
            "莫信寄愁有天上，人间何处遣愁回。"
        ], 
        "title": "题吴剑泉寄愁小草", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "风穿月透海藏楼，坐近虫声已似秋。", 
            "流水斗龙潮乍过，停云顾兔雨旋收。", 
            "微行士女应忘反，缟夜园林信壮游。", 
            "可惜旧情衰谢了，祇堪偃卧看牵牛。"
        ], 
        "title": "六月十五夜月下", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "狐兔何纵横，大地遍荆杞。", 
            "干戈何扰攘，谁洒河山耻！", 
            "蒿目战争场，相持鹬蚌死。", 
            "忆昔炽彝氛，荡乱将一纪。", 
            "何期不逾时，西粤纷刀矢。", 
            "小丑任跳梁，蔓草渐迤逦。", 
            "无计靖妖魔，一埽逃穴蚁。", 
            "提帅百战孤，吁天拊髋髀。", 
            "宫傅陨大星，狼烟何日止？", 
            "悲哉沙虫军，鸢旗屡屡靡！", 
            "继之山左饥，泗决没田里。", 
            "呼山庚癸哀，横流奔马驶。", 
            "羽书驰九阍，群臣魂魄褫。", 
            "议赈杼柚空，顾表恐失里。", 
            "况复艇寇肆，沿海啜脂髓。", 
            "更逢大厉秋，爨骸将命抵。", 
            "吁嗟世事乖，丝棼孰得理？", 
            "努力报清时，长城帝所倚。"
        ], 
        "title": "即事", 
        "type": "古风", 
        "yun": "纸"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "亲年六十七，懔懔怀无逸。", 
            "世路薄春冰，人生爱春日。", 
            "秉性厌纷华，经史课儿侄。", 
            "生平所愿望，箕裘能继述。", 
            "我今三十馀，何时报鼎实？", 
            "请还读父书，埙篪吹一一。", 
            "长著老莱衣，高堂安且吉。"
        ], 
        "title": "家大人诞辰书示二弟", 
        "type": "古风", 
        "yun": "质"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "青山千馀仞，仰见白云飞。", 
            "出岫何太急，为霖当及时。", 
            "伤哉造化孩，待哺杳无期。", 
            "斯人今不出，匍匐将何之！"
        ], 
        "title": "感遇 其一", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "蜉蝣阅朝暮，易死复易生。", 
            "蠢彼幺么辈，扬尘薄太清。", 
            "雄兵四十万，不战功何成？", 
            "悠悠我心忧，白日欲西暝。", 
            "阴风振林木，感叹几时平！"
        ], 
        "title": "感遇 其二", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "鼓棹溯中流，骋目穷千里。", 
            "夏日何炎炎，湖心平似砥；", 
            "四面围山光，双塔东西峙。", 
            "对此息尘襟，坐看白云起。", 
            "嗟彼岳王坟，千载栖霞址；", 
            "胡为铸铁者，累累墓前跪！", 
            "乃知判忠奸，惟在身后耳。", 
            "寄语行路人，猛省当如此。"
        ], 
        "title": "同黄雨生水部（骧云）泛舟西湖", 
        "type": "古风", 
        "yun": "纸"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "老至精力衰，事事嫌繁渎。", 
            "我辈共论文，亦复厌心目。", 
            "回首少年场，见闻虑寡独。", 
            "结社集良朋，为期三五六。", 
            "惭愧老斲轮，推我为耆宿。", 
            "岂知岁月更，展卷苦羁束。", 
            "扬之愁失当，抑之恐太酷。", 
            "举手谢群公，让我享清福。"
        ], 
        "title": "志懒", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "我生本不才，庸庸何所见？", 
            "一官归去来，幸侍寝门膳。", 
            "倏忽廿馀年，流光如掣电。", 
            "到处皆险巇，人情多幻变。", 
            "轩冕似泥涂，昔贵今亦贱。", 
            "不如收桑榆，行乐且安便。"
        ], 
        "title": "感作", 
        "type": "古风", 
        "yun": "霰"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "男儿贵自立，弧矢昔所悬。", 
            "相期在千古，不让今人前。", 
            "我年三十六，一第幸登天。", 
            "蹉跎犹自悔，兀兀嗟穷年。", 
            "穷通虽有命，尔志当益坚。", 
            "譬如登华岱，奋迹陟其巅。", 
            "且披邺侯架，更著祖生鞭。", 
            "光阴如过隙，转瞬难久延。", 
            "桑榆收已晚，时逾境亦迁。", 
            "门闾吾望子，勿复废钻研！"
        ], 
        "title": "示松儿", 
        "type": "古风", 
        "yun": "先"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "在昔称康成，著述传吾道；", 
            "两序列生徒，高密儒名噪。", 
            "不期城外山，山下生瑞草；", 
            "称之曰书带，形肖名亦好。", 
            "我闻周濂溪，窗前生意绕；", 
            "又闻杜荀鹤，科名有吉兆。", 
            "屈轶长明廷，紫芝来四皓。", 
            "同是托灵根，一一成大造。", 
            "未若此葳甤，左萦复右抱。", 
            "为语儿辈知，此乃吾家宝。", 
            "一室拜经神，青青长摛藻。"
        ], 
        "title": "书带草", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "丛菊生荒园，何殊置榛莽；", 
            "移植入乌盆，名流日相赏。", 
            "物色出风尘，由来事标榜；", 
            "乃知天所生，亦视人培养。"
        ], 
        "title": "盆菊", 
        "type": "古风", 
        "yun": "养"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "有菊当有诗，有诗当有菊。", 
            "无菊诗何工，无诗菊亦俗。", 
            "采采南山隈，清香愿盈掬；", 
            "不见古高人，吟诗三往复。", 
            "柴桑处士家，隐者花为族。"
        ], 
        "title": "赏菊", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "我欲游名山，此地无峻岭。", 
            "祇此一亩园，规画亦井井。", 
            "编篱藉筼筜，薙草辟蛙黾。", 
            "茅屋三两间，已足供游骋。", 
            "人生易百年，转移在俄顷。", 
            "何如此小住，朝夕今以永。", 
            "池塘春雨痕，花坞夕阳影；", 
            "数弓虽不廓，颇亦称胜景。"
        ], 
        "title": "草堂题壁", 
        "type": "古风", 
        "yun": "梗"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "人同天地生，职业随所止；", 
            "士农与工商，执业分彼此。", 
            "欲耕当问奴，欲织当问婢；", 
            "兼之有弗能，专之乃足恃。", 
            "繄余读父书，精勤日砺砥。", 
            "所幸先人谋，衣食颇自喜。", 
            "讵知五旬馀，拂袖归田里。", 
            "蓼莪既废吟，伯兄亦云死。", 
            "门户强支撑，家督从兹始。", 
            "问舍与求田，况复生平耻。", 
            "惟存知足心，守约戒豪侈。", 
            "有基苟勿坏，差自慰乃尔。"
        ], 
        "title": "感叹 其一", 
        "type": "古风", 
        "yun": "纸"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "勤俭为家宝，此语得真诠。", 
            "生众而食寡，交济乃无偏。", 
            "譬如成泰岱，积壤到其巅；", 
            "又如浚深井，掘土乃得泉。", 
            "予家无恒产，衣食敢云便！", 
            "况更崦嵫迫，食指动盈千。", 
            "亦知有兴废，岸谷海为田。", 
            "所贵读诗者，能吟山枢篇。"
        ], 
        "title": "感叹 其二", 
        "type": "古风", 
        "yun": "先"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "能痴复能聋，许作阿家翁。", 
            "斯言有至理，尚口恐致穷。", 
            "我生思大造，泽物雨和风。", 
            "当其气郁塞，辰雷何𥀼𥀼。", 
            "须兼恩与畏，嘻嗃归至公。", 
            "我读家人卦，照然若发矇。"
        ], 
        "title": "感叹 其三", 
        "type": "古风", 
        "yun": "东"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "人当入世初，便作呱呱哭；", 
            "可知此一身，都为忧患伏。", 
            "贫富虽不同，名利纷相逐。", 
            "何人悟大造，有剥必有复。", 
            "沧海变桑田，高岸成深谷。", 
            "劳劳复奚为，天地如转毂。"
        ], 
        "title": "警世", 
        "type": "古风", 
        "yun": "屋"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "棣萼同根生，风雨连床契；", 
            "纵或死生殊，依然伯与季。", 
            "余独嗟雁行，生初厥有四；", 
            "乃今孑然存，时陨鸰原泪。", 
            "犹子相晨夕，差幸左右侍。", 
            "道北与道南，原无隔膜异。", 
            "不图阶厉者，一朝出中馈；", 
            "愿勿听妇言，彼此生嫉忌。", 
            "田家紫荆花，荣枯谁所致？", 
            "卜式让田宅，终得千羊饲。"
        ], 
        "title": "有议析爨者，感作", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "吾岂异人情，尊生而贱死？", 
            "不分地吉凶，但论人臧否。", 
            "嗟彼堪舆家，群逞谋生技。", 
            "愚者坠术中，指挥任所使。", 
            "区区土一坏，千金弃敝屣。", 
            "福利以惑人，罪魁此为始。", 
            "在昔范公坟，万弩石齿齿；", 
            "山灵倏变幻，朝天千笏倚。", 
            "郭璞著葬经，天乃斩其祀。", 
            "可凭不可凭，兴衰难尽恃。", 
            "岂知相阴阳，冈原随所止；", 
            "处处有佳城，何必誇奇诡。", 
            "枯骨可荫人，生者胡为耳？", 
            "一卷青鸟经，归根在天理。"
        ], 
        "title": "论青鸟法", 
        "type": "古风", 
        "yun": "纸"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "我母殁十年，马鬣营高垒。", 
            "何来意外遭，槥木痛伤毁！", 
            "衣服幸无亏，毛发亦条理。", 
            "譬彼枯树春，精气尚存矣。", 
            "当其环观时，众论纷比拟。", 
            "为考古遗书，一一道原委。", 
            "相传乃尸解，集仙传曾纪。", 
            "冥冥造化间，孰为主宰是？", 
            "大哉圣人言，知生焉知死！"
        ], 
        "title": "慈茔为盗所发，遗体如生，恸纪其事", 
        "type": "古风", 
        "yun": "纸"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "营营过一生，敢期能表暴。", 
            "明发怀二人，咨嗟独仰屋。", 
            "云胡罹劫灰，毁伤及山谷。", 
            "有儿负疚多，百身难再赎。"
        ], 
        "title": "明发泣怀", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "绣丝平原公，铸金鸱夷子；", 
            "传人或象形，自古乃有此。", 
            "嗟予复何为，天地一蝼蚁。", 
            "即令面目真，不过土偶耳。", 
            "敢云年七旬，矍铄差堪喜。", 
            "珍重执简编，所期在后起。", 
            "兀坐弥勒龛，玻光绝尘滓。", 
            "勉从儿辈请，岂曰前贤比。", 
            "研媸本天成，慎修凭一己。", 
            "悠悠千载后，谁臧与谁否。"
        ], 
        "title": "自题泥塑小像", 
        "type": "古风", 
        "yun": "纸"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "作文少者事，老大非其责。", 
            "既老尚好文，笔砚何役役！", 
            "堪叹少年场，科名易弋获。", 
            "未擅雕虫工，空持腐鼠嚇。", 
            "枉自执一编，时时劳笺擘。", 
            "鸡肋空咀嚼，弃之良可惜。", 
            "且与古为徒，兼以安形魄。"
        ], 
        "title": "排遣", 
        "type": "古风", 
        "yun": "陌"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "五经众说郛，惟易汇众理；", 
            "道通月窟中，义蕴天根里。", 
            "嗟彼读易者，不过混沌耳。", 
            "不知先后天，图自羲文始；", 
            "爻词彖象系，周公及孔子。", 
            "彖以括其全，爻各随所视。", 
            "三百八四爻，取象皆虚拟。", 
            "其间德位时，当须判臧否。", 
            "承乘兼比应，毫发难差徙。", 
            "吉凶同悔吝，佔词辨由起。", 
            "二五位居中，论正或未是；", 
            "惟中能兼正，馀虽正莫比。", 
            "互卦与错卦，旁通悟其旨。", 
            "一阴复一阳，变化无涯涘。", 
            "何人执此编，一一穷原委；", 
            "由浅而及深，幸勿踰前轨。"
        ], 
        "title": "读易示诸儿", 
        "type": "古风", 
        "yun": "纸"
    }, 
    {
        "author": "郑用鉴", 
        "era": "清", 
        "subtype": "五言绝句", 
        "text": [
            "柔叶吹惠风，芳丛挹清露。", 
            "深谷不逢人，幽香暗中度。"
        ], 
        "title": "兰", 
        "type": "绝句", 
        "yun": "遇"
    }, 
    {
        "author": "郑用鉴", 
        "era": "清", 
        "subtype": "五言绝句", 
        "text": [
            "古剑含苍精，床头作龙吼。", 
            "可激烈士心，难容佞臣首。"
        ], 
        "title": "长剑", 
        "type": "绝句", 
        "yun": "有"
    }, 
    {
        "author": "郑用鉴", 
        "era": "清", 
        "subtype": "七言绝句", 
        "text": [
            "青山无数夕阳多，溪上行人发棹歌。", 
            "翻忆旧游江畔路，几回清梦落鸥波。"
        ], 
        "title": "溪山晚渡", 
        "type": "绝句", 
        "yun": "歌"
    }, 
    {
        "author": "郑用鉴", 
        "era": "清", 
        "subtype": "七言绝句", 
        "text": [
            "白云茅屋隐君家，行尽村园日欲斜。", 
            "不识抱琴何处去，柴门寂寞掩梅花。"
        ], 
        "title": "访友不遇", 
        "type": "绝句", 
        "yun": "麻"
    }, 
    {
        "author": "郑用鉴", 
        "era": "清", 
        "subtype": "七言绝句", 
        "text": [
            "神仙沦谪不为伤，何惜人间贬夜郎。", 
            "醉眼惊回唐社稷，谁人能识郭汾阳。"
        ], 
        "title": "读李太白诗", 
        "type": "绝句", 
        "yun": "阳"
    }, 
    {
        "author": "郑用鉴", 
        "era": "清", 
        "subtype": "七言绝句", 
        "text": [
            "万点云山鸟外青，桐江烟浪昼冥冥。", 
            "故人不遇刘文叔，谁识羊裘是客星。"
        ], 
        "title": "严子陵垂钓", 
        "type": "绝句", 
        "yun": "青"
    }, 
    {
        "author": "郑用鉴", 
        "era": "清", 
        "subtype": "七言绝句", 
        "text": [
            "细雨廉纤小院中，凭栏淡冶满芳丛。", 
            "夜深慎莫燃犀照，祇恐阶前有断红。"
        ], 
        "title": "海棠", 
        "type": "绝句", 
        "yun": "东"
    }, 
    {
        "author": "郑用鉴", 
        "era": "清", 
        "subtype": "七言绝句", 
        "text": [
            "钓罢归来月正明，倚篷三弄海云清。", 
            "西风两岸芦花渚，惊起鸥眠过别汀。"
        ], 
        "title": "渔笛", 
        "type": "绝句", 
        "yun": null
    }, 
    {
        "author": "郑玉珩", 
        "era": "清", 
        "subtype": null, 
        "text": [
            "露下金凫冷，风来玉座清。", 
            "美人掩瑶瑟，独对月华明。", 
            "横槊虚豪气，分香感故情。", 
            "西陵松柏响，犹似管弦声。"
        ], 
        "title": "铜雀台", 
        "type": "古风", 
        "yun": "庚"
    }, 
    {
        "author": "郑永功", 
        "era": "清", 
        "subtype": "七言律诗", 
        "text": [
            "御极垂衣正八旬，普天沐德献琛频。", 
            "四夷骈贡蒙王化，五代同堂仰圣人。", 
            "召入华筵龙液酒，飞登紫苑凤卮亲。", 
            "天颜咫尺沾恩湛，永祝升平万寿仁。"
        ], 
        "title": "恭和御制赐朝鲜琉球安南诸国使臣诗", 
        "type": "律诗", 
        "yun": "真"
    }, 
    {
        "author": "郑民鑫", 
        "era": "清", 
        "subtype": "五言律诗", 
        "text": [
            "雨止云光散，风收岚气侵。", 
            "断虹穿涧远，返照入林深。", 
            "野巷鸣归犊，高枝噪暮禽。", 
            "村居无别乐，好静守初心。"
        ], 
        "title": "村中晚晴", 
        "type": "律诗", 
        "yun": "侵"
    }, 
    {
        "author": "郑民鑫", 
        "era": "清", 
        "subtype": "七言律诗", 
        "text": [
            "荒凉馆舍夏初过，间倚松枝静养和。", 
            "树果渐垂经雨重，庭花难数入秋多。", 
            "佐餐时或烹葵菽，惮暑偏宜著绮罗。", 
            "最是羲皇堪傲处，开窗一梦到南柯。"
        ], 
        "title": "初秋偶成", 
        "type": "律诗", 
        "yun": "歌"
    }, 
    {
        "author": "郑珍", 
        "era": "清", 
        "subtype": null, 
        "text": [
            "盘江在枕下，伸脚欲踏河塘堠。", 
            "晓闻花堌子规啼，暮踏花堌日已瘦。", 
            "问君道近行何迟，道果非远我非迟，君试亲行当自知。", 
            "此道如读昌黎之文少陵诗，眼著一句见一句，未来都非夷所思。", 
            "云木相连到忽断，初在眼前行转远。", 
            "当年止求径路通，闷杀行人渫不管。", 
            "忽思怒马驱中州，一目千里姿所游。", 
            "安得便驰道挺挺，大柳行边饭葱饼，荒山惜此江湖影。"
        ], 
        "title": "自毛口宿花堌", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "今年岁丙申，今日月初十。", 
            "年是母生年，日是我生日。", 
            "我年已三十，母寿六十一。", 
            "母老儿亦老，儿悲何由说。", 
            "半世求禄心，甘为古人拙。", 
            "负母一生力，枯我十年血。", 
            "维母天地眼，责命不责术。", 
            "但母得如此，又敢自暇逸。", 
            "千秋非所知，儿死此事毕。"
        ], 
        "title": "平夷生日", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "磨骨养肠胃，卖舌抚唇口。", 
            "俯仰同桔槔，机肉随薄厚。", 
            "计来真自苦，谁逼君浪走。", 
            "上床无锦褐，下腹孰羔韭。", 
            "身世一穷了，何者更掣肘。", 
            "挽畦羹淖糜，缗泽贯杨柳。", 
            "夕偃心太平，朝游大垂手。", 
            "怡声问翁媪，正色对亲友。", 
            "陶公亦后觉，持身易五斗。", 
            "安知公田秫，中有恶狮吼。", 
            "静念发深省，窗月正相守。", 
            "欲持山谷诗，归谋东坡妇。", 
            "衣食端须几，百咏当饮酒。"
        ], 
        "title": "月夜诵山谷江湖吞天之作感次其韵", 
        "type": "古风", 
        "yun": "有"
    }, 
    {
        "author": "郑珍", 
        "era": "清", 
        "subtype": null, 
        "text": [
            "顾公宰相才，老得中孝名。", 
            "以言救天下，不期当时行。", 
            "大运自秦来，治具几纷更。", 
            "元元万古胸，利病如列星。", 
            "传来二百年，考资丐儒生。", 
            "或非著书意，掩卷三涕零。"
        ], 
        "title": "读《日知录》", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "送公远至双穗桥，白云不动心飘摇。", 
            "仰天挥手一长叹，万山无语风萧萧。", 
            "时难不作十全计，要公归家相料理。", 
            "我宁饥饿不出门，若负此心有如水。"
        ], 
        "title": "送黎子元恺舅自平夷归里", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "南北二万里，得归便可喜。", 
            "止当看山来，名心淡如洗。", 
            "君才不一世，群心有窃比。", 
            "水母目濛濛，焉识长鲸事。", 
            "何必说高言，不入里人耳。", 
            "自非此病药，固让溲勃使。", 
            "且吾观古贤，谁能不骳骪。", 
            "金待百鍊柔，木要九枸美。", 
            "安知屡摧坐，学问不在此。", 
            "迩来吴桥上，槴尘光玼玼。", 
            "左对而右弄，弟妹绕肩背。", 
            "朝会小斋食，夜温北堂被。", 
            "闲来拥寒毡，铅椠伴针黹。", 
            "富贵诚无权，兹岂不足恃。", 
            "俗儿那可道，追膻若奔蚁。", 
            "神血先未凝，尸虫食其髓。", 
            "可怜负当年，赢作昏昏鬼。", 
            "念此耸毛骨，百年固无几。", 
            "父母七尺躯，责备塞天地。", 
            "区区一科目，真不与荣靡。", 
            "我今老复懒，负贱不自耻。", 
            "澜浪适平夷，半载绊盐米。", 
            "叔夜本无虱，把搔不自已。", 
            "数月断家书，乡梦乱难理。", 
            "未识今年秋，溪田有收否。", 
            "又未识家人，御冬作何计。", 
            "阿卯出门时，论语读数纸。", 
            "至今知所诵，曾否到孟子。", 
            "悠悠我之思，肠中转轮似。", 
            "如何接君书，亦复穷尔尔。", 
            "下无缝裤襦，上无奉甘旨。", 
            "吾侪傥定穷，理也奈何彼。", 
            "子贫且在家，我贫更客里。", 
            "客里贫转甚，春衣今未褫。", 
            "日夕数来店，弟辈默以傒。", 
            "拟得一个来，兹事有人庀。", 
            "依然满箧书，随渡乌盘水。", 
            "携手慰离索，一笑愁城圮。", 
            "翻瓮饱黄齑，冷寻红叶寺。", 
            "更当出秘籍，共读梅花底。"
        ], 
        "title": "寄答莫五", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "平生爱石心，惟有石始知。", 
            "两脚落荒城，苔岑悲索离。", 
            "谁谓补天具，日见乃忽之。", 
            "含笑抱之进，马卒俱暗嗤。", 
            "世有非常原，固无怪汝疑。", 
            "茶夫小儿手，指意任所为。", 
            "妙在不经心，遂与岩壑期。", 
            "峰峦有重复，嵌窦亦生姿。", 
            "果然惬所欲，百绕未觉疲。", 
            "谁为后来者，聊乐某在斯。"
        ], 
        "title": "平夷驿马祖祠下柏，将坼矣，命伐之，其拥树诸石，不忍他弃，遂移作假山于祠后庭", 
        "type": "古风", 
        "yun": "支"
    }, 
    {
        "author": "郑珍", 
        "era": "清", 
        "subtype": null, 
        "text": [
            "小花团团火齐珠，大花轩轩红盘盂。", 
            "高花烧天天为枯，低花照地地为朱。", 
            "丹霞大帝御花国，气象想见唐与虞。", 
            "沐日浴月烂百宝，春风冲瀜元气粗。", 
            "荡荡海天照金碧，山门桧柏排千夫。", 
            "我来看花适正月，更有小妹相携扶。", 
            "眼迷不认一切佛，兴热欲返巢经庐。", 
            "口谈树高向母赞，指形花大为母娱。", 
            "但恐此景未亲见，卤莽而言终谓诬。", 
            "题花要令现纸上，正为此花天下无，吁嗟此花天下无。"
        ], 
        "title": "归化寺看山茶", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "云南梅花不值钱，成林乃在紫云庵。", 
            "暮到滇城朝即深，美人在林真不谙。", 
            "当关一枝兀放入，鹊不及报呼之三。", 
            "簪斜鬟坠尽惊起，乍见情疏如有惭。", 
            "同是粗服乱头性，气味一亲神已酣。", 
            "兴浓不觉对花叹，我本无事须来南。", 
            "止为君等挂人意，不一粗省心不甘。", 
            "句留计止十日事，看山愿了回归骖。", 
            "路长人老那再到，便此舍去情何堪。", 
            "明须更谒老梅祖，愁心先过黑龙潭。"
        ], 
        "title": "过紫云庵看梅", 
        "type": "古风", 
        "yun": "覃"
    }, 
    {
        "author": "郑珍", 
        "era": "清", 
        "subtype": null, 
        "text": [
            "熏香梅花林，往听海潮音。", 
            "大士无语印以心，补陀山高海深深。", 
            "登高临风望乡国，似到蓬莱方壶之绝壁。", 
            "忽讶何时身已仙，老亲稚子抛不得，失声一呼落羽翼。", 
            "胡僧在旁俯长眉，知我多情不可医。", 
            "笑指海天认归鹤，云白山青无尽时。"
        ], 
        "title": "遂过圆通寺登补陀岩", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "云南正月半，杨柳青满湖。", 
            "浮舟出郡郭，逌然如画图。", 
            "汪汪千顷波，晴沙畅平铺。", 
            "和风弄舞燕，微澜漾浮凫。", 
            "赤脚两桨女，妙称樗散徒。", 
            "踏舷唱小梅，浩气淩八区。", 
            "沐氏旧西园，宛在似篷壶。", 
            "早树发初绿，粉墙明精庐。", 
            "诸渔集门曲，幽清无鸟呼。", 
            "何人构层楼，倒映水府居。", 
            "凭阑纵周眺，心目乃以舒。", 
            "群山从北来，柘城烟有无。", 
            "九十九水窦，足锸十万夫。", 
            "夕阳转西山，岩观正模糊。", 
            "何处昆阳州，风帆尽南趋。", 
            "俯仰一杯酒，襟怀千载馀。", 
            "霸业垂扫尽，苍茫留此潴。", 
            "海风送黄鹤，思便朝清都。", 
            "弟妹各牵衣，白云不可呼。", 
            "长啸动归桡，月上东城隅。"
        ], 
        "title": "汎昆明池至近华浦大观楼", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "蠕蠕此毛骨，静念夫为谁。", 
            "若无异乎物，于彼何等差。", 
            "蟠桃有美实，千载谁与期。", 
            "力有及子孙，聊谋一日炊。"
        ], 
        "title": "宿普定却寄雪楼舅新平四首 其一", 
        "type": "古风", 
        "yun": "支"
    }, 
    {
        "author": "郑珍", 
        "era": "清", 
        "subtype": null, 
        "text": [
            "少小诸儿中，舅氏谓可语。", 
            "耕种亟失时，厥咎宁在雨。", 
            "感公父母心，犹念媒此女。", 
            "久无飞鸣想，氋氃况能舞。"
        ], 
        "title": "宿普定却寄雪楼舅新平四首 其二", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "一载平夷城，两石平夷谷。", 
            "刷龟不成毡，悬鳣呼树木。", 
            "念公更南去，老别情舐犊。", 
            "势固难相从，何时当来复。"
        ], 
        "title": "宿普定却寄雪楼舅新平四首 其三", 
        "type": "古风", 
        "yun": "屋"
    }, 
    {
        "author": "郑珍", 
        "era": "清", 
        "subtype": null, 
        "text": [
            "抱痈不忍割，全外而溃里。", 
            "我观麒楦场，似无一足恃。", 
            "万针事履底，落地即污滓。", 
            "明月四更头，私心欲如此。"
        ], 
        "title": "宿普定却寄雪楼舅新平四首 其四", 
        "type": "古风", 
        "yun": "纸"
    }, 
    {
        "author": "郑珍", 
        "era": "清", 
        "subtype": null, 
        "text": [
            "贵仁无令名，不如不尊显。", 
            "文官秪爱钱，不如为牧剪。", 
            "朝廷用书生，亦曰其言善。", 
            "岂其所读书，到官即收卷。", 
            "治法止两端，世有几人阐。", 
            "甚或剔刻之，伤我枝蹄趼。", 
            "冤乎颂德碑，盍不刻稍浅。", 
            "陈刘两郡守，是诚循吏选。", 
            "遐陬井校中，鼓众走且喘。", 
            "一滴父母心，百年尚神缅。", 
            "刘公实儒者，教不薄穷褊。", 
            "至今多能文，皆公为梯栈。", 
            "陈公山茧法，此日更繁衍。", 
            "衣食到佣丐，金珠满原巘。", 
            "大府近请祀，于陈极黾勉。", 
            "我惟此二公，并当铭钟铣。", 
            "刘父陈也母，教养惠无辨。", 
            "可念在当时，肫挚忘轩冕。", 
            "湘川与白田，车或日再转。", 
            "此风遂难得，未免重丝茧。", 
            "堂堂平大夫，继亩思旧畎。", 
            "长言发嗟咏，此意更加腆。", 
            "世有明练材，囊伧而卷脔。", 
            "寸善将自私，谁肯道前典。", 
            "观公用意处，已足见敷展。", 
            "后来今视昔，过之不独践。", 
            "企风观化成，歌德我何腼。"
        ], 
        "title": "次韵和郡守平樾怀陈省庵刘研庄两前守", 
        "type": "古风", 
        "yun": "铣"
    }, 
    {
        "author": "郑珍", 
        "era": "清", 
        "subtype": null, 
        "text": [
            "男儿生世间，当以勋业显。", 
            "埋头事章句，小夫已剪剪。", 
            "何况誇文词，更卑无可善。", 
            "居常每念此，心若波涛卷。", 
            "百年大槩见，素志未必阐。", 
            "驰车浪奔走，日中请息趼。", 
            "独立天南头，山高水以浅。", 
            "手攀青松林，下瞰兵部选。", 
            "有力诚如荦，颇惜气稍喘。", 
            "遥遥千载心，望古神一缅。", 
            "英雄撒手尽，天地顿为褊。", 
            "洒泪叹当年，终老乘弇栈。", 
            "于饭或未丰，道乃因之衍。", 
            "孔孟日丽天，岂不照荒巘。", 
            "以兹颇自信，十驾竭驽勉。", 
            "与公数回见，谓我金中铣。", 
            "人实不易知，盖棺始足辨。", 
            "饰诩太宽恕，譬如丱也冕。", 
            "安知定慧光，不受刚风转。", 
            "顾身如晚蚕，未知作何茧。", 
            "独思有此邦，昧昧古疆畎。", 
            "公能念图志，山川感嘉腆。", 
            "此虽百和羹，成味非一脔。", 
            "父母苟作文，子弟争翻典。", 
            "地高声易呼，袖长舞方展。", 
            "请遂导先路，兹事有人践。", 
            "我怀崔慰祖，事事皆愧腼。"
        ], 
        "title": "樾峰次前韵见赠兼商辑郡志奉答", 
        "type": "古风", 
        "yun": "铣"
    }, 
    {
        "author": "郑珍", 
        "era": "清", 
        "subtype": null, 
        "text": [
            "郎州太守得片石，云是停云馆主凤兮砚。", 
            "文家旧物三百年，叹息遗珍眼中见。", 
            "我闻二十七砚在当时，并宠争妍皆异姿。", 
            "曾孙眼枯元血碧，凤兮飘摇何处归。", 
            "培远堂中赖有居亭主，太症经国资赞辅。", 
            "大胜先生思想帖，出门即受钤山污。", 
            "景曜流晖嗟命贫，至今老衲写梵文。", 
            "尔复不为主人辱，太守业与榕门亲。", 
            "太守况住姑胥门，红阑旧里相比邻。", 
            "楚人失弓楚人得，世间木落定归根。", 
            "他年竹啸轩中访鸾友，落落殊翁照胥纽。", 
            "玉磬同时问故寮，尚有音尘无恙否。", 
            "抚今感昔怆我神，绝怜八十四岁之老人。", 
            "心长手软细镌刻，岂期飞下横山村。", 
            "两承已是麟鸾种，何况凡鸟为儿孙。", 
            "凤兮尔不见桉头大元璧，古篆长生祝无极。", 
            "汉皇不守未央宫，何论词宗一块石。", 
            "凤兮凤兮尔德终不衰，吾歌正不为尔一石悲横来。"
        ], 
        "title": "文待诏凤兮砚歌并序", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "我亦念井田，此世生已迟。", 
            "天与地商量，遣蚕饲尔丝。", 
            "树是古时树，为要今人为。", 
            "急种莫穷待，三年当见之。"
        ], 
        "title": "追和程春海先生橡茧十咏原韵 其一 种树", 
        "type": "古风", 
        "yun": "支"
    }, 
    {
        "author": "郑珍", 
        "era": "清", 
        "subtype": null, 
        "text": [
            "春寒四十五，人茧暖窝里。", 
            "人既忘其寒，蛹亦醒思起。", 
            "蚕事争此关，火力谨相视。", 
            "譬如胎教疏，百病从之始。"
        ], 
        "title": "追和程春海先生橡茧十咏原韵 其二 烘种", 
        "type": "古风", 
        "yun": "纸"
    }, 
    {
        "author": "郑珍", 
        "era": "清", 
        "subtype": null, 
        "text": [
            "谁能妻不衣，谁能儿不哺。", 
            "都仰蚕腹钱，那避山中露。", 
            "得不辛苦得，即得神亦妒。", 
            "春山九十朝，报君以纨素。"
        ], 
        "title": "追和程春海先生橡茧十咏原韵 其三 春放蚕", 
        "type": "古风", 
        "yun": "遇"
    }, 
    {
        "author": "郑珍", 
        "era": "清", 
        "subtype": null, 
        "text": [
            "君谷熟田中，我蚕熟山颠。", 
            "熟时两通易，丰歉情相连。", 
            "昼要秋日小，夜须秋月娟。", 
            "天解人愿从，我腹定果然。"
        ], 
        "title": "追和程春海先生橡茧十咏原韵 其四 秋放蚕", 
        "type": "古风", 
        "yun": "先"
    }, 
    {
        "author": "郑珍", 
        "era": "清", 
        "subtype": null, 
        "text": [
            "蠹蠹岂得已，亦复因饥寒。", 
            "秪此万头虫，尔饱我则难。", 
            "系头有排索，系足有机竿。", 
            "非我能陷子，天教入其间。"
        ], 
        "title": "追和程春海先生橡茧十咏原韵 其五 驱蠹", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "筐载似襁负，蠕蠕缘不禁。", 
            "后时要尔养，肯谓恩勤深。", 
            "不知家已移，食饱眠于林。", 
            "蚕乎我诚苦，待儿无此心。"
        ], 
        "title": "追和程春海先生橡茧十咏原韵 其六 移枝", 
        "type": "古风", 
        "yun": "侵"
    }, 
    {
        "author": "郑珍", 
        "era": "清", 
        "subtype": null, 
        "text": [
            "同命蹈汤火，吾怜蚕此时。", 
            "要为世衣被，不尔安得治。", 
            "所求补生民，可悯不在斯。", 
            "我观古仁人，用心如见其。"
        ], 
        "title": "追和程春海先生橡茧十咏原韵 其七 煮茧", 
        "type": "古风", 
        "yun": "支"
    }, 
    {
        "author": "郑珍", 
        "era": "清", 
        "subtype": null, 
        "text": [
            "今日机杼地，旧时空破屋。", 
            "织师有手诀，可授不可读。", 
            "岁织竿万端，远散侯甸服。", 
            "劝君毋作伪，作伪天不谷。"
        ], 
        "title": "追和程春海先生橡茧十咏原韵 其八 上机", 
        "type": "古风", 
        "yun": "屋"
    }, 
    {
        "author": "郑珍", 
        "era": "清", 
        "subtype": null, 
        "text": [
            "槲之用于古，木薪实以皂。", 
            "一经发全能，遂令穷郡饱。", 
            "辨土剂利害，草木乃皆宝。", 
            "敬告异邦君，死法要活草。"
        ], 
        "title": "追和程春海先生橡茧十咏原韵 其九 利无算", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "生为穷陬民，如未得父赀。", 
            "千方获小利，又索真苦儿。", 
            "堂堂永不税，楔此三字楣。", 
            "不无桑宏羊，咏言请深思。"
        ], 
        "title": "追和程春海先生橡茧十咏原韵 其十 永不税", 
        "type": "古风", 
        "yun": "支"
    }, 
    {
        "author": "郑珍", 
        "era": "清", 
        "subtype": null, 
        "text": [
            "文学无贵贱，师弟有因缘。", 
            "当公领解日，我始双鬌悬。", 
            "公名丽中外，孺子心已笺。", 
            "时从乡先达，一问庆历贤。", 
            "有如泥忆云，何人识肫颛。", 
            "旌花照黔服，草木增华鲜。", 
            "下士悬势分，呼来侍之前。", 
            "吕医受薰浴，始见韩门全。", 
            "手赠研经书，谓我能终篇。", 
            "念自束发来，抱遗望古先。", 
            "意薄言鹦鹉，力遂忘其孱。", 
            "我朝盛明经，诸老起接肩。", 
            "阎胡奋前茅，江载持中权。", 
            "六经有实义，大师非汉遍。", 
            "皇皇一代学，足破诸子禅。", 
            "何言毋歛生，得淑洨长传。", 
            "千金学屠龙，用志良亦专。", 
            "但恐岁月逝，芜秽愁方荃。", 
            "因公庶有就，不致中道捐。", 
            "又苦念穷蹇，力削此肿卷。", 
            "白袍五千士，讵少万选钱。", 
            "已分枭悬投，竟呼鱼与牵。", 
            "居然如巨鳌，赑屃承群仙。", 
            "钩楹预礼礼，清簧间朱弦。", 
            "国家作人意，寓此宾之筵。", 
            "今日所厚醴，异时待敷宣。", 
            "岂其以筐篚，慰尔穷青毡。", 
            "念此自惭顾，中心如沸煎。", 
            "未举怨时命，实成人舍旃。", 
            "一朝落人穫，依然骄莠田。", 
            "不独羞世上，仰岂无惧焉。", 
            "科目正难称，炊沙何足饘。", 
            "惟山见五岳，惟水观九川。", 
            "尘滴乞沾丐，期无负当年。"
        ], 
        "title": "乡举与燕上中丞贺耦庚先生", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "我亦胡不足，而必求科名。", 
            "名成得美仕，岂遂贵此生。", 
            "十年弃制蓺，汗漫窥六经。", 
            "友串亡称举，谓我手笔精。", 
            "安知公等长，真非予所能。", 
            "所以来试者，亦复有至情。", 
            "父母两忠厚，辛苦自夙婴。", 
            "一编持授我，望我有所成。", 
            "未尽无所成，而世以此轻。", 
            "因之忘颜厚，自量非不明。", 
            "贵从老亲眼，见此娇子荣。", 
            "痴心有弋获，焉知非我丁。", 
            "独叹少也苦，精力遂不撑。", 
            "四更赴辕门，坐地眠瞢腾。", 
            "五更随唱入，阶误东西行。", 
            "揩眼视达官，蠕蠕动两枨。", 
            "喜赖搜挟手，按摩腰股醒。", 
            "携篮仗朋辈，许贿亲火兵。", 
            "拳卧半边屋，隔舍闻丁丁。", 
            "黄帘自□晚，蜗牛喜观镫。", 
            "梦醒见题纸，细摩压摺平。", 
            "功令多于题，关防映红青。", 
            "文字如榨膏，槷急膏亦倾。", 
            "卷完自嗤笑，此又虫语冰。", 
            "安知上钓鲇，突作掉尾鲸。", 
            "自视此穷骨，何让棱等登。", 
            "归去见儿女，誇我头衔增。", 
            "但愁世上语，高文真有灵。", 
            "又愁邻舍翁，故生分别惊。", 
            "寒檠照秋馆，苦续号虫声。", 
            "同砚有良友，鋻此欣慨并。", 
            "难与外人言，果蠃于螟蛉。"
        ], 
        "title": "完末场卷，矮屋无聊，成诗数十韵，揭晓后因续成之", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "近行十几日，秖如旦暮间。", 
            "远行十几日，恍若不计年。", 
            "澄澄□溪流，荡荡东去船。", 
            "寒风峭白日，萧条异山川。", 
            "高堂一片地，一刻数往还。", 
            "颜色隔千里，忽然立我前。", 
            "倚篷久惆怅，此意谁复怜。", 
            "入坐长叹息，晚炊起寒烟。"
        ], 
        "title": "出门十五日初作诗黔阳郭外三首 其一", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "策名公家方，其实止求食。", 
            "一饱宁必官，吁嗟远行役。", 
            "思便自此归，辗转不能得。", 
            "事非尽由己，徒念山中石。", 
            "强歌不成欢，假□不安席。", 
            "梦醒觅娇儿，触手乃船壁。", 
            "我本窗下人，胡为异方客？", 
            "身世难尽言，去去自努力。"
        ], 
        "title": "出门十五日初作诗黔阳郭外三首 其二", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "记我出门时，梅花绕茅亭。", 
            "携儿坐石上，吹笛使酒醒。", 
            "山妻持镫来，大字写纵横。", 
            "妹女各袖扇，争书压吾肱。", 
            "閧閧一宵事，不知难已鸣。", 
            "今朝梅树下，小卓当窗棂。", 
            "寒日在黄叶，萧萧儿授经。", 
            "读书究何用，秖觉伤人情。", 
            "不学耕亦得，看我黔阳城。"
        ], 
        "title": "出门十五日初作诗黔阳郭外三首 其三", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "前滩风雨来，后滩风雨过。", 
            "滩滩若长舌，我舟为之唾。", 
            "岸竹密走阵，沙洲圆转磨。", 
            "指梅呼速看，著橘怪相左。", 
            "半语落上严，已向滩脚坐。", 
            "榜师打懒浆，篙律遵定课。", 
            "却见上水船，去速胜于我。", 
            "入舟将及旬，历此不计个。", 
            "费日捉急流，险快胆欲懦。", 
            "滩头心夜归，写觅强伴和。"
        ], 
        "title": "下滩", 
        "type": "古风", 
        "yun": null
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "湘江春晓水迢迢，十八梭船锁画桥。", 
            "激石雪飞梁上鹭，惊涛声彻海门潮。", 
            "鸦洲涨起翻桃浪，鳄渚烟深濯柳条。", 
            "一带长虹三月好，风光几拟到层霄。"
        ], 
        "title": "潮州八景诗 其一 湘桥春涨", 
        "type": "律诗", 
        "yun": "萧"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "高植一株耸翠峦，侍郎手泽倚栏干。", 
            "根深八月蟠祠古，叶毓双旌度岁寒。", 
            "棱影参差侵曲水，奇花多少映祠坛。", 
            "游人若问科名事，为指芳林归姓韩。"
        ], 
        "title": "潮州八景诗 其二 韩祠橡木", 
        "type": "律诗", 
        "yun": "寒"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "金山北枕起高峰，万古凝荫一棵松。", 
            "矗矗凌云悬百尺，青青耐雪渡三冬。", 
            "风亭积翠飞层堞，虎石吹涛逐晚钟。", 
            "长峙海邦标劲节，满林秋色入望浓。"
        ], 
        "title": "潮州八景诗 其三 金山古松", 
        "type": "律诗", 
        "yun": "冬"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "凤城郊外耸层台，时雨霏霏渡水来。", 
            "云锁湘桥疑海市，烟迷笔岭忆蓬莱。", 
            "一天银竹侵朱槛，八面檐花点碧苔。", 
            "霁后山川多景色，老鸦洲上好徘徊。"
        ], 
        "title": "潮州八景诗 其四 凤台时雨", 
        "type": "律诗", 
        "yun": "灰"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "古塔峥嵘鳄水头，潆洄院落好维舟。", 
            "帆藏灯影三更月，缆系钟声五夜游。", 
            "停棹不妨风瑟瑟，开窗正爱浪悠悠。", 
            "几层磴道遥望处，一幅江城入画秋。"
        ], 
        "title": "潮州八景诗 其五 龙湫宝塔", 
        "type": "律诗", 
        "yun": "尤"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "轻舟渺渺逐清风，载向西来复向东。", 
            "人立晴波秋水绿，叶飞远浦晚霞红。", 
            "一溪爽籁韩潮阔，两岸凉飙鳄渡空。", 
            "自是祭文神妙处，于今歌咏在江中。"
        ], 
        "title": "潮州八景诗 其六 鳄渡秋风", 
        "type": "律诗", 
        "yun": "东"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "芳塘如鉴正清兮，渔筏随风看不迷。", 
            "几朵芦花浮水净，半竿山日落湖低。", 
            "鹭飞矶上霜千点，鱼织波心绢一溪。", 
            "自有钓台堪寄兴，载将秋色过城西。"
        ], 
        "title": "潮州八景诗 其七 西湖渔筏", 
        "type": "律诗", 
        "yun": "齐"
    }, 
    {
        "author": "郑兰枝", 
        "era": "清", 
        "subtype": "七言律诗", 
        "text": [
            "城北烟林阁几层，琉璃座上看燃灯。", 
            "一痕隐射青天静，半点长随白日凝。", 
            "影杂晨星悬古刹，光分夜月挂岗陵。", 
            "梵宫自是长明镜，照彻韩潮万象澄。"
        ], 
        "title": "潮州八景诗 其八 北阁佛灯", 
        "type": "律诗", 
        "yun": "蒸"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "风帆急。", 
            "乡关渐远云山隔。", 
            "云山隔。", 
            "整日思亲，无由解得。", 
            "别离情绪从今识。", 
            "深宵看尽灯花结。", 
            "灯花结。", 
            "满腹牢愁，天涯行客。"
        ], 
        "title": "忆秦娥 舟中乡思", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "昏鸦阵阵透林黑。", 
            "好山迎面如相识。", 
            "闲倚蓬窗心似织。", 
            "蒲帆直。", 
            "西风吹梦来无力。", 
            "斜照将沉烟水碧。", 
            "乡心撩乱天涯客。", 
            "雁自南飞燕自北。", 
            "韶华易。", 
            "芦花两岸秋江白。"
        ], 
        "title": "渔家傲 至吴门舟中晚眺", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "千里关山隔。", 
            "痛慈颜、仙游去也，今生永诀。", 
            "寒食棠梨风共雨，又是期年使节。", 
            "盼一拜、灵帷难得。", 
            "寸寸柔肠非剑断，更行行、清泪如珠滴。", 
            "精卫恨，杜鹃血。", 
            "星移物换堪愁绝。", 
            "怅而今、南云回首，顿伤畴昔。", 
            "飘渺予怀天际远，潦倒自怜羁客。", 
            "况尘世、升沉难必。", 
            "聚散浮鸥无定影，叹流光、瞥眼如驹隙。", 
            "穷途感，与谁说。"
        ], 
        "title": "金缕曲 三月十七日乃孙补年外祖父仙游之辰，抚今追昔，怅然于怀，爰赋此阕，聊当一哭", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "情怀冷淡天涯客。", 
            "弄墨调铅，强作消愁策。", 
            "自叹穷途无长物。", 
            "赠君聊写崇兰碧。", 
            "幽艳中含贞静德。", 
            "抱道深藏，不为炎凉易。", 
            "珍重春华宜护惜。", 
            "年年便面常相识。"
        ], 
        "title": "明月生南浦 为孙子竺弟写丛兰便面", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "垂垂帘幕深深院。绣床风紧红丝乱。", 
            "微雨又新秋。客心愁不愁。", 
            "登楼眉黛蹙。江水依然绿。", 
            "酒醒一灯残。离多梦转难。"
        ], 
        "title": "菩萨蛮 忆夫子", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "莲衣未褪星期早。", 
            "奈风雨、窗儿搅。", 
            "见宝鸭香残灯晕小。", 
            "人意思、花知道。", 
            "花意思，人知道。", 
            "别后益怜相聚好。", 
            "甚独自、伤怀抱。", 
            "听帘外沉沉声到晓。", 
            "人去也、花愁老。", 
            "花谢也，人愁老。"
        ], 
        "title": "酷相思 秋窗听雨", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "晓梦如烟慵欲睡。", 
            "又门外、催人起。", 
            "问行李匆匆安也未。", 
            "君去也、留无计。", 
            "侬在也、行无计。", 
            "眼底离情衣上泪。", 
            "■珍重、长安地。", 
            "盼桂子香清秋月媚。", 
            "雁到也、凉须记。", 
            "花放也、归须记。"
        ], 
        "title": "酷相思 送夫子赴都", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "罗袖晓寒添。", 
            "才罢晨妆掩镜奁。", 
            "脸晕消红眉减翠，恹恹。", 
            "修到梅花亦可怜。", 
            "花艳尚如前。", 
            "咏月吟风句懒拈。", 
            "斜倚玉窗人倦也，仙仙。", 
            "疏影清香扑画帘。"
        ], 
        "title": "双调南乡子 自题玉窗春晓图小影", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "锦幕怯春寒。", 
            "金鸭烟沈晓月残。", 
            "一色花痕清似雪，漫漫。", 
            "著意相怜起早看。", 
            "拍遍玉阑干。", 
            "似絮愁肠画出难。", 
            "多谢传神双管笔，珊珊。", 
            "顾影何须换骨丹。"
        ], 
        "title": "双调南乡子", 
        "type": "词", 
        "yun": "寒"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "庭院雨痕收。", 
            "侵晓珠帘乍上钩。", 
            "红雪装成香世界，悠悠。", 
            "不是凝妆独倚楼。", 
            "回首忆前游。", 
            "铸错何须说九州。", 
            "月地云阶无限感，休休。", 
            "万点春痕洗旧愁。"
        ], 
        "title": "双调南乡子", 
        "type": "词", 
        "yun": "尤"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "香雾透红绡。", 
            "压鬟浓芬上翠翘。", 
            "强起扶头心绪懒，朝朝。", 
            "酒病诗魔两不聊。", 
            "记得放兰桡。", 
            "香暖孤山雪未消。", 
            "怊怅故园云路迥，迢迢。", 
            "江北江南客梦遥。"
        ], 
        "title": "双调南乡子", 
        "type": "词", 
        "yun": "萧"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "今夜如何睡。", 
            "倚熏笼、香浓宝鸭，灯明金穗。", 
            "瘦影偎人清似此，相对自怜明媚。", 
            "怎禁得、频年况瘁。", 
            "触绪关心心易感，任罗衫、揾透双红泪。", 
            "愁如许，几曾醉。", 
            "茫茫甚处埋忧地。", 
            "悄黄昏、半阶月色，满庭霜意。", 
            "料峭春风帘怕捲，领略无聊滋味。", 
            "蓦听得、漏声三次。", 
            "半臂棉轻钗玉冷，静沉沉、四下重门闭。", 
            "悲欢事，忍频记。"
        ], 
        "title": "金缕曲 被酒归来，春寒较甚，客怀怅触，万感纷如此时，欲眠其可得乎，爰挑灯拂纸，作一百十六字，时孟春下浣五日", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "八年绕膝今成梦，伤心不堪回首。", 
            "掌上珠沉，怀中月冷，恰是烧灯时候。", 
            "韶光依旧。", 
            "叹一现昙花，罡风吹瘦。", 
            "盼尔重来，今生已矣那能彀。", 
            "聪明怎偏不寿。", 
            "检断纸零笺，泪痕盈袖。", 
            "飘渺泉台，凄凉人世，几个黄昏清昼。", 
            "茶前饭后。", 
            "每误唤儿餐，寸心酸透。", 
            "空奠椒浆，冥途知也否。"
        ], 
        "title": "台城路  已酉正月十三日哭次女通儿", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "朝来忽接惊心报，忆别光阴非久。", 
            "济世才华，匡时抱负，天不假其年寿。", 
            "关山回首。", 
            "痛病骨支离，吟笺犹袖。", 
            "此语凄凉，予肠断矣泪如豆。", 
            "记送归舟时候。", 
            "感往日书来，殷勤问又。", 
            "煮茗清谈，题笺和韵，正是小庭春昼。", 
            "而今知否。", 
            "叹泉路茫茫，空浇残酒。", 
            "为赋哀词，衷怀已酸透。"
        ], 
        "title": "台城路 哭山云侄", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "雨声不尽离人恨，宵来倍添情思。", 
            "抱影回灯，偎衾卸髻，待睡又还休睡。", 
            "消红减翠，叹聚散匆匆，泥人清泪。", 
            "缩地无由，柔肠不饮已如醉。", 
            "黄昏悄然门闭。", 
            "正瓶花玉冻，炉烟香细。", 
            "漏永寒添，帏低风峭，谁识此时滋味。", 
            "愁来怎避，想秋月春花，碧窗幽意。", 
            "下九初三，予怀渺天际。"
        ], 
        "title": "台城路 寒窗人悄，雨夜灯昏，黯黯离愁，盈盈客思，信笔赋此，以写闷怀", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "病骨迎寒瘦不支。倚著床儿。", 
            "偎著衾儿。不言不语强支頣。", 
            "想起行期。望到归期。", 
            "江阔天空雁倦飞。雨也霏霏。", 
            "雪也霏霏。小窗风静篆烟微。", 
            "烛剪窗西。人矣窗西。"
        ], 
        "title": "一剪梅 病骨初痊，离怀易触，因寄夫子皖江信，匆匆附书于尾", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "年来憔悴腰围减，无眠每看侵晓。", 
            "锦幔围香，银篝倚玉，风雨送春归早。", 
            "天涯芳草，问别后而今，怎生怀抱。", 
            "煞是无聊，屋梁月落画屏悄。", 
            "俊游回首堪忆。", 
            "忆酒痕碧凝，烛花红小。", 
            "篆袅清愁，尘封匣镜，丝鬓催人易老。", 
            "相逢最好。", 
            "奈地北天南，梦云难到。", 
            "欲寄音书，双鱼江上杳。"
        ], 
        "title": "台城路", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "铜壶莲漏声频滴，蓉枕夜凉初倦。", 
            "酒力才消，愁肠暂解，梦到何方庭院。", 
            "花如人面。", 
            "看曲曲银屏，碧天云汉。", 
            "玉宇琼宫，神仙莫是旧时眷。", 
            "低徊者般依恋。", 
            "奈怯怯柔魂，晓风吹转。", 
            "翠幕灯昏，鸭炉香淡，零落钿蝉金燕。", 
            "琉璃匣畔。", 
            "怕弹指华年，等闲偷换。", 
            "闷压鸳衾，袖罗松宝钏。"
        ], 
        "title": "台城路 壬子七月二十夜纪梦", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "明月。明月。", 
            "记照还乡时节。扁舟小住鸳湖。", 
            "惆怅天涯隙驹。驹隙。", 
            "驹隙。回首俊游愁绝。"
        ], 
        "title": "转应词 寄禾中孙葆麓弟", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "闷倚龙须八尺床。", 
            "隔帘微雨送凄凉。", 
            "银釭剔了又昏黄。", 
            "梦欲寻时偏寐少，事难言处最情长。", 
            "不堪回首耐思量。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郑玉珩", 
        "era": "清", 
        "subtype": "七言律诗", 
        "text": [
            "铁瓮城高落日沉，秋涛滚滚起层阴。", 
            "天教设险分南北，水识朝宗自古今。", 
            "风急江豚吹中浪，月明乌鹊绕空林。", 
            "千年销尽英雄气，留与吾侪击楫吟。"
        ], 
        "title": "渡江", 
        "type": "律诗", 
        "yun": "侵"
    }, 
    {
        "author": "郑业娽", 
        "era": "清", 
        "subtype": "五言绝句", 
        "text": [
            "思亲眠不得，起坐夜三更。", 
            "月照一庭白，慈乌故故鸣。"
        ], 
        "title": "思亲不寐口占一绝", 
        "type": "绝句", 
        "yun": "庚"
    }, 
    {
        "author": "郑世元", 
        "era": "清", 
        "subtype": null, 
        "text": [
            "忽闻漰湃声，大江又当面。", 
            "十年不来游，如与故人见。", 
            "江光只如昔，我老颜色变。", 
            "西日没复升，东流去不转。", 
            "逝者如斯夫，来者亦可鉴。", 
            "南瞻建康城，北瞰山阳县。", 
            "当时英雄人，千载一过电。", 
            "胡为尚役役，临衰感贫贱。"
        ], 
        "title": "渡扬子", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "贫贱非所忧，菽水有馀欢。", 
            "毛义喜形色，意讵荣一官。", 
            "用愧七尺躯，无由洁晨餐。", 
            "斗粟不任舂，负米计弥艰。", 
            "大义在不辱，守身重丘山。", 
            "安得力耕养，十亩乐闲闲。"
        ], 
        "title": "感怀杂诗 其一", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "刘协著《雕龙》，怀之谒休文。", 
            "磬折车辐下，有才惧无闻。", 
            "又闻鲍明远，奏诗义庆门。", 
            "韬知恐沉没，上书以求伸。", 
            "无称虽可疾，荣名胡因人？", 
            "荣名虽可宝，此身亦宜珍。", 
            "眩玉贤者羞，自媒贞女嗔。", 
            "崇实宾自至，奚为丧我真？"
        ], 
        "title": "感怀杂诗 其二", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "泰山不自高，因丘垤以形。", 
            "河海不自广，因沟浍以名。", 
            "他山有砺石，良璧逾晶莹。", 
            "木槿争朝荣，松柏弥见贞。", 
            "何妨粟有秕，维箕簸之精。", 
            "何妨苗有莠，镈赵耕者明。"
        ], 
        "title": "感怀杂诗 其三", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "病身不得安，行役赴南峤。", 
            "五岭天之末，未知几时到。", 
            "仰见秋鸿征，嗷嗷背云叫。", 
            "回首望乡里，魂梦使颠倒。", 
            "我恨不如月，两处能相照。", 
            "辘轳挂心头，转辗向谁告？"
        ], 
        "title": "出门别妻子 其一", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "在家不知好，出门使心悲。", 
            "娇女绕我膝，小儿挽我衣。", 
            "似亦解离别，却去还复来。", 
            "惟此不忍割，令我殊依依。", 
            "昨日适南市，思买缯骑归。", 
            "绮要机中织，蚕妇方缫丝。", 
            "将丝拈作线，成衣知几时。", 
            "我老待儿养，塌焉摧心脾。"
        ], 
        "title": "出门别妻子 其二", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "勿用顾旅人，我犹得自强。", 
            "融融荣卫间，渐觉回三阳。", 
            "饥已思食粥，渴已思饮浆。", 
            "前途虽然辽，有弟相扶将。", 
            "只愁雁鸿少，勿虑岁月长。", 
            "但看岭梅发，知我思故乡。", 
            "明年五六月，寄汝荔支尝。"
        ], 
        "title": "出门别妻子 其三", 
        "type": "古风", 
        "yun": "阳"
    }, 
    {
        "author": "郑世元", 
        "era": "清", 
        "subtype": null, 
        "text": [
            "粤山山山奇，兹岩益奇绝。", 
            "嵌空有神功，壁立淬寒铁。", 
            "晻㫲山精藏，灵秀真宰泄。", 
            "赤日万古阴，江雾昼常结。", 
            "飞楼骑危驾，石隙透微穴。", 
            "拾级如盘螺，堂隍忽开列。", 
            "僧梵响出云，钟乳倒垂雪。", 
            "南罗罗浮佳，北与大庾别。", 
            "目谋觏斯奇，殊使羁心悦。"
        ], 
        "title": "观音岩", 
        "type": "古风", 
        "yun": "屑"
    }, 
    {
        "author": "郑世元", 
        "era": "清", 
        "subtype": null, 
        "text": [
            "郁郁紫荆，枝条纷纷。", 
            "枝条虽分，其本则均。", 
            "父母生子，惟我弟昆。", 
            "弟昆分形，血气一源。", 
            "予手若创，予足不伸。", 
            "予体不伸，予心烦冤。", 
            "兄兮不关，谁知予之饥寒。"
        ], 
        "title": "郁郁词二首 其一", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "相彼鸣雁，犹同其群。", 
            "胡今之人，不知有弟昆？", 
            "我视之弟，亲视之子。", 
            "念我父母兮，心热而颡泚。"
        ], 
        "title": "郁郁词二首 其二", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "客行在西吴，喧呼闻捉船。", 
            "云奉宪司票，取数须一千。", 
            "乌程县堂晓传鼓，县官排衙点船户。", 
            "东船西舫寂不行，里正如狼吏如虎。", 
            "行人坐守居人困，百里官塘断商贾。", 
            "罟师渔父都含愁，城南城北水断流。", 
            "千艘万橹城中集，苇岸芦港风悠悠。", 
            "大船竞输线，差役幸暂免。", 
            "小船无钱只一身，捉住支吾应供遣。", 
            "自从名隶公家籍，日日河头坐白日。", 
            "太仓合米聊入腹，谁为饔飧顾家室。", 
            "可怜有船何处撑，江干万众俱吞声。"
        ], 
        "title": "捉船行", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": null, 
        "text": [
            "黄须大吏骏马肥，朱旗前导来赈饥。", 
            "饥民腹未饱，城中一月扰。", 
            "饥民一箪粥，吏胥两石谷。", 
            "我皇圣德仁苍生，官吏甚勿张虚声。"
        ], 
        "title": "官赈谣", 
        "type": "古风", 
        "yun": null
    }, 
    {
        "author": "郑王臣", 
        "era": "清", 
        "subtype": "七言绝句", 
        "text": [
            "南国佳人住水村，春潮寒碧浸篱根。", 
            "蘼芜犹作裙腰色，一道青青直到门。"
        ], 
        "title": "过江妃村 其一", 
        "type": "绝句", 
        "yun": "元"
    }, 
    {
        "author": "郑王臣", 
        "era": "清", 
        "subtype": "七言绝句", 
        "text": [
            "金枣银蚕葬故乡，梅花犹绕墓门香。", 
            "马嵬原上生秋草，红粉成灰剩锦囊。"
        ], 
        "title": "过江妃村 其二", 
        "type": "绝句", 
        "yun": "阳"
    }, 
    {
        "author": "郑王臣", 
        "era": "清", 
        "subtype": "五言律诗", 
        "text": [
            "泽国多秋雨，湖岚结夕阴。", 
            "湿萤黏坏壁，饥鸟落疏林。", 
            "淅沥蕉声碎，空濛树影沈。", 
            "移书防屋漏，萧索动微吟。"
        ], 
        "title": "秋雨", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "幽居得胜情，性中有真乐。", 
            "南湖奉母地，羡子专一壑。", 
            "吾观子养志，所贵在天爵。", 
            "娱亲惟节义，菽水岂为薄。", 
            "彼苍焉置子，山水聊可著。", 
            "岩翠晓窥窗，波光晚摇阁。", 
            "氤氲助舞綵，酣适等飞酌。", 
            "诗心穷灵奇，觅句如采药。", 
            "长生乃固有，仙骨自矍铄。", 
            "摛辞散原叟，奥旨匪轻作。", 
            "挥毫玉梅庵，妙手试般礴。", 
            "杭州咫尺耳，辟地苦自缚。", 
            "披图恍登堂，咏叹破寂寞。"
        ], 
        "title": "陈仁先南湖寿母图", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "五年在梦中，未得山入眼。", 
            "今朝忽惊觉，对此高𡾰嵼。", 
            "数峰石戴土，翠色耀近远。", 
            "长松约万株，重叠倚云阪。", 
            "希文留祠宇，门外春水满。", 
            "石桥缘曲折，小阁昔止辇。", 
            "老树俨侍臣，离立根抱藓。", 
            "盂泉声掩抑，踟蹰红将陨。", 
            "徘徊各无语，望古空一泫。", 
            "九原谁与归，高义仰天篆。"
        ], 
        "title": "三月十七日丁衡甫于晦若余寿平许鲁山同游天平山范文正祠", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "往吊祝宗祈，一瞑即为福。", 
            "今乃愿无死，留看然脐酷。", 
            "道人才五十，日抚便便腹。", 
            "恐非住山人，未可遽断肉。", 
            "藏园作密林，自喜绝尘躅。", 
            "持此为君寿，殊胜不义粟。"
        ], 
        "title": "清道人五十生日藏园写山为寿使余题之", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南园可敬尤可爱，独喜画马穷殊态。", 
            "一瘦至此有馀慨，尻肋崚嶒尔何惫。", 
            "草枯林秃想长饥，原头踟蹰将安归？", 
            "他年骏骨千金日，莫遣人间伯乐知。"
        ], 
        "title": "陈仁先侍御属题钱南园画瘦马", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "学书欲何为，坐使百事废。", 
            "规规摹古人，久之意不快。", 
            "冥追愈向上，聊以避前辈。", 
            "人云似某某，窃用引为愧。", 
            "虽古亦犹人，面目那可对。", 
            "作真不如草，稍悟竟奚异。", 
            "谁能起自运，写此盖世气。", 
            "每奇王介甫，下笔风雨至。", 
            "聊为宋仲温，千纸勿惜费。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "能书由天资，成就在学力。", 
            "遍搜古人奇，一悟或有得。", 
            "篆分绝矜严，取势常以逆。", 
            "草真趋隽永，神味务自适。", 
            "庸庸宋益弛，晋魏诚造极。", 
            "扫去殊未能，岂免为人役。", 
            "幼年慕从祖，淳古仍宕激。", 
            "中年观忠端，独往深莫测。", 
            "米颠恨其手，坐受谈口厄。", 
            "纵手且勿谈，破柱来霹雳。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "几动应知事将至，世乱何人能负气。", 
            "霜红遗集忽重刊，相感无端岂天意。", 
            "太原节署三年序，学术人心郁深慨。", 
            "空将节义比斯人，竟作遗民有馀愧。", 
            "傅山垂老见太平，天下汹汹顷谁赖？", 
            "所忧邪说势未止，岁月蹉跎不堪待。", 
            "安知冥冥留公等，仅博狂歌资一快。", 
            "清谈如坐不夜庵，短卷摩挲黯相对。"
        ], 
        "title": "丁衡甫中丞属题傅青主书卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "入山迹易穷，意不若入海。", 
            "连峰上触天，此去通真宰。", 
            "我过劳山湾，惊浪没其趾。", 
            "朝霞弄黛色，万变作奇采。", 
            "刺船久在望，竟莫窥首尾。", 
            "来游欠登顶，惘惘如有待。", 
            "山灵刘公孙，危行俗所骇。", 
            "曰归真殉道，异国友善士。", 
            "依山更讲学，欲使众知礼。", 
            "相逢讶焉往，图卷表微旨。", 
            "大义犹未明，世难何时已。", 
            "愿从劳劳山，蹈海觅不死。"
        ], 
        "title": "题劳玉初劳山归去来图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "涉江真畸人，山水兴不浅。", 
            "筑庵傍林舍，宿愿久未践。", 
            "偶然获此卷，失笑颇自遣。", 
            "居然洞庭西，缥缈窥叠巘。", 
            "乱作今五年，歇浦等潜遁。", 
            "湖山嗟被污，欲往空馀愤。", 
            "卷中乾净土，寄意固已远。", 
            "画人辛至乙，巧合事犹罕。", 
            "我生实胥门，羁吴亦忘返。", 
            "何时结夫子，聊作寻梅伴。", 
            "所忧名为累，姓字端可变。", 
            "身阴焉用文，相视应一泫。"
        ], 
        "title": "唐元素同年属题湖山招阴图卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "节义岂无人，戊庚略可数。", 
            "摧残及辛亥，士气久已沮。", 
            "毒后憎诸贤，要领膏锧斧。", 
            "女戎真自灭，烈士首袁许。", 
            "何怪亡国时，相率作首鼠。", 
            "衣冠遂扫地，窃弄启狂竖。", 
            "重黎极厚我，默契有深语。", 
            "隔窗颔而行，回思乃中古。"
        ], 
        "title": "陈叔通求题袁爽秋许竹筼遗札", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "修短理难明，安得私所爱。", 
            "谁欤有大力，能令死相代。", 
            "祷天天为泣，诚极志竟遂。", 
            "救夫乃舍子，事与恒情悖。", 
            "守鳏誓不偶，生死见双义。", 
            "惟馀孝子痛，却恨天公隘。", 
            "冥冥果有宰，任怨尤可畏。"
        ], 
        "title": "祷天代夫图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海棠凝脂已绝伦，樱桃薄醉如离魂。", 
            "粉光玉色难逼视，露华乍敛胜春云。", 
            "数株出檐满空雪，日光穿林雪中月。", 
            "近竹高枝见碧花，便觉茶香黯蠲渴。", 
            "去年恶风伤吾花，今年花事休相誇。", 
            "朝朝召客立花下，空揽鬓丝对落霞。"
        ], 
        "title": "园花盛开（三月十五日）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昨日沉酣光射眼，中酒朝来韵微损。", 
            "却顾秾华在别枝，苦恋夜寒厌暄暖。", 
            "绝代风神才一瞥，回首盛时已难返。", 
            "从衰得白可奈何，怅恨攀条春又晚。"
        ], 
        "title": "十七日又作", 
        "type": "古风", 
        "yun": "阮"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "飘渺仙山波不测，环佩魂归更无迹。", 
            "海月茫茫到屋梁，才是梦中见颜色。", 
            "月影含愁影共沉，泪珠入海海增深。", 
            "空馀魂梦迷离处，天上人间底处寻？"
        ], 
        "title": "朱象甫求题海天梦月图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "有书谁能读？有楼谁能居？", 
            "君家百尺楼，兼藏万卷书。", 
            "当时有哲人，弃官赋归欤。", 
            "抱书阅四朝，高行惊里闾。", 
            "与楼两峥嵘，始知德不孤。", 
            "闻君述祖德，感时还嗟吁。", 
            "乱世能自免，保家惟业儒。", 
            "此书与此楼，皎然无所污。", 
            "太息贤公孙，洁身真吾徒。"
        ], 
        "title": "高颖生环翠楼诗其大父弃官归养，筑楼藏书", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "服衣若干尺，已能为正书。", 
            "冲龄婴世乱，举国负此孤。", 
            "逆竖不足言，满朝无士夫。", 
            "汗颜虽感旧，大义当骈诛。", 
            "刘卿藏数纸，每观涕与俱。", 
            "时流自谓黠，匿笑嗤其迂。", 
            "狂夫閒处看，冤愤空张须。", 
            "未敢颂天纵，妄同诸臣谀。", 
            "何年从少康，重来收桑榆。"
        ], 
        "title": "恭题御书为刘徵如京卿作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "遗山求修史，自谓忠于金。", 
            "委蛇贵臣间，枉尺岂直寻。", 
            "碑版谀佐命，降辱良已深。", 
            "致书干耶律，荐举诚何心？", 
            "后来托国史，蒙面羞儒林。", 
            "实彼阶之厉，流毒方至今。", 
            "谅哉谢山语，堪作俗士箴。"
        ], 
        "title": "杂诗 其一", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "子房虽助汉，其志专报韩。", 
            "灭秦复破楚，韩后终难存。", 
            "苟能存韩后，何为弃人间。", 
            "漫云天授汉，封留殊未安。", 
            "亦如中副车，负气非万全。", 
            "赤松知君心，自苦空加餐。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "五载居海滨，避秦幸有此。", 
            "士夫稍奔集，偷活贤转徙。", 
            "鬻字聊自存，俯畜繁食指。", 
            "同年互吊唁，屈指八九子。", 
            "诸公各厉节，可敬亦可喜。", 
            "所嗟负君国，碌碌何足齿。", 
            "吉甫真包胥，义烈谁与比？", 
            "当年登科录，宝祐照青史。", 
            "吾侪曷交勉，牖下非善死。"
        ], 
        "title": "杂诗 其三", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "酒楼灯下饭，飞虫争投盘。", 
            "肥浓久见欺，腹疾惊夜寒。", 
            "昧爽起盥漱，朝饥得澄观。", 
            "五味初无根，屏除岂为难。", 
            "泊尔忽见道，萧然罢晨餐。", 
            "麦糗足自活，扪腹殊闲安。", 
            "百邪宁妄侵，有欲真吾患。", 
            "辟谷虽未能，不贪乃金丹。"
        ], 
        "title": "杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "乩仙降沪市，涉江往观之。", 
            "社公忽关白，灵真当涖斯。", 
            "须臾称洞宾，字如风雨驰。", 
            "笛声吹江城，一字已小奇。", 
            "泪尽为苍生，六言次犹疑。", 
            "坤乾妙用韵，咨嗟还涕洟。", 
            "将亡听于神，我意不欲为。", 
            "哦诗三太息，回仙良吾师。"
        ], 
        "title": "杂诗 其五", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "登楼不见海，朝夕望海气。", 
            "鸥飞能转迟，始觉海已至。", 
            "凭高目难穷，胸次必小异。", 
            "心知鸥所乐，造物靳我翅。", 
            "柳州慕为鹘，毛翮有仁义。", 
            "泰清果忘饥，恶世良可弃。"
        ], 
        "title": "杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "落日已将尽，斜照气万千。", 
            "群鸦弄馀景，翻飞忽蔽天。", 
            "光燄何遽收，沈沈成暮烟。", 
            "微禽亦知警，归思茫无边。", 
            "逝者固如斯，一鬨偶当前。", 
            "坡公观不变，我意方留连。"
        ], 
        "title": "杂诗 其七", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋草雁来红，斓斑幻奇彩。", 
            "朱黄色独明，百卉殊不逮。", 
            "丹枫与乌桕，经霜叶亦改。", 
            "西风万物老，绚烂意何在。", 
            "壮夫迫迟暮，才进有馀慨。", 
            "草木竞一时，后凋须我辈。"
        ], 
        "title": "杂诗 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秉书以事君，自处在忠孝。", 
            "惜哉非甲胄，救国乃无效。", 
            "抱书窜穷岛，举国孰同调？", 
            "潜楼非人间，东海意已蹈。", 
            "此中不废读，放眼藐群盗。", 
            "纷纷乱未止，恃此昌吾道。", 
            "狂夫天稍厌，反正谁能料？", 
            "何妨坚信书，南山占雾豹。"
        ], 
        "title": "刘幼云潜楼读书图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "文襄复新疆，首刊《吾学录》。", 
            "理坏而匿作，响应一何速。", 
            "及序马君集，原乱论犹笃。", 
            "犯上由放言，遂为天下毒。", 
            "伤哉今日祸，老辈固已烛。", 
            "治世行同伦，礼义众所服。", 
            "邪说兴几载，遽令庙社屋。", 
            "逸民秉家法，毛骨见卓荦。", 
            "吾生晚可哀，披图想河岳。"
        ], 
        "title": "左子异求题文襄公二十九岁小像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天下行同伦，中国本无患。", 
            "贼臣倡犯上，举世乃好乱。", 
            "排满实邪说，不义岂尊汉。", 
            "斯民既趋利，倒戈复何惮。", 
            "能发不能收，瓦解变愈幻。", 
            "人人怀异志，所务在争纂。", 
            "神州遂陆沈，深谷化高岸。", 
            "名教益扫地，丈夫殊可贱。", 
            "伟哉赵茂才，一死定众眩。", 
            "夷狄犹有君，诸夏竟俱叛。", 
            "行天揭日月，顺逆所必辨。", 
            "薄俗诬大同，相率入焦烂。", 
            "纲常彼何罪，小康足为善。", 
            "老夫虽遗民，未死火在炭。", 
            "救民诚吾责，卫道待义战。"
        ], 
        "title": "江阴赵焕文茂才殉节纪书后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "君父有危急，臣子当自效。", 
            "事成福宗社，不成死忠孝。", 
            "玄宗不先请，此语实知要。", 
            "奈何裴冕等，首务上尊号。", 
            "名利驱天下，岂免害名教。", 
            "肃宗继玄宗，惭德在稍躁。", 
            "史臣论黄巢，用意颇深妙。", 
            "涪翁讥太子，大义堪止暴。", 
            "乙盦赋此图，尊主警群盗。", 
            "丁年卜中兴，吉语解众懊。", 
            "所执吾虽殊，相视真同调。"
        ], 
        "title": "沈子培属题灵武劝进图", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": "五言排律", 
        "text": [
            "秋水飞双腕，冰花散满身。", 
            "柔看绕肢体，纤不动埃尘。", 
            "闪闪摇银海，团团滚玉轮。", 
            "声驰惊白帝，光乱失青春。", 
            "杀气腾幽朔，寒芒泣鬼神。", 
            "舞馀回紫袖，萧飒满苍旻。"
        ], 
        "title": "看客舞刀", 
        "type": "排律", 
        "yun": "真"
    }, 
    {
        "author": "郑世元", 
        "era": "清", 
        "subtype": "五言排律", 
        "text": [
            "闻声驰铁骑，过影走金蛇。", 
            "进退真神捷，盘旋任屈斜。", 
            "毫光团白雪，风雨散梨花。", 
            "一气如相贯，全身总被遮。", 
            "阴阳回地纽，狐媚遁天涯。", 
            "仿佛陈安技，真堪任虎牙。"
        ], 
        "title": "观枪法", 
        "type": "排律", 
        "yun": "麻"
    }, 
    {
        "author": "郑世元", 
        "era": "清", 
        "subtype": "七言绝句", 
        "text": [
            "善和坊里信如何，蘸绿揉蓝动玉河。", 
            "禁得轻寒一百六，倦扶头起为春多。"
        ], 
        "title": "新柳 其一", 
        "type": "绝句", 
        "yun": "歌"
    }, 
    {
        "author": "郑世元", 
        "era": "清", 
        "subtype": "七言绝句", 
        "text": [
            "客舍心情费忖量，江干一曲女儿箱。", 
            "羡他绝不关闲事，几个渔舟弄夕阳。"
        ], 
        "title": "新柳 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "空将目力送归鸿，意气颓然一秃翁。", 
            "辟世犹能作重九，污人终自厌西风。", 
            "无山易败登高兴，得酒聊忘失路穷。", 
            "霜菊名园堪徙倚，未妨同恋夕阳红。"
        ], 
        "title": "九日鉴泉介庵同游徐园", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "入城南向觅龙蟠，尾脊腾空最耐看。", 
            "桥到复成波尽阔，堂窥赏寂地饶寒。", 
            "几时少壮凭回首，一局兴亡付倚阑。", 
            "苦道名园无俗味，满墙旧句作悲酸。"
        ], 
        "title": "答鉴泉乱后归鉴园", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "杜门艺菊冷京曹，海上羁吟类楚骚。", 
            "诗卷惟应书甲子，高斋想已没蓬蒿。", 
            "试寻乾净半畦土，与寄沈冥一世豪。", 
            "珍重残株好将护，秋来还拟酒中逃。"
        ], 
        "title": "答陈仁先寄栽菊种诗", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "风雨敲窗病骨苏，执经吾道岂愁孤。", 
            "啸歌不废声金石，物论难窥叟智愚。", 
            "危行终哀世澌灭，胜天聊缓死须臾。", 
            "孱躯便是兴亡史，可信诗人有董狐。"
        ], 
        "title": "病起读经会", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "郁郁药炉经捲边，偶闻重九意萧然。", 
            "国亡安用频伤世，病起犹思一仰天。", 
            "几换园林吾亦老，休谈人物梦何年？", 
            "菊前桂后秋光断，却负登高半日颠。"
        ], 
        "title": "九日病愈出游", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "雨馀黄叶欲辞林，晓雾才收又似阴。", 
            "久客竞疏忌日拜，新寒正动履霜吟。", 
            "携孥海上成遗孑，纵步田间即陆沈。", 
            "苦道白云近亲侧，望云怅断恐难寻。"
        ], 
        "title": "先考功生日归虹桥路十月十一日", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "主人好士真天性，邂逅冲筵便尽欢。", 
            "身外惟留诗卷在，岁寒转觉酒杯宽。", 
            "谋人家国肠空热，老我田园兴已阑。", 
            "惭愧梅庵厉高节，深衣相对岸黄冠。"
        ], 
        "title": "周少朴中丞留饮", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "故人含泪倚天阍，剪纸能来招我魂。", 
            "覆压真同嫠惧陨，津梁谁信佛称尊。", 
            "壮年屡弃犹知耻，邪世群飞孰讼冤？", 
            "从此休论王霸事，区区名节已难言。"
        ], 
        "title": "答严几道", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "闭门春晚耐馀寒，强为花枝共倚阑。", 
            "深色数丛休恣赏，碧云一树试回看。", 
            "已拼酒病华年过，却俟河清笑口难。", 
            "行近高楼浑世外，从君寂寞更盘桓。"
        ], 
        "title": "答陈仁先看花", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "二亩庭阴足敛魂，松寒竹瘦对闲门。", 
            "空哀臣壮今将老，未信凡亡楚独存。", 
            "断简残编销热血，秋风斜日付黄昏。", 
            "长歌痛哭何须比，到骨深悲在不言。"
        ], 
        "title": "斜日", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "风雨重阳秋愈深，却因对雨废登临。", 
            "楼居每觉诗为祟，腹疾翻愁酒见侵。", 
            "东海可堪孤士蹈，神州遂付百年沉。", 
            "等閒难遣黄昏后，起望残阳奈暮阴。"
        ], 
        "title": "重九雨中作", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "淞江剪水著沙澄，终觉天然味不胜。", 
            "坐想泉源出天目，应知诗派压吴兴。", 
            "松明火活纷生眼，竹坞云深独曲肱。", 
            "政恐啜茶致无寐，绕廊残夜思腾腾。"
        ], 
        "title": "陈仁先自杭州归见示诗卷且饷山泉二瓶", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "倚楼三士送残年，有酒无肴雪满天。", 
            "薄醉愈知寒有味，放言自觉道弥坚。", 
            "收身遗孑虽人外，厉劫沈霾奈死前。", 
            "便欲将君比松竹，篱披相对转苍然。"
        ], 
        "title": "十二月廿四日伯严仁先冒雪见访", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "醉中惟觉灯光热，暗处方知月色清。", 
            "万户市声散空阔，九天夜气入新晴。", 
            "同游肮脏应相许，举世披猖信可轻。", 
            "穿尽人群聊睥睨，放歌还欲拊檐楹。"
        ], 
        "title": "市楼有号新世界者八月十四夜与聘三锡之鉴泉共饮玩月", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "礼终自愧求仁粟，恋主深悲拜祭馀。", 
            "冥漠只知本朝腊，涕洟还展隔年书。", 
            "守陵论欲过炎武，复楚心谁继武胥。", 
            "他日焦山启书藏，应凭佛火照欷歔。"
        ], 
        "title": "正月廿二日先考功忌日适梁节庵自梁格庄寄贻崇陵祭品遂以设供", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "天柱犹倾况地维，堪嗟造物太儿嬉。", 
            "鳖灵岂望归鹃魄，燕哙公然得子之。", 
            "一乱五年应共尽，孤怀历劫独难移。", 
            "案头宣统官邪记，会铸神奸与世知。"
        ], 
        "title": "书事", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "碧云翻墨坠秋光，残暑长廊一雨凉。", 
            "松竹欲成楼渐隐，阴晴数变桂初香。", 
            "随波籍湜应俱叛，易暴夷齐故不亡。", 
            "岁岁登高须强起，霜风好为作重阳。"
        ], 
        "title": "秋分", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "云敛吴天日愈凉，风生雁影气初霜。", 
            "添衣犹觉楼难倚，入肆翻怜酒未尝。", 
            "短发谁从蓝田客，放歌聊试接舆狂。", 
            "栖迟自是违天者，莫为违人讶海藏。"
        ], 
        "title": "重九", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "蜍志厌厌久厌看，巍然达道出江干。", 
            "祈天可恃孤忠在，复辟谁言国事难。", 
            "动地波涛送残岁，伤心关陇话严寒。", 
            "因公雪涕陶斋语，祇许刘侯解报韩。"
        ], 
        "title": "送升吉甫东行", 
        "type": "律诗", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "馀生海角望中兴，帝座扶持赖有人。", 
            "德望卅年来畎亩，艰危孤立此君臣。", 
            "清吟谢客应争席，细楷涪翁愈逼真。", 
            "自是天公眷忠义，依然相敬见如宾。"
        ], 
        "title": "寿韬庵太保七十", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "新官对旧官，一时顿改易。", 
            "新官莫自雄，旧官莫交谪；", 
            "区区一传舍，彼此皆过客。", 
            "我怀召伯棠，更思莱公柏。", 
            "南阳召与杜，父母歌畴昔。", 
            "胡今复扰攘，萑苻遍山泽。", 
            "蛮触起战争，秦越分肥瘠。", 
            "持后以较前，岂止差寸尺。", 
            "谁云后来者，不肯让前席。", 
            "杞人好忧天，徒忧终何益。"
        ], 
        "title": "即事", 
        "type": "古风", 
        "yun": "陌"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "鲁鸡伏鹄卵，未可强越鸡。", 
            "岂力有优绌，物性自不齐。", 
            "我家双孔雀，能生不能伏。", 
            "安得气成形，此理殊反覆。", 
            "有鸡来相亲，煦煦何其仁！", 
            "如何世间人，一体分越秦？"
        ], 
        "title": "观物", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "我闻古人言，壮士不病疟。", 
            "苏君虽孱儒，秉姿亦谔谔；", 
            "如何遘斯疾，驰骤苦束缚？", 
            "一寒更一热，间日息复作。", 
            "当其寒生时，如坠冰山壑；", 
            "遍体皆严威，战兢及手脚；", 
            "衣以狐貉裘，犹等绤絺薄。", 
            "倏焉执热来，炎炎气蒸烁；", 
            "如火方燎原，眼星忽错落；", 
            "请公自入瓮，汗浃始退却。", 
            "嗟哉此冰炭，变幻难捉摸。", 
            "医者各进言，一一诊脉络。", 
            "或云非人致，中有鬼作恶。", 
            "请诵杜陵句，援引何确凿！", 
            "我欲调荣卫，阴阳无乖错。", 
            "由来正胜邪，斯言可一噱。"
        ], 
        "title": "咏疟，为苏昆山上舍（国琮）作", 
        "type": "古风", 
        "yun": "药"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "天地有至文，精华无终秘。", 
            "下及鸾凤姿，振采昭奇瑞。", 
            "吉光片羽珍，雄雉翚飞异。", 
            "罗浮五色蝶，更复献其媚。", 
            "曷若孔家禽，锦簇娱人意。", 
            "托产自炎方，离明九德萃。", 
            "云海任行藏，丛篁寻位置。", 
            "鸣向上下风，配以雌雄队。", 
            "三年毛羽丰，莫漫轻相弃。", 
            "胡为牢笼中，局促相拘系？", 
            "饮啄即常充，逍遥若无地。", 
            "讵知久便忘，驯习袪骄恣。", 
            "有时遇晴笼，亦自鸣得志；", 
            "矗立云母屏，展开画翣翅；", 
            "金碧逞辉煌，一幅丹青绘。", 
            "渐摇淅淅声，疑是骤风至。", 
            "顾盼颇自雄，岂徒门户珥。", 
            "纵未九苞齐，亦足居其次。"
        ], 
        "title": "观孔雀屏", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "少年急求名，不妨苟为就。", 
            "枉尺而直寻，勿安于媕陋。", 
            "譬彼牛蹄涔，去浊存清溜。", 
            "一勺虽无多，涓涓夜复昼。", 
            "赴海纵大观，滥觞已非旧。", 
            "斯言非尔欺，请以书座右。"
        ], 
        "title": "诸侄入泮，作此勖之", 
        "type": "古风", 
        "yun": "宥"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "我昔当尔岁，小技尚未售。", 
            "尔年方十七，已作泮宫游。", 
            "今兹二十一，年富力更优。", 
            "天姿或可造，勿与庸俗俦。", 
            "所居好恬静，落落迥不犹。", 
            "期保千金体，心气归和柔。", 
            "此是养生诀，并为学业谋。", 
            "传薪今赖尔，力穑当有秋。"
        ], 
        "title": "示长孙景南", 
        "type": "古风", 
        "yun": "尤"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "取士贵得真，勿徒事弋获！", 
            "如何朝拔尤，及暮又改易？", 
            "岂比水淘沙，抑或风退鹢？", 
            "一言戒尔曹，光阴毋弃掷！"
        ], 
        "title": "谐言 其一", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "秀才天下任，斯为万里程。", 
            "乃今忘远志，藉此以谋生。", 
            "千金不足惜，一得已自荣。", 
            "忽忽穷途哭，何心誇利名！"
        ], 
        "title": "谐言 其二", 
        "type": "古风", 
        "yun": "庚"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "薰莸原异器，彼此各分途。", 
            "奈何沽名者，昂然七尺躯；", 
            "青蝇附骥尾，一旦同驰驱。", 
            "有谁能鸣鼓，诧曰非吾徒！"
        ], 
        "title": "谐言 其三", 
        "type": "古风", 
        "yun": "虞"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "月自有盈亏，水亦有潮汐；", 
            "往来相循环，阴阳互为宅。", 
            "惟人独不然，死归生是客。", 
            "自少以及老，如同驹过隙。", 
            "死者不复还，生者仅寄迹。", 
            "修短况不齐，须臾成今昔。", 
            "我独循至理，死生任所适。", 
            "修身以俟之，圣贤语不易。"
        ], 
        "title": "达观", 
        "type": "古风", 
        "yun": "陌"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "豪客与修士，志趣本异途。", 
            "胡为相比例，毋乃天渊殊。", 
            "谁肯安韦素，寂寞古为徒。", 
            "让君有侠骨，挥霍千金娱。", 
            "我惟苦面壁，积学十年馀。", 
            "吾道足千古，何必较赢输！"
        ], 
        "title": "解嘲", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "二十四气候，循环为天时。", 
            "化工原有准，翕辟本无私；", 
            "如何未启蛰，雷电乃并施？", 
            "彼苍诚太急，此事谁主持？", 
            "将毋切仁爱，庶类待蕃滋；", 
            "鼓之使及早，欲长其生机？", 
            "我闻田叟叹，谓此总未宜。", 
            "阴多晴必少，符合若龟蓍。", 
            "可徵天地大，人犹或憾之。", 
            "与其泄而速，不若秘而迟。", 
            "遵养以应节，位育有纲维。", 
            "我欲问诸天，苍苍高不知。"
        ], 
        "title": "闻雷", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "由来姜桂性，惟老辣乃生。", 
            "茯苓结松下，待汝千年成。", 
            "系人亦如是，谁不求长生？", 
            "阅历岁时久，金石开其诚。"
        ], 
        "title": "叹老", 
        "type": "古风", 
        "yun": "庚"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "堂上八千椿，阶前慈母竹；", 
            "人生非空桑，所当念顾复。", 
            "母兮生儿苦，儿兮赖母育；", 
            "一旦忽别离，终天抱痛哭。", 
            "今日见形容，写以南山竹。", 
            "问君何所取？厥义通于鞠。", 
            "矧此秒容淡，是母爱所独；", 
            "欲开晚节花，我母享其福。", 
            "我闻君斯言，为君长叹服。", 
            "南陔白华篇，同作补亡读。"
        ], 
        "title": "题陈育庭鞠我图", 
        "type": "古风", 
        "yun": "屋"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "生者与死者，阴阳分两界；", 
            "生或能互仇，死必无相害。", 
            "如何发丘壑，攫金肆无赖？", 
            "乃知厚葬非，斯世何昧昧！", 
            "或言晏，祸出人意外。", 
            "有盗掘张坟，漆城多珠贝；", 
            "既偿其大欲，畚土为掩盖。", 
            "继乃掘晏茔，仅一木胎带；", 
            "群盗一何愤，弃之杂尘𡏖。", 
            "此语殊不然，怀宝多自坏。", 
            "犀角及象齿，古今同垂诫。", 
            "煌煌有司言，所见何其大！"
        ], 
        "title": "闻有司置盗冢者于法，感作", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "占时过午节，翼日即弧辰；", 
            "宾朋前致辞，佥曰福天申。", 
            "繄余方苦旱，心忧眉亦颦；", 
            "敢期增大秩，愿享太平春。", 
            "为霖望穹昊，虔祷东海滨；", 
            "幸邀甘泽降，霢霂昏又晨。", 
            "苍苍不欺我，感召真如神。", 
            "事固有相值，天心非不仁。"
        ], 
        "title": "生辰值雨作", 
        "type": "古风", 
        "yun": "真"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "七旬逢七年，诞辰值七日；", 
            "既三复以四，遇闰数更溢。", 
            "七旬逢五月，五月正重午；", 
            "更欣夏日长，天中节再午。", 
            "嗟我岂蹉跎，汝欲将寿补。", 
            "大笑语群儿，更番为起舞。", 
            "二首与六身，测亥义亦古。", 
            "假年傥学易，河洛可参数。"
        ], 
        "title": "闰五月七日儿辈续祝生辰", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "七月七日占星斗，胜友七人盛文酒。", 
            "心香一瓣拜奎星，天上文衡主持久。", 
            "相期云汉踏金鳌，山盘十五戴其首。", 
            "愿尔努力各飞腾，上应列星同携手。", 
            "神如首肯来默相，报赛年年荐蘩韭。"
        ], 
        "title": "七年七月七日，景孙祀奎星，招七友为斯盛社，书（此诗又载稿本、陈汉光《台湾诗录》、苏子建《堑城诗荟》。编者按：稿本题作〈小孙少坡以七年七月七日招集良朋特起斯盛之社祀以魁星盖有志大魁之意也惟赴会者只有七人要在相观而善其取数原不在多也书以勖之〉，内容与底本有多处差异，兹录于后：「七月七日七星斗，胜会七人文宴酒。瓣香敬祝祀魁星，为主文衡传世久。相期奋足到蓬莱，仰攀云汉踏鳌首。右持斑管左持金，文章富贵必定有。一脚跳起龙门高，雄才何关貌美丑。社名斯盛得人多，入席尚嫌未到九。想此佳期原定数，况符魁杓难溢取。所愿协力赴科名，上应星垣鱼贯柳。斯是神明所默相，年年美报荐蘩韭。」）此勖之", 
        "type": "古风", 
        "yun": "有"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "大造生人无虚设，此齿亦在五音列。", 
            "当其腭锋方少时，编贝一一恣餔歠。", 
            "饔飧不曾噬腊愁，称名可匹来嚼铁。", 
            "忽忽到今六十年，屠门每过空呜咽。", 
            "一饱惟求张苍乳，三寸终负张仪舌。", 
            "吁嗟乎！", 
            "头童发白犹无伤，耳聋目昏尚可说；", 
            "奈此堂堂雍齿侯，无人为汝祝哽噎！", 
            "持粱刺齿肥著力难，得毋彼天厌饕餮？"
        ], 
        "title": "齿落志感", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "鸿钧橐籥妙莫测，忽遇神工难秘匿；", 
            "制器能符十二时，相传西土入中国。", 
            "非编非镈能自鸣，一龛错采纷雕饰。", 
            "其中法线转辘轳，关键体天行不息。", 
            "针芒更分短与长，徐者为时疾者刻。", 
            "豁然一一发清响，计时按晷无差忒。", 
            "复有奇观阃阈开，一木横挂当胸臆。", 
            "秋韆甫罢奏钧天，噌𠴈鞺𩍈相搏击。", 
            "琪花更插双铜瓶，不惟有声亦有色。", 
            "霎时突下水晶帘，万籁无声一何默。", 
            "我闻在昔未央宫，或为山鸣倾崱屴；", 
            "又闻丰山有九耳，霜降则鸣气所逼。", 
            "何如人巧夺天工，时止时鸣叶天则。", 
            "胜似铜壶滴漏精，准于缇室飞灰急。", 
            "春明我已罢趋朝，坐废朝兴日中昃。", 
            "敢将移置供萧斋，教与儿曹寸阴惜。"
        ], 
        "title": "咏斋头自鸣钟", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "笑余买山太多事，新筑小园喜得地。", 
            "回环曲折略区分，编排一一增名字。", 
            "小楼听雨足登临，晓亭春望堪游憩。", 
            "莲池泛舟荷作裳，石桥垂钓香投饵。", 
            "深院读书一片声，曲槛看花三月媚。", 
            "小山丛竹列筼筜，陌田观稼占禾穗。", 
            "周遭八景系以诗，题笺满壁群公赐。", 
            "既非洞天六六开，但有蒿径三三翳。", 
            "堂坳尺水当海观，封垤拳石作山企。", 
            "斯为倪迂清閟图，补作平泉花木记。", 
            "莫言撮土此三弓，亦足引人入深邃。", 
            "玻璃户牖生虚白，四序能延清爽气。", 
            "巡檐索笑颇复佳，顾影独酌真成醉。", 
            "座客闻言各欢呼，妙谛可抉南华秘。", 
            "非鱼子岂知鱼乐，看花我更得花意。", 
            "此是平生安乐窝，他时当入淡厅志。"
        ], 
        "title": "北郭园新成八景答诸君作", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "年年寸草留春晖，登堂犹见慈母衣。", 
            "此衣何为出玉窆，涕泣说是当时殓。", 
            "自从失恃经十年，无端换劫红羊天。", 
            "岂知金石原不坏，竟体浑坚争下拜。", 
            "吁嗟此服已泥涂，鲜明颜色不少殊。", 
            "金棺未灰重泉下，不似银杯能羽化。", 
            "身兮服兮两无亏，箧中摺叠心为悲。", 
            "相传蜕解多奇事，此语恐属齐谐志。", 
            "我惟传衣什袭藏，子孙世守毋相忘！"
        ], 
        "title": "先慈遗服题示诸儿", 
        "type": "古风", 
        "yun": null
    }, 
    {
        "author": "郑世元", 
        "era": "清", 
        "subtype": "五言律诗", 
        "text": [
            "日暮差池影，穿花故故频。", 
            "与君同在客，是处可怜春。", 
            "戈者无余慕，天涯恋主贫。", 
            "清明满桃李，蝴蝶过东邻。"
        ], 
        "title": "燕", 
        "type": "律诗", 
        "yun": "真"
    }, 
    {
        "author": "郑世元", 
        "era": "清", 
        "subtype": "五言律诗", 
        "text": [
            "清气回天地，丹心在简编。", 
            "平生千古意，属望后人贤。", 
            "马服深惭括，《周南》泣授迁。", 
            "空嗟不能读，三祝未终篇。"
        ], 
        "title": "检先大人遗集", 
        "type": "律诗", 
        "yun": "先"
    }, 
    {
        "author": "郑业娽", 
        "era": "清", 
        "subtype": "七言律诗", 
        "text": [
            "黯黯荒郊欲暮时，朔风摇飏酒家旗。", 
            "数声村犬吠行客，几处归鸦争晚枝。", 
            "楼小先迎新月上，林高独下夕阳迟。", 
            "霜馀木落群峰出，松柏凌寒独未知。"
        ], 
        "title": "初冬晚眺", 
        "type": "律诗", 
        "yun": "支"
    }, 
    {
        "author": "郑用鉴", 
        "era": "清", 
        "subtype": "五言律诗", 
        "text": [
            "水阁春阴重，池花夕气初。", 
            "少焉新月上，媚以淡烟疏。", 
            "苔色缘阶静，竹风吹洒如。", 
            "安心尘影外，生趣满吾庐。"
        ], 
        "title": "吾庐", 
        "type": "律诗", 
        "yun": "鱼"
    }, 
    {
        "author": "郑用鉴", 
        "era": "清", 
        "subtype": "五言律诗", 
        "text": [
            "一水当门绿，群峰入座青。", 
            "月摹墙外树，风度草间萤。", 
            "疏柳馀秋色，残荷恋晚馨。", 
            "朱栏池上影，鱼梦漫惊醒。"
        ], 
        "title": "水阁", 
        "type": "律诗", 
        "yun": "青"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "滕王图拓旧知名，道子挥毫倍有情。", 
            "缃帙风翻双翅健，草堂衣拂六铢轻。", 
            "分来蔬叶都疑梦，幻出金泥欲化生。", 
            "不解凡胎经几脱，笔花香霭墨池清。"
        ], 
        "title": "题吴希周百蝶图", 
        "type": "律诗", 
        "yun": "庚"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "材美东南竹箭遒，胡为屈作管城侯。", 
            "机锋善杀休藏腹，气象能干亦秃头。", 
            "兔变老精逃月窟，麟来衰世涕春秋。", 
            "结绳而治风何古，多事书成鬼哭愁。"
        ], 
        "title": "笔", 
        "type": "律诗", 
        "yun": "尤"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "饱饮三升未觉浓，生涯何日不磨中。", 
            "劫烧天地留馀烬，变幻云烟过太空。", 
            "守黑几人能老子，草玄终古耻扬雄。", 
            "文章阴象宜从晦，万丈光芒李杜穷。"
        ], 
        "title": "墨", 
        "type": "律诗", 
        "yun": "东"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "十二金牌发帝宫，尽凭谗舌说元功。", 
            "君臣乐土偷安遂，父子边庭属望空。", 
            "奸恶有心终卖国，昏庸无耻在和戎。", 
            "英灵千载栖霞岭，坟树无枝偃北风。"
        ], 
        "title": "岳武穆", 
        "type": "律诗", 
        "yun": "东"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "茅屋萧萧隐薜萝，故人十载忽相过。", 
            "春风小院花香绕，暮雨寒庭草色多。", 
            "醉后不辞灯下酒，兴来高和郢中歌。", 
            "年衰喜晤忘机友，明日云山奈别何。"
        ], 
        "title": "喜友人见过", 
        "type": "律诗", 
        "yun": "歌"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "金盘泣露向黄昏，漠漠东风动画幡。", 
            "此去好归天女手，再来莫作美人魂。", 
            "歌残绛树千声怨，诗比红儿百首冤。", 
            "空抱琵琶弹别泪，伤心桃李总无言。"
        ], 
        "title": "落花 其一", 
        "type": "律诗", 
        "yun": "元"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "楼台金粉黯模糊，如梦如烟日易晡。", 
            "兰蕙素心沉月露，芙蓉红泪满江湖。", 
            "高烧银烛虫声急，翠掩重门燕影孤。", 
            "夜半花神空叹息，茫茫大化自荣枯。"
        ], 
        "title": "落花 其二", 
        "type": "律诗", 
        "yun": "虞"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "蜃楼辉彩耀奇观，词赋元虚叹淼漫。", 
            "雾阁霞窗来恍惚，金支翠羽聚无端。", 
            "虚无物理从兹悟，缥缈仙山下笔难。", 
            "闻道神州接漳浦，有时异境任人看。"
        ], 
        "title": "海市", 
        "type": "律诗", 
        "yun": "寒"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "日长不觉意都灰，怕整衣冠畏客来。", 
            "夜榻未移思月就，晨书偶阅趁风开。", 
            "经旬砚垢无人洗，作答书迟任友催。", 
            "莫笑灌花凭雨到，小庭花木信天栽。"
        ], 
        "title": "懒", 
        "type": "律诗", 
        "yun": "灰"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "主人潇洒爱林泉，坐对湖光兴杳然。", 
            "风月只宜杨子宅，图书多似米家船。", 
            "树浮吴楚山连海，草满汀洲水接天。", 
            "欲载一樽寻旧约，与君同醉白鸥边。"
        ], 
        "title": "草堂雅集", 
        "type": "律诗", 
        "yun": "先"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "华发萧萧两鬓皤，青牛何事此经过。", 
            "昆崙西去黄流远，函谷东来紫气多。", 
            "文字五千存道德，云山万里向沙河。", 
            "当初不是逢关尹，仙迹无闻奈尔何。"
        ], 
        "title": "题老子出关图", 
        "type": "律诗", 
        "yun": "歌"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "西风萧瑟动酣歌，酒尽阳关去奈何。", 
            "孤棹迥迷杨子渡，片帆遥接洞庭波。", 
            "天涯明月乡心绕，江上青山别恨多。", 
            "惟有长亭分手处，相思无那雁书过。"
        ], 
        "title": "送幕客归楚南", 
        "type": "律诗", 
        "yun": "歌"
    }, 
    {
        "author": "郑用鉴", 
        "era": "清", 
        "subtype": "七言律诗", 
        "text": [
            "远离朔漠到中州，万里悠悠集侣俦。", 
            "带月影沈湘水夜，叫云声断楚天秋。", 
            "菰田米熟堪充饱，芦渚花深得自由。", 
            "最是客边愁绝处，凄凉飞过夕阳楼。"
        ], 
        "title": "雁", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "黍谷春回后，曼陀绽晓霜。", 
            "门庭方有烂，花事正相当。", 
            "分朵红和白，连枝色并香。", 
            "应无形尹妒，想是虢韩行。", 
            "玉茗先生宅，丹砂仙子裳。", 
            "一丛深爱护，倩尔为催妆。"
        ], 
        "title": "冬至后数日，斋中山茶红白一时齐开", 
        "type": "排律", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "北郭郊原地，家园正落成。", 
            "避嚣仍近市，卜筑恰当城。", 
            "雉堞门前拱，鸦锄陇上耕。", 
            "畦通环带绕，山远列屏横。", 
            "花木先春发，楼台待月明。", 
            "窗虚风气爽，院静竹阴清。", 
            "积石峰能耸，穿池水自盈。", 
            "此间消受乐，坐听读书声。"
        ], 
        "title": "北郭园即景", 
        "type": "排律", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "遁世终无悔，平居四十年。", 
            "科名惭末第，河洛悟先天。", 
            "一室箪瓢乐，千秋衣钵传。", 
            "机倪阐神鬼，奥窔洞山川。", 
            "斯道存文字，吾身可圣贤。", 
            "冰壶真了彻，圭角独磨研。", 
            "况抱邱林志，能操笔削权。", 
            "忧时长默默，恋国复拳拳。", 
            "大节完忠孝，名言记简编。", 
            "风云当路幻，日月此心圆。", 
            "危坐能终日，豪情属少年。", 
            "至今过剑浦，水竹荐羞笾。"
        ], 
        "title": "咏闽儒三则 其一 李延平先生", 
        "type": "排律", 
        "yun": "先"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "千古樵川水，重招丞相魂。", 
            "文章肝胆在，社稷姓名存。", 
            "十议终何补，两宫休更论。", 
            "君王自明圣，臣子独烦冤。", 
            "先世推西陇，何人割太原？", 
            "输金真左计，刺臂有危言。", 
            "我更悲坏士，长嗟过墓门。", 
            "遗书成劫火，残碣入田园。", 
            "华表无丁令，丹青付子孙。", 
            "已醒三月梦，难叩九重阍。", 
            "铸铁汪黄错，观兵樊邓屯。", 
            "独怜留血食，庙貌太师尊。"
        ], 
        "title": "咏闽儒三则 其二 李伯纪先生", 
        "type": "排律", 
        "yun": "元"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "一卷参同契，读书破万行。", 
            "测天知朒朓，吹律叶宫商。", 
            "河洛千秋秘，韬钤百技长。", 
            "先生能啖荠，老友许联床。", 
            "忽下门人泪，何来御史狂。", 
            "含沙多鬼蜮，昭祸岂文章。", 
            "风雨孤舟别，江湖去国忙。", 
            "难忘萧寺语，长恸道州亡。", 
            "斗酒空山酹，遗编败箧藏。", 
            "不孤属吾道，小谪亦何妨！", 
            "有子称同调，何人吊故乡。", 
            "九原应一慰，两字迪功郎。"
        ], 
        "title": "咏闽儒三则 其三 蔡西山先生", 
        "type": "排律", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "书带草青青，题门愧德星。", 
            "退閒乌就养，置散雀罗庭。", 
            "座乏谈心辈，车谁问字停。", 
            "一毡传旧学，十载抱遗经。", 
            "尚幸身还健，如从帝乞灵。", 
            "猥蒙佳什赠，强饭胜参苓。"
        ], 
        "title": "和黄寿丞上舍（蕃云）作", 
        "type": "排律", 
        "yun": "青"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "何处韶光好，轻帆泊虎邱。", 
            "江山多胜迹，冠履尽风流。", 
            "锦绣成花坞，烟云入酒楼。", 
            "梵钟天欲曙，宝塔影初收。", 
            "铸剑终腾气，谈经可点头。", 
            "瓯评茶荈夕，碑护藓苔秋。", 
            "片石千人坐，名泉第一幽。", 
            "可中亭上月，独照古今愁。"
        ], 
        "title": "虎邱泊船", 
        "type": "排律", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "五言排律", 
        "text": [
            "风气日趋下，滔滔递变迁。", 
            "何堪今日后，不似我生前。", 
            "狡诈心逾薄，骄奢俗自便。", 
            "誇多因斗靡，踵事复增妍。", 
            "珍错穷山海，香资费万千。", 
            "人情忘俭朴，恶习更绵延。", 
            "剽悍携刀剑，乖张逞棒拳。", 
            "蜗争起蛮触，铃劫遍山渊。", 
            "国帑虚谁补，民财困可怜。", 
            "泛舟空乞籴，铸铁亦为钱。", 
            "已漏千卮酒，难寻九仞泉。", 
            "狂澜流不息，空盼障川年。"
        ], 
        "title": "风气", 
        "type": "排律", 
        "yun": "先"
    }, 
    {
        "author": "郑珍", 
        "era": "清", 
        "subtype": null, 
        "text": [
            "纤者尻益高，詹诸钝爬沙。", 
            "篙师跌臕熊，又若曝肚蛙。", 
            "一上复一上，舟如缘边虾。", 
            "游游竞尺寸，终见舌胜牙。", 
            "哀哉水不平，民劳致堪嗟。", 
            "万一缆中断，倒冲宁救邪。", 
            "念昔榜铜水，滩更多于麻。", 
            "祼挽冰雪底，髀骭红霞霞。", 
            "锥刀利能几，不给半箸奢。", 
            "努力潕阳船，腰环犹可誇。"
        ], 
        "title": "观上滩者", 
        "type": "古风", 
        "yun": "麻"
    }, 
    {
        "author": "郑珍", 
        "era": "清", 
        "subtype": null, 
        "text": [
            "我行三十日，至此醴水头。", 
            "客心念岁尽，晚具稍使优。", 
            "遥怜思子人，对食双泪流。", 
            "劝母莫泪流，儿今饭澧州。", 
            "大盘登鲇鱼，小盘鲙丝浮。", 
            "湖虾点鸡子，汾酿凝新瓯。", 
            "大胜母家食，菘菔间脯脩。", 
            "吁嗟儿亦父，心事可自由。", 
            "哽咽难再道，弃置观衾裯。"
        ], 
        "title": "度岁澧州寄山中四首 其一", 
        "type": "古风", 
        "yun": "尤"
    }, 
    {
        "author": "郑珍", 
        "era": "清", 
        "subtype": null, 
        "text": [
            "弃置难弃置，悲端满天地。", 
            "去年客罗山，千里度除岁。", 
            "所依为至亲，亲念亦稍慰。", 
            "今宵此一身，计集几双泪。", 
            "炉边有耶娘，灯畔多姊妹。", 
            "心心有远人，强欢总无味。", 
            "忆在十载前，旧事已酸鼻。", 
            "老怀况愈慈，如何淡此际。", 
            "无名亲戚悲，名得又反累。", 
            "得失俱可怜，伤哉功名事。"
        ], 
        "title": "度岁澧州寄山中四首 其二", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "卯卯今夕乐，乐到不可名。", 
            "不解忆郎罢，但知烧粉蒸。", 
            "守岁强不卧，喧搅至五更。", 
            "班班稍解事，针缕亦略能。", 
            "头试活莌花，安排拜新正。", 
            "章章小而娇，其舌甘若饧。", 
            "亦知岁已尽，向母索珠婴。", 
            "阿耶十年来，慈祥喜渊明。", 
            "青袍误愚我，残灯澧州城。", 
            "安得与尔辈，叫跃如沸羹。", 
            "今日趁么回，假面可市曾。", 
            "卯须张飞胡，章也称鹘靘。", 
            "还应篾黄竹，预办虾蟹镫。", 
            "他年若命来，似耶今远行。", 
            "此乐便难得，徒令涕纵横。", 
            "愁思无可寄，笑调声泪并。"
        ], 
        "title": "度岁澧州寄山中四首 其三", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "爆竹声已销，邻舍亦罢博。", 
            "把杯念吾生，飞鸟究何托。", 
            "姿年逝将老，精力坐销铄。", 
            "学宦亦良策，山林固予乐。", 
            "诚恐为俗牵，遂令一生阁。", 
            "如今倘便决，求田事耕凿。", 
            "尽力得逢年，或胜虚俸薄。", 
            "何必父母身，持受达官虐。", 
            "弟辈不更事，望我践累若。", 
            "焉知妻妾羞，百倍衣食恶。", 
            "且当练劲俭，晚食而早作。"
        ], 
        "title": "度岁澧州寄山中四首 其四", 
        "type": "古风", 
        "yun": "药"
    }, 
    {
        "author": "郑珍", 
        "era": "清", 
        "subtype": null, 
        "text": [
            "忆我丙戌年，春风三月时。", 
            "驻马樊仲国，渡江恣盘嬉。", 
            "背载双葫芦，笑杀襄阳儿。", 
            "兴到即野饮，菜花迷大堤。", 
            "寻碑万山顶，访古习郁池。", 
            "晓探鹿门去，晚度檀溪归。", 
            "落日三板船，快泻青琉璃。", 
            "苍苍渔梁渡，馀映依山陂。", 
            "同袍两三人，今或宰木累。", 
            "当年仲宣楼，为我作生期。", 
            "城头一挥笔，顷刻千字诗。", 
            "瓠落秖无用，成就苍髯髭。", 
            "风雪满天地，江山寂如遗。", 
            "残檠照颜色，小火不上衣。", 
            "岂独□倦意，伤怀空自知。"
        ], 
        "title": "樊城感旧", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "王子骨肉閒，力欲醒天梦。", 
            "封墓不及后，孥戮知已纵。", 
            "公旦岂异人，三笞得贤诵。", 
            "同圣不同福，千载有馀痛。"
        ], 
        "title": "比干墓下作并序", 
        "type": "古风", 
        "yun": null
    }, 
    {
        "author": "郑珍", 
        "era": "清", 
        "subtype": null, 
        "text": [
            "去年今日天南头，诸弟饯余昆明海上大观楼。", 
            "海天风晴满杨柳，百花齐上楼头酒。", 
            "弱弟牵衣不放归，我道明岁重来游此池。", 
            "岂知今日远辞家，黄尘塞天不能车。", 
            "滹沱河边晚呼饭，鼻孔封泥沙满牙。", 
            "旧事凄凉万馀里，酒酣斫地舞刀起。", 
            "镫光屋气皆沙尘，绿水青山思杀人。"
        ], 
        "title": "大风宿滹沱南岸", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "南楼凭几坐，过雨又潇潇。", 
            "有味青灯夜，为予破寂寥。"
        ], 
        "title": "新拟北郭园八景 其一 小楼听雨", 
        "type": "绝句", 
        "yun": "萧"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "閒立此孤亭，春光到眼青。", 
            "东南山最好，金碧列围屏。"
        ], 
        "title": "新拟北郭园八景 其二 晓亭春望", 
        "type": "绝句", 
        "yun": "青"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "鼓楫正中流，莲塘泛小舟。", 
            "连城桥下过，四面芰荷浮。"
        ], 
        "title": "新拟北郭园八景 其三 莲池泛舟", 
        "type": "绝句", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "且理钓鱼丝，石桥独坐时。", 
            "一竿遗世虑，最爱夕阳迟。"
        ], 
        "title": "新拟北郭园八景 其四 石桥垂钓", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "有山兼有竹，宜夏亦宜秋。", 
            "绝似筼筜谷，新封千户侯。"
        ], 
        "title": "新拟北郭园八景 其五 小山丛竹", 
        "type": "绝句", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "逍遥深院里，一片读书声。", 
            "金石开环堵，应推福地名。"
        ], 
        "title": "新拟北郭园八景 其六 深院读书", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "新筑辟蒿莱，名花倚槛栽。", 
            "迎年长有菊，羯鼓不须催。"
        ], 
        "title": "新拟北郭园八景 其七 曲槛看花", 
        "type": "绝句", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "五言绝句", 
        "text": [
            "好雨平畴足，门前似罫棋。", 
            "绘来台笠好，一一聚东菑。"
        ], 
        "title": "新拟北郭园八景 其八 陌田观稼", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "目力无多不似前，看花如雾更茫然。", 
            "笑他秋水双瞳剪，我已劳劳七十年。"
        ], 
        "title": "目力", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "裘马五陵同学辈，云龙下上日相亲。", 
            "那知到老交游尽，落落孤踪剩此身。"
        ], 
        "title": "叹老", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "一生尽博此虚名，经济文章两不成。", 
            "天亦曲全宽赋予，免教泯没度升平。"
        ], 
        "title": "虚名", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "寸魂尺魄竟丛丛，普施彭殇一例同。", 
            "知否草元亭下路，童乌今日哭秋风。"
        ], 
        "title": "童子普", 
        "type": "绝句", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "中元肆赦事荒唐，点鬼如何岁岁忙。", 
            "变幻岂真有地狱，人心险恶即桁杨。"
        ], 
        "title": "盂兰会三首 其一", 
        "type": "绝句", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "燄口家家说账孤，盘堆珍果酒盈壶。", 
            "若敖有鬼如真馁，博得酆都一饭无？"
        ], 
        "title": "盂兰会三首 其二", 
        "type": "绝句", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "姓氏编排各一行，先期觉路列灯光。", 
            "喧天箫鼓鱼龙舞，举国今宵尽若狂。"
        ], 
        "title": "盂兰会三首 其三", 
        "type": "绝句", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "最爱安閒乐晚年，人生何事被尘牵！", 
            "我今亦自称安晚，要与吾家作比肩。"
        ], 
        "title": "安晚", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "十年难学到诗翁，少不如人老岂工！", 
            "只为村居无一事，聊将晚景付吟筒。"
        ], 
        "title": "十年", 
        "type": "绝句", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "神辇扶来卤簿哗，满街首火迓爷爷。", 
            "不知男女缘何事，为解凶灾共荷枷。"
        ], 
        "title": "中元观城隍神账孤二首 其一", 
        "type": "绝句", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "恤祭阴孤饭满筐，抛遗尘土杂馀粮。", 
            "可怜南邑珠同贵，莫贷监河半粒偿！"
        ], 
        "title": "中元观城隍神账孤二首 其二", 
        "type": "绝句", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "七十筵开北海樽，才经两月又生孙。", 
            "老夫正喜含饴弄，他日能兴通德门。"
        ], 
        "title": "梁儿添孙喜赋", 
        "type": "绝句", 
        "yun": "元"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "转眼光阴境易迁，敢云心绪似当年。", 
            "而今已作泥沾絮，不学神仙只学禅。"
        ], 
        "title": "戏作", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "生长蛮烟瘴雨乡，非关消食馈槟榔。", 
            "可怜衰齿全无用，薄味仍须借汝尝。"
        ], 
        "title": "舂槟榔", 
        "type": "绝句", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "昂藏意气入云烟，喜放风筝到九天。", 
            "要识扶摇能直上，全凭一线手中牵。"
        ], 
        "title": "小孙放风筝，志勖", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "三径新开欲仿陶，愧无素艳负清高。", 
            "借人颜色秋花好，伴我来题九日糕。"
        ], 
        "title": "借菊", 
        "type": "绝句", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "历尽风霜年复年，天留晚节斗繁妍。", 
            "春花不比秋花瘦，此是延龄第一仙。"
        ], 
        "title": "三月菊花 其一", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "处士家非富贵家，偏教冷艳作春华。", 
            "莫嫌老圃无颜色，又向东君殿百花。"
        ], 
        "title": "三月菊花 其二", 
        "type": "绝句", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "亭亭花木恰相宜，添筑高楼景更奇。", 
            "赢得亲朋相过访，敢誇好客郑当时。"
        ], 
        "title": "凌虚台", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "劳劳相送碧油幢，遗爱重寻系马桩。", 
            "一笑衣冠同傀儡，上场又说换新腔。"
        ], 
        "title": "感作", 
        "type": "绝句", 
        "yun": "江"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "斋居环堵半依城，到老全无一事成。", 
            "差喜青灯仍有味，时听儿辈读书声。"
        ], 
        "title": "和迂谷题赠北郭园原韵三首 其一", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "一局残棋袖手观，园林拓地水云宽。", 
            "人间熟梦知多少，敢托高名不爱官。"
        ], 
        "title": "和迂谷题赠北郭园原韵三首 其二", 
        "type": "绝句", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "閒来又自种花忙，为借春阴奏绿章。", 
            "他日亲朋重访处，好教认作郑公乡。"
        ], 
        "title": "和迂谷题赠北郭园原韵三首 其三", 
        "type": "绝句", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "生来弱质易飘零，谁向风前独乞灵。", 
            "我欲长绳垂地绾，莫教人误护花铃！"
        ], 
        "title": "斋柳为飓风所催，以绳系之", 
        "type": "绝句", 
        "yun": "青"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "兴到时将墨细磨，长笺一幅自吟哦。", 
            "此中别有长生术，自古神仙脉望多。"
        ], 
        "title": "杂咏二首 其一", 
        "type": "绝句", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "世事如今果大难，人情反覆似波澜。", 
            "只须静守江头看，不上滩来便下滩。"
        ], 
        "title": "杂咏二首 其二", 
        "type": "绝句", 
        "yun": "寒"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "采采东篱菊正黄。", 
            "西风帘卷近重阳。", 
            "挥毫写得几痕霜。", 
            "雅韵也如人意淡，秋容偏耐月波凉。", 
            "高怀晚节岂寻常。"
        ], 
        "title": "浣溪沙 题菊花便面，为宗友石作", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "暗香清绝。独抱冰心幽韵别。", 
            "疏影横斜。玉作精神雪作花。", 
            "云阶月地。回首孤山添客思。", 
            "写向窗前。疑是飞来姑射仙。"
        ], 
        "title": "减字木兰花 为宗友石画梅", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "落寞天涯客。", 
            "避烽烟、东皋小住，自伤萍迹。", 
            "故国迢迢千里远，憔悴低飞倦翮。", 
            "回首处、流光虚掷。", 
            "漫说黄金堪作屋，耐立锥无地乾坤窄。", 
            "顾稚弱，怅巾帼。", 
            "尘沙扑面何由拭。", 
            "望前途、茫茫身世，不胜凄恻。", 
            "惟有高怀知拙计，稳护一枝栖息。", 
            "劳雅意、殷勤培植。", 
            "我欲报公难以报，只毕生、感佩存胸臆。", 
            "吟短句，藉松墨。"
        ], 
        "title": "金缕曲 谢答张海门太史", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "捧得瑶华句。", 
            "向晴窗、迥环雒诵，瓣香重炷。", 
            "戛玉敲金夸绝调，久仰先生名著。", 
            "双管笔、鸾翔凤翥。", 
            "白傅高怀贪隐逸，伴林泉、种竹云深处。", 
            "超尘境，乐真趣。", 
            "闺中未学劳虚誉。", 
            "愧微才、未工织锦，难追咏絮。", 
            "辛苦天涯伤寄迹，客里年光偷度。", 
            "空梦断、故乡云树。", 
            "不尽沧桑身世感，怅穷途、漂泊谁青顾。", 
            "愁如许，那堪诉。"
        ], 
        "title": "金缕曲 和宗友石韵", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "露湿玉阶时候。", 
            "妆点秋容消瘦。", 
            "试写画中看，脂晕粉香盈袖。", 
            "知否。", 
            "知否。", 
            "清影怜它如旧。"
        ], 
        "title": "如梦令 题秋海棠便面", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "敏捷成奇句。", 
            "走龙蛇、烟云落纸，兰釭添炷。", 
            "斗酒百篇谁得似，名共谪仙争著。", 
            "非凡格、所能随翥。", 
            "雏凤声清应并续，定它年、稳步青云处。", 
            "莱衣舞，得天趣。", 
            "九龄稚子邀深誉。", 
            "赐琳琅、珠玑一卷，岂同吟絮。", 
            "袭锦薰香常展读，此是慈航普度。", 
            "等七尺、珊瑚琼树。", 
            "惟我俗怀殊碌碌，索枯肠、恐误殷勤顾。", 
            "陈腐语，勉申诉。"
        ], 
        "title": "金缕曲 再叠前韵答友石先生", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "乍展鹅溪，忽惊鸿影，依稀个人。", 
            "看云鬟初拢，淡妆增艳，柳眉如画，远黛含颦。", 
            "浅晕红腮，香笼翠袖，鸦绿单衫稳称身。", 
            "端详处，似当年何地，曾见真真。", 
            "嫣然别样丰神。", 
            "怎无语、含情带薄嗔。", 
            "任千声低唤，未回娇盼，一灯相对，难问仙津。", 
            "飞燕轻盈，绿珠明媚，微步凌波不染尘。", 
            "银屏悄，拟量珠十斛，买取芳春。"
        ], 
        "title": "沁园春 为梅阁姊丈题美人小幅", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "三复悲凉语。", 
            "写平生、艰难况味，伤心几许。", 
            "缕雪裁冰词一卷，节孝千秋昭著。", 
            "霜夜冷、青灯机杼。", 
            "风木空馀人子恨，更孤鸾、镜影尤凄楚。", 
            "松筠志，耐寒暑。", 
            "无端骤雨摧琼树。", 
            "幸天公、栽培深意，贤孙继祖。", 
            "雏凤声清堪慰望，万里云程健羽。", 
            "应不负、当年辛苦。", 
            "愧我吟怀殊草草，勉题笺、敢步离坛主。", 
            "钦佩意，赋金缕。"
        ], 
        "title": "金缕曲 题卜母蒋太夫人诗卷", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "深院杏花天。", 
            "垂柳丝丝未作绵。", 
            "宜雨宜晴人意倦，窗前。", 
            "觅句聊题玉版笺。", 
            "无语耸吟肩。", 
            "懒画眉痕黯自怜。", 
            "闻说江南风景好，华年。", 
            "罗绮争夸富贵仙。"
        ], 
        "title": "双调南乡子 题美人画幅", 
        "type": "词", 
        "yun": "先"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "一幅云蓝纸。", 
            "写少文、悠然独立，胸襟如此。", 
            "蜗角蝇头何所计，世态任它非是。", 
            "又岂羡、等闲青紫。", 
            "李杜文章欧柳笔，擅词坛、风雅闻遐迩。", 
            "清名盛，久倾耳。", 
            "杖乡时节居乡里。", 
            "享林泉、优游清福，有谁能此。", 
            "松柏岁寒姿益茂，鹤算频添无巳。", 
            "好闭户、闲研经史。", 
            "酒盏诗筒俗尘远，更轻衫、羽扇传神似。", 
            "寿者相，共瞻视。"
        ], 
        "title": "贺新凉 题宗友石小影", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "检点零星，香薰锦袭留馀馥。", 
            "长篇短幅。", 
            "曾饱文人腹。", 
            "字蚀虫残，何处牙签簇。", 
            "愁重读。", 
            "当年珍惜，为有千钟粟。"
        ], 
        "title": "点绛唇 题断简残篇便面", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "重阳时候。帘卷小窗凉乍透。", 
            "弄粉调脂。试吮霜毫点染迟。", 
            "晚香幽艳。雅韵三秋应独占。", 
            "一握风清。遥企芳仪未识荆。"
        ], 
        "title": "减字木兰花 写扇头菊花，为周紫卿姻嫂妇人作", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "即空即色。幻境荒唐人不识。", 
            "恨海情天。黄土朱颜尽可怜。", 
            "韶华难驻。几个聪明能觉悟。", 
            "曲度云屏。多少红楼梦未醒。"
        ], 
        "title": "减字木兰花 宗友石嘱题其友人画红楼梦歌伶纨扇", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "空劳忆。", 
            "昙花一现伤心色。", 
            "伤心色。", 
            "雪窗梦冷，云阶月黑。", 
            "冰肌玉骨曾相识。", 
            "暗香清影添凄恻。", 
            "添凄恻。", 
            "返魂无计，佳人难得。"
        ], 
        "title": "忆秦娥 题陈卓斋姬人雪窗梅影遗照", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "耳熟清名久。", 
            "数东皋、骚坛名士，君应居首。", 
            "健笔凌云谁得似，合称才量八斗。", 
            "定不让、当年欧柳。", 
            "何幸芜词劳染翰，赐题笺、敏速夸神手。", 
            "九天外，落琼玖。", 
            "浣薇三复临窗牖。", 
            "好珍藏、袭之古锦，常携座右。", 
            "未学闺中何足道，下里声同瓦缶。", 
            "赖雅韵、冀传不朽。", 
            "自愧客途无以报，勉濡毫、敢步诗人后。", 
            "吟短句，代尊酒。"
        ], 
        "title": "贺新凉 钱奎卿见贻佳句，又为余莲因室稿作序，赋此以谢", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "江南江北春光好。一枝岭上开偏早。", 
            "占得众芳先。凌寒瘦影妍。", 
            "罗浮清梦足。翠倚琅玕玉。", 
            "写向画中看。香飞上笔端。"
        ], 
        "title": "菩萨蛮 为徐东园写梅竹便面", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "携来戛玉敲金句。", 
            "不弃荒芜，嘱我从头注。", 
            "价重鸡林云锦护。", 
            "闺中窃恐涂鸦误。", 
            "回环雒诵匪朝暮。", 
            "一爽尘襟，似嚼寒梅素。", 
            "想见吟成夸七步。", 
            "珊瑚笔底花常吐。"
        ], 
        "title": "明月生南浦 题钱奎卿诗词集", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "评花醉月才人事。", 
            "倚马千言，独树骚坛帜。", 
            "开府参军多逸思。", 
            "清新别具天然致。", 
            "琳琅一卷藏遥笥。", 
            "丽句仙心，密密珍珠字。", 
            "此日胸存湖海志。", 
            "它年风送摩天翅。"
        ], 
        "title": "明月生南浦", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "新声响遏穿云裂。", 
            "郑重题笺，字字霏香屑。", 
            "凤吹鸾鸣清韵别。", 
            "艳花风舞回琼雪。", 
            "西窗有客堪愁绝。", 
            "回首蟾光，几度圆还缺。", 
            "不尽羁怀增感咽。", 
            "长生何处求仙诀。"
        ], 
        "title": "明月生南浦", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "百篇斗酒文何绮。", 
            "好句拈来，写遍银光纸。", 
            "午梦未成推枕起。", 
            "卷帘读向西风里。", 
            "骊珠一串差堪拟。", 
            "楚客工愁，写出愁如许。", 
            "阶下秋花凉玉蕊。", 
            "薜萝烟冷怀湘水。"
        ], 
        "title": "明月生南浦", 
        "type": "词", 
        "yun": null
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "老至偏多难，生民涂炭时。", 
            "盛衰无定局，今古一含悲。", 
            "大地鸱鸮恶，高堂燕雀嬉。", 
            "万牛回首日，梁栋要人为。"
        ], 
        "title": "感慨", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "识途推老马，得驭定为良。", 
            "幸有前车鉴，当无覆餗伤。", 
            "官箴重柱石，民命固苞桑。", 
            "九鼎群奸铸，相期化日光。"
        ], 
        "title": "唐升庵司马（均）卸篆，代者马敦圃司马（庆钊），喜而作此", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "救邻宜惠籴，王政已推详。", 
            "深愿舟多泛，其如户鲜藏。", 
            "取鱼愁竭泽，割肉笑医疮。", 
            "为语关津客，防饥念故乡。"
        ], 
        "title": "禁米运出口", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "无才堪报国，笑汝竟为官。", 
            "鸡犬升天易，牛羊在牧难。", 
            "兢兢谁自履，琐琐尽高冠。", 
            "洗耳吾归去，何如乐涧槃！"
        ], 
        "title": "慨时", 
        "type": "律诗", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "不出门庭外，潜修托草茅。", 
            "丹铅谁默契，文字几知交？", 
            "努力传家学，游心在典爻。", 
            "退閒无一事，吾岂等悬匏！"
        ], 
        "title": "景孙读书邻花居", 
        "type": "律诗", 
        "yun": "肴"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "一卷尧夫集，同为击壤声。", 
            "雕虫嫌尚小，画虎恐难成。", 
            "藉以娱衰老，奚堪起后生。", 
            "他年投圊好，月旦任讥评。"
        ], 
        "title": "自题拙稿", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "野处半郊城，西风淅淅声。", 
            "晨钟兴废寺，夜柝短长更。", 
            "深巷闻砧急，前村穫稻成。", 
            "何当冠盖过，又作折腰迎。"
        ], 
        "title": "郊居即事", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "鸩毒来西土，斯人何久迷。", 
            "阿房三月火，函谷一丸泥；", 
            "能使心肝黑，全令面目黧。", 
            "昏昏成世界，竟认作刀圭。"
        ], 
        "title": "鸩毒", 
        "type": "律诗", 
        "yun": "齐"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "壁立千峰拱，危楼独向东。", 
            "建瓴檐注雨，涵镜月当空。", 
            "户牖堪延爽，亭台此最中。", 
            "晓来高处望，红日正瞳瞳。"
        ], 
        "title": "听春楼", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "古屋隔尘寰，孤亭屹此间。", 
            "有风皆入座，无壁怕遮山。", 
            "列岫凌空接，浮云入望间。", 
            "青苍松柏在，我亦泪潸潸。"
        ], 
        "title": "望屺亭", 
        "type": "律诗", 
        "yun": "删"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "拾级共攀跻，层台百尺梯。", 
            "几疑无地险，直欲与天齐。", 
            "海气收偏近，山光望转低。", 
            "孤鸿明灭外，指点夕阳西。"
        ], 
        "title": "凌虚台", 
        "type": "律诗", 
        "yun": "齐"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "纵得江郎笔，难生五色花。", 
            "无端髭屡断，枉费手频叉。", 
            "劳尔珠玑赠，增予瓦砾嗟。", 
            "敢云诗律细，箸作称名家。"
        ], 
        "title": "诸君赠诗，作此答之", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "领略春光好，其如鬓二毛。", 
            "自惭生世拙，敢许在山高。", 
            "花下时题壁，松阴独听涛。", 
            "閒来无一事，展卷课儿曹。"
        ], 
        "title": "新春", 
        "type": "律诗", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "四方男子志，今更挂桑弧。", 
            "天上诞麟种，人间浴凤雏。", 
            "共誇田得玉，早叶梦投珠。", 
            "清福知谁享，孤山一幅图。"
        ], 
        "title": "林鹤山观察（占梅）生子，和元韵", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "似择乐郊适，飞来近草堂。", 
            "寻花期酿蜜，引队解尊王。", 
            "蚁聚嘲封垤，蜗争笑画疆。", 
            "分甘吾赖尔，采采木兰香。"
        ], 
        "title": "中秋日黄蜂集木兰花作", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "才得司中馈，翻教泪暗潸。", 
            "南园真蝶幻，东海有鱼鳏。", 
            "别汝时何速？怜他命太悭！", 
            "独看天上月，破镜不重还。"
        ], 
        "title": "景孙丧妇作", 
        "type": "律诗", 
        "yun": "删"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "日月双丸弹，春秋一草庐。", 
            "寄身无别业，退老此幽居。", 
            "庭静花添韵，窗阴竹补虚。", 
            "有时成午梦，亦自到华胥。"
        ], 
        "title": "邻花居即事二首 其一", 
        "type": "律诗", 
        "yun": "鱼"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "机心忘已久，群鸟亦相亲。", 
            "稻啄红鹦惯，笼开孔雀驯。", 
            "匡床供鹤料，埽壁净咮尘。", 
            "更有能言鸭，呼名代接宾。"
        ], 
        "title": "邻花居即事二首 其二", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "秋色平分日，园亭迹渐稀。", 
            "风凉时入榻，露冷夜侵衣。", 
            "萤火流三径，虫声唧四围。", 
            "况当人意懒，旅雁月明归。"
        ], 
        "title": "秒夜感怀", 
        "type": "律诗", 
        "yun": "微"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "莫道无关事，爬搔已切身。", 
            "如何成小癣，竟夕大劳神。", 
            "岂有形相隔，何曾技未伸？", 
            "不胜虮虱感，下界耻称臣。"
        ], 
        "title": "自夏至冬，得痒疾，夜辄不寐", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "不觉吾衰矣，蹉跎岁月迁。", 
            "循途如转磨，息驾幸收鞭。", 
            "心是沾泥絮，身同退院禅。", 
            "所欣无一事，藉此度馀年。"
        ], 
        "title": "不觉", 
        "type": "律诗", 
        "yun": "先"
    }, 
    {
        "author": "郑先朴", 
        "era": "清", 
        "subtype": "五言律诗", 
        "text": [
            "微雨如膏沐，妆成岳麓春。", 
            "碧沾枫叶嫩，红湿野花新。", 
            "帆影辞家客，书声闭户人。", 
            "自卑亭畔路，游眺几逡巡。"
        ], 
        "title": "雨后游岳麓山", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "长沙乱后失相闻，抗节难污始见君。", 
            "谁识伯休真卖药，还从太白细论文。", 
            "孑遗聊胜虫沙尽，危行宁妨鸟兽群。", 
            "稍喜等身书已就，埋头端欲事邱坟。", 
            "君著《诸子文萃》，不日刊行。"
        ], 
        "title": "赠李经彝观察（时方业医沪上）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "安吴矜其书，自诡已入圣。", 
            "攘之实高弟，孔颜隐相命。", 
            "此图名如愚，不违意可并。", 
            "一时号复古，秘诀擅拨灯。", 
            "援碑强入帖，惝况说难罄。", 
            "吾观古书体，风气各自胜。", 
            "学之得形似，要亦近其性。", 
            "谁能受束缚，一一待指證。", 
            "不如尽扫去，纵笔且乘兴。", 
            "何须凿妍丑，今日我为政。"
        ], 
        "title": "唐元素属题吴攘之小像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "辟世欲何归，意中挟悲愤。", 
            "入山路已绝，下笔犹恨浅。", 
            "峰峦郁千叠，松枥森万转。", 
            "泉声自洗耳，云气常在眼。", 
            "先生江海士，游屐不惮远。", 
            "含毫偶寄兴，孤往似忘返。", 
            "图成但自赏，俗客未许展。", 
            "谓余久慢世，道合古狂狷。", 
            "何时约买山，共逐巢由隐。"
        ], 
        "title": "吴巽宜山深林密图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "石渠编宝笈，御笔灿星辰。", 
            "太上春秋高，翰墨尤入神。", 
            "小册仿米倪，超越无昔人。", 
            "何时落人间，词臣秘奇珍。", 
            "伤哉御座移，法物几蒙尘。", 
            "微闻随弓玉，流转归诸邻。", 
            "吾皇似高宗，书势极雄妍。", 
            "他年收旧物，祀夏还配天。"
        ], 
        "title": "喻兆蕃出世所藏高宗纯皇帝书画小册敬题", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "唐拓旧传李氏本，荆川父子留私篆。", 
            "国初鉴赏得朱查，武梁祠像名初显。", 
            "衎斋秘藏凡几载，旋入扬州玲珑馆。", 
            "佩兮割爱遗汪君，转赠秋盦意殊款。", 
            "秋盦嘉祥获遗石，重立武祠抉幽隐。", 
            "前后石室文益多，载籍未收剔苔藓。", 
            "殷勤持此寄覃溪，好古天教福双眼。", 
            "尽资两汉记金石，辨證详明助新纂。", 
            "猿叟赋诗石洲继，道光季年事非远。", 
            "济宁李氏久失之，宝物何缘出京辇。", 
            "十四图才存十一，馀烬居然脱兵燹。", 
            "流传先后粗可稽，题跋如林幸无损。", 
            "李君自序具颠末，时士续咏见盛晚。", 
            "老夫敛笔复何云，聊快任城璧终返。"
        ], 
        "title": "题济宁李一山所藏唐拓武梁祠画像", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "蒋生素好礼，诸老所激赏。", 
            "金陵吾旧居，交游殊不广。", 
            "闻君守遗训，德业久培养。", 
            "曾侯善八分，精楷时无两。", 
            "烂然书盈卷，相重非标榜。", 
            "审言至俪语，淳雅冠吾党。", 
            "二公吾所信，片语岂虚奖。", 
            "笃行且尊师，世风从扰攘。"
        ], 
        "title": "题金陵蒋氏遗训卷", 
        "type": "古风", 
        "yun": "养"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "母死国复破，此愤可杀身。", 
            "杀身未得所，忍死犹烦冤。", 
            "先生古烈士，劲气苦难吞。", 
            "言官虽其职，一言遂去官。", 
            "郁郁栖閒曹，怅怅聊自存。", 
            "苟生如久病，病在胆与肝。", 
            "处世既不谐，功名何足论。", 
            "冲天终一决，举朝为悲酸。", 
            "毅皇诚可哀，景皇遇益艰。", 
            "继统空纷争，母子还自残。", 
            "尝读绝命辞，俯仰四十年。", 
            "馀生未可死，人定期胜天。"
        ], 
        "title": "吴柳堂先生罔极编书后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "历劫塼残赵家地，入手摩挲绍熙字。", 
            "颓垣废井万斜阳，吉君锦囊作珍秘。", 
            "绍熙明昌各一天，可怜绍熙才五年。", 
            "孝宗庙号信无愧，可惜生儿非象贤。", 
            "阳武崩堤河一变，南派入淮彼曾见。", 
            "鹅湖鹿洞莫纷争，坐羡徐君堪斲砚。"
        ], 
        "title": "东台吉通士求题绍熙残塼", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "赵氏一块肉，史不知所终。", 
            "十二徙上都，其年犹童蒙。", 
            "十八赴土蕃，不娶归真空。", 
            "给粮复赐钞，衣食知不充。", 
            "无后爵遂绝，杞宋嗟难同。", 
            "徒闻上尊号，懿圣仍孝恭。", 
            "忠义动百世，烈士悲其风。", 
            "稚存自伊犁，得之归江东。", 
            "晦之偶获此，哀歌气填胸。", 
            "亡国不祥玺，姑置何足恫。", 
            "天命诚未改，少康灭有穷。"
        ], 
        "title": "刘晦之求题瀛国公宝宋帝㬎", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "高楼插暮空，正作碧云色。", 
            "浮云忽蔽之，遂使虞渊黑。", 
            "夸父不自量，弃杖成遗迹。", 
            "沈沈入长夜，谁与护鹃魄。", 
            "海波深无底，嗟我梦魂隔。", 
            "赴海断六鳌，犹足立四极。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "往时慎论人，自谓不轻许。", 
            "岂知无一中，非璞故为鼠。", 
            "过言虽可惭，扪舌驷何补。", 
            "正欲章吾妄，且以戒群竖。", 
            "文字都莫删，留待天下数。", 
            "冥冥易堕行，敢责平生语。", 
            "披猖既不返，悯默将谁与？", 
            "揽辔待澄清，晚盖或有取。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "婺源一败死得所，至刚塞天世谁伍？", 
            "怪公结习殊未忘，意定神閒视千古。", 
            "知不可为而为之，厉叔不平犹报莒。", 
            "吾侪忍死欲何为，手捧奎章愧吾主。"
        ], 
        "title": "题黄石斋手书诗册卷首有御题英光浩气四大字", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "石斋自视千载人，馀事卓荦皆绝伦。", 
            "晋贤风流所不耐，安能媚世书洛神。", 
            "平生尊经复守道，《孝经》百本为世珍。", 
            "五孝五诗实错简，妙解谛当义乃伸。", 
            "舍经论书亦无匹，用意严重趋艰辛。", 
            "此书此人等劲烈，何异地上行麒麟。", 
            "涉江无意忽得此，自讶暴富非长贫。", 
            "但当持此一当百，他人纵美难并陈。"
        ], 
        "title": "唐元素求题石斋小楷孝经", 
        "type": "古风", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "灵真伏我旁，我意殊不觉。", 
            "一朝忽然去，百身那可赎。", 
            "寻渠诗中语，缥缈如鸿鹄。", 
            "海山不成归，无故辄歌哭。", 
            "既云厌人世，何事犹苦学。", 
            "繁华绝所好，惟学为子毒。", 
            "得天盬其脑，解脱诚已酷。", 
            "盖棺宁无恋，号泣罗骨肉。", 
            "修短定虚名，毕生自多福。"
        ], 
        "title": "哀小乙 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昧爽赴吴淞，落日归黄浦。", 
            "挟书独往来，海鸥久为伍。", 
            "锡名乃曰胜，好胜由尔父。", 
            "未明唤儿起，去去不言苦。", 
            "回头望楼窗，目力尽街树。", 
            "饥饱儿自知，风雨儿自禦。", 
            "安知尔已伤，精髓暗中腐。", 
            "卧床未十日，到死无一语。", 
            "无穷父子情，草草遂终古。", 
            "倚楼默自失，泪眼复何睹？"
        ], 
        "title": "哀小乙 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "陈尸俨在床，昏眩忽如梦。", 
            "存亡孰主宾？非悟亦非恸。", 
            "委蜕良自佳，造化试博控。", 
            "鱼潜为鸢飞，久羁等一纵。", 
            "魂魄犹乐生，亿测恐难中。", 
            "哀情譬初割，未免护新痛。", 
            "此境行及我，万古迫相送。", 
            "苟生正可羞，不死嗟安用。"
        ], 
        "title": "哀小乙 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "病革忧交攻，惶瞀苦无计。", 
            "一朝气遂绝，心知即长寐。", 
            "眼看尸入棺，骨肉从此弃。", 
            "见棺不见人，哀怨将何冀。", 
            "如何棺又去，遗像空相视。", 
            "人尸与棺像，变化一至四。", 
            "他年当为坟，百岁同入地。", 
            "亲爱未尽亡，死别饶馀味。", 
            "留名称不朽，万古付涕泪。"
        ], 
        "title": "哀小乙 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天地独不变，未足释我疑。", 
            "所疑天与地，生死亦潜移。", 
            "人生时苦短，古今渺无涯。", 
            "昧哉漆园叟，无生尔何知。", 
            "旁观似甚明，自逝夫谁欺？", 
            "日月为我魂，山川为我尸。", 
            "中有吊古者，悲歌复在斯。", 
            "造物无所爱，万形纷奔驰。", 
            "死状竟何如，试为吾言之。"
        ], 
        "title": "哀小乙 其五", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "文字久不磨，形骸倏已改。", 
            "何为恋人间，一瞬即千载。", 
            "强令短者长，短长究安在？", 
            "我今恨渠短，自谓犹有待。", 
            "朝来昨既失，夕至昼奚逮。", 
            "始知逝川叹，圣者难自解。", 
            "长逝等无归，岂必归为鬼。", 
            "形声术可留，神识还真宰。", 
            "文字固非道，聊复托生死。"
        ], 
        "title": "哀小乙 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "仁者不违仁，造次与颠沛。", 
            "斯时念未起，犯险曾不悔。", 
            "吕公有族侄，游反夜方晦。", 
            "严寒忽失足，水深不可厉。", 
            "同行空惊叫，相顾莫为计。", 
            "吕公径赴水，挽侄履平地。", 
            "重裘虽尽湿，勇气真盖世。", 
            "定知有神助，欢喜失狼狈。", 
            "坐言与起行，抚己每多愧。", 
            "瞑目试思之，勿遽矜我辈。"
        ], 
        "title": "吕霁川赴水救侄诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "前身为老卒，夜夜登戍楼。", 
            "一生看太白，不知春与秋。", 
            "今我复何为，山川非夕游。", 
            "杜门独长啸，兵戈送白头。", 
            "夙根殊未忘，闻鸡如有求。", 
            "终年起残夜，哀思变明幽。", 
            "世乱须至人，安知非楚囚？", 
            "及我老未衰，为君著兜鍪。"
        ], 
        "title": "杂诗", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世传宫猫图，士奇为之赞。", 
            "此卷作双猧，驯丽绝可玩。", 
            "宣德四年春，静慈位初逊。", 
            "悔称少年事，女宠诚难豢。"
        ], 
        "title": "题刘公鲁所藏明宣宗画犬", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "危言且危行，初不求自全。", 
            "今年君六十，得全岂非天。", 
            "世乱安所归，麻鞋直经筵。", 
            "君臣幸相保，忧患犹无边。", 
            "老来益强固，劲烈逾壮年。", 
            "中兴可立待，会使国命延。", 
            "寿考兼令名，青史已足传。", 
            "苟生彼何取，期颐嗟褚渊。"
        ], 
        "title": "梁星海六十生日", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "叶君访我携巨卷，自记所语出瞑眩。", 
            "南行入闽證所见，信有冤报闵彼粲。", 
            "野葬狼腹骨无榇，庙貌鸾骖若仙眷。", 
            "去周归叶定谁恋，颠倒离奇祇馀恨。", 
            "人生春蚕丝难断，幸勿作茧缚恩怨。", 
            "题者纷纷意徒乱，顾五醉墨为一叹。"
        ], 
        "title": "江宁叶伯庚求题述异图卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我去长沙月馀日，武昌乱作如儿嬉。", 
            "使我率师下金口，举手扑灭何能为。", 
            "与君分袂初不料，陵迁谷变天一涯。", 
            "出奔歇浦实异国，七年相见嗟孑遗。", 
            "偷生日久空自恨，春秋不作宜无诗。", 
            "同年屈指六七子，吉甫壮烈尤可哀。", 
            "辱君见称我滋愧，共厉晚节毋诡随。"
        ], 
        "title": "答余尧衢", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "结茅山水窟，哀此荷锸志。", 
            "瓣香为简斋，自忏一生意。", 
            "贞疾恒不死，冀子当久视。", 
            "遗形呼吸间，得尔亦岂易。", 
            "如闻人琴恸，不减徽之挚。", 
            "平生盛自许，诗卷肯相质。", 
            "奈何海藏图，负我靳一字。", 
            "行藏各有素，抱憾遂入地。", 
            "湖庄波渺然，满眼故交泪。"
        ], 
        "title": "挽俞恪士", 
        "type": "古风", 
        "yun": "寘"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "穿径贪依竹色凉，松涛渐觉到虚廊。", 
            "雨馀鸥队矜翔舞，风际蝉吟自抑扬。", 
            "忍道长安浑似奕，那知沧海又生桑。", 
            "匆匆一枕怀根梦，未抵狞飙半日狂。"
        ], 
        "title": "风雨过（六月初四日）", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "挟册频年似我长，论昏未就意几忘。", 
            "病中泪尽言难晓，身后房空事可伤。", 
            "丛稿悲凉留宿业，遗姿抑郁对回肠。", 
            "层楼向曙看渠去，却剩危梯望杳茫。"
        ], 
        "title": "思小乙", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "共推左癖如元凯，酷慕诗流必老坡。", 
            "失路江湖空愤慨，戕生陵谷生销磨。", 
            "向来天际真人想，昨日寒斋一梦过。", 
            "垂死犁来虽莫逆，鼠肝虫臂奈君何。"
        ], 
        "title": "哭爱苍", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "故人苦忆故山青，抛却东篱祇独醒。", 
            "病起吟笺能小草，梦回丛菊在双瓶。", 
            "客中欲问愁何味，晚景相看鬓已星。", 
            "且约窗间常促膝，海天寒雨任冥冥。"
        ], 
        "title": "叔伊以诗索剪菊插瓶", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楼头熄灯夜微明，回首仓皇意自惊。", 
            "志气太强翻一折，奔波苦学竟何成。", 
            "早令从我寻文字，或幸延年换性情。", 
            "今日馀哀兼痛悔，弥天踪戢恨难平。"
        ], 
        "title": "正月三日昧爽作 以下己未", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "惨淡苍穹久屈蟠，沧波老树想高寒。", 
            "天鸡白鹄愁霄汉，志士仁人伤肺肝。", 
            "一日缚茅成故事，诸君抱膝恣游观。", 
            "何当侧杖追公等，徙倚亭前话戒坛。"
        ], 
        "title": "寄题杭州樟亭", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "坐上白虹贯酒卮，酒阑人散别君时。", 
            "三人来告欲惊走，一瞑讵知无见期。", 
            "肝胆平生心已许，雷霆独立识堪悲。", 
            "挝门夜访从今绝，寂寞凭谁说项斯。"
        ], 
        "title": "丁恪敏公挽诗", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "却病因之废酒杯，杜门谁复揽崔嵬。", 
            "一庭秋气人先觉，累日霜风菊又开。", 
            "遂付虫沙期共灭，并疏文字但馀哀。", 
            "朋侪乱后凋零甚，怅望斜阳更不回。"
        ], 
        "title": "九日", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "蒙难灵修久苦辛，玩时愒日坐诸臣。", 
            "一为孤注机旋失，再卜中兴义未申。", 
            "江左夷吾虚想象，黄图赤县付何人？", 
            "楚囚君子吾何敢，深觉新亭愧伯仁。"
        ], 
        "title": "消寒会示同坐", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "埋骨虹桥即九原，年年草色与愁痕。", 
            "浮生如梦空流传，宿泪难干复抱孙。", 
            "画本英雄增短气，人间成败动惊魂。", 
            "锋铓休痛干将折，战士残骸等负冤。"
        ], 
        "title": "小乙忌日", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "霏霜蚀月月魂寒，可奈当头隔雾看。", 
            "宫阙天高归已晚，江湖夜永梦将残。", 
            "未斜何碍悬银汉，自转休疑失玉盘。", 
            "白发丹心人渐老，绕枝乌鹊待谁安？"
        ], 
        "title": "咏月当头（十一月十五夜）", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "郁郁楼居动累年，胸中正欠海吞天。", 
            "潮回淞市成高垒，帆落崇沙见葑田。", 
            "伤逝招魂须一放，行歌散发入无边。", 
            "人间善败犹难死，却为童乌废《太玄》。"
        ], 
        "title": "吴淞望海", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "地旷风号势始张，触楼益怒转成狂。", 
            "垂杨万里柔将绝，黄雀一群轻自翔。", 
            "挥扇暂停迎晚雨，披襟对坐爱虚廊。", 
            "灌坛神女应相避，可怪封姨戏海藏。"
        ], 
        "title": "答梅泉风雨见过", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "十年几见海扬尘，犹是登高北望人。", 
            "霜菊有情全性命，夜楼何地数星辰？", 
            "晚涂莫问功名意，往事惟馀梦寐亲。", 
            "枉被人称郑重九，更无豪语压悲辛。"
        ], 
        "title": "九日", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "世弃天留等可哀，黍离荆棘更能来。", 
            "还从铜辇寻残梦，早向昆明辨劫灰。", 
            "吞炭漆身殊未避，触山逐日漫相猜。", 
            "两朝国士虚名在，骏骨聊堪比郭隗。"
        ], 
        "title": "孝胥以戊戌九月出京至庚戌七月入京凡十三年有诗纪之辛亥九月出京至癸亥七月入京亦十三年且出京皆以九月入京皆以七月悟而嗟叹自念生逢世乱穷老无所就复为此诗", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "闻命须为岁暮行，敢辞风雪犯峥嵘。", 
            "喑呜朔吹车初发，浩荡江声夜欲明。", 
            "忧患万端天正醉，蹉跎一老世方轻。", 
            "病山此作增人气，众浊何妨号独清。"
        ], 
        "title": "入都车中和病山韵", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "雾雨冥濛春暗回，柳芽未吐已含苔。", 
            "池鱼久伏犹思动，石壁和云亦渐开。", 
            "运会或随枢斗转，阴寒休怯越兵来。", 
            "高情谁似周居士，参透天心向早梅。"
        ], 
        "title": "答周梅泉", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "云霾雾塞不成春，密雨旋风暗海滨。", 
            "酹酒可无回日意，闻鸡犹有戴天人。", 
            "未应豺虎穷吾道，小集衣冠慰众宾。", 
            "祇待少康收旧物，期君共踏软红尘。"
        ], 
        "title": "消寒会示坐中", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "白日销沈兵气昏，漫持热泪洒中原。", 
            "燕辽一战民应尽，江海横流溺岂援。", 
            "玉貌无求犹不去，西山始到欲何言。", 
            "残年残世还相对，便乞馀杯酹断魂。"
        ], 
        "title": "重九日曹纕蘅向仲坚邀至灵光寺登高", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "腹痛前朝宝侍郎，来寻遗墨耐思量。", 
            "犹留孤女非无后，纵识门生亦可伤。", 
            "士气几时成党锢，韬翁垂老自灵光。", 
            "翠微此日仍重九，试掬愁肠闻彼苍。"
        ], 
        "title": "秘魔岩下读竹坡先生题诗", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "劳薪暂息閒无事，新修廨舍三弓地。", 
            "隔断红尘境自清，先忧后乐心心寄。", 
            "山房双桂苦栽培，小山招隐非公志。", 
            "榴花艳照眼中明，五月开轩应献媚。", 
            "松生书屋匝地阴，此是公家梦所致。", 
            "埽径吾亦爱吾庐，广厦谁作万间庇？", 
            "惟公丘壑足胸中，不拘于吏为仙吏。", 
            "故山猿鹤不须愁，数笏石存归岫意。"
        ], 
        "title": "闻丁述安司马（曰健）郡城购园亭，多植花木，亦分八景，书此寄之", 
        "type": "古风", 
        "yun": "寘"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "一日清閒两日仙，人生何为名利牵！", 
            "愚公移山智者笑，夸父追日时易迁！", 
            "我今行年已七十，得过且过皆由天。", 
            "坡公大笑应许我，此是一百四十年。"
        ], 
        "title": "读东坡「无事此静坐、一日当两日」诗感赋", 
        "type": "古风", 
        "yun": "先"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "玄黄开辟当子丑，鸟迹龟书肇仓叟。", 
            "周宣大作籀史文，字形变幻蛟螭走。", 
            "车攻马同古什存，高歌脍炙尚人口。", 
            "伊谁考證独评章，吏部在前长公后。", 
            "忆昔中兴大会同，俯视齐州烟点九。", 
            "不惟采芑有遗编，鱮鲂一一贯杨柳。", 
            "雕镌篆刻纪功勋，淋漓大笔光牛斗。", 
            "物聚所好似非常，何异千金悬于肘。", 
            "胡为沿久废荒郊，无人赏识埋蒿莠。", 
            "嵚奇磊落挟风霜，日与麋鹿为群友。", 
            "阅历秦汉迄隋唐，莫辨鱼鲁与楚㪍。", 
            "坡老著意搜新奇，一波一撇认蝌蚪。", 
            "嗟尔剥蚀费推寻，问字天不遗耆耇。", 
            "欲从宵雅时咿唔，雌黄聚讼声相嗾。", 
            "此物谁为伯仲间，夏鼎殷盘周癸卣。", 
            "移来太学争摩挲，依稀鳌鼓奏矇瞍。", 
            "硬黄响拓遍人间，几等禹碑立岣嵝。", 
            "始知古迹难销沉，护持神力何其厚！", 
            "远溯吉甫共和年，岁月遥深谁识某。", 
            "纵横遗器信辉煌，六经纪载此中有。", 
            "成康以后得嗣音，合并南山颂台杻。", 
            "咄哉下士苦诘曲，载酒亭前誇刍狗。", 
            "不见凤翔富搜罗，旷怀直与古人偶。", 
            "八观钜制悼时俗，青天在上一搔首。", 
            "为怜石鼓发长言，小儒见之莫击掊。", 
            "斯文直欲凌古今，牙慧不甘他拾取。", 
            "惟我熙朝釐定真，稽古字字刮瑕垢。", 
            "圜桥重立排甲乙，先代法物同遵守。", 
            "承平一片雅颂声，碑碣题名垂不朽。", 
            "灵台偃伯敷文教，巩固山河金石寿。"
        ], 
        "title": "和东坡石鼓原韵", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "世人竞羡春花早，我说秋花迟更好。", 
            "春花从无百日红，惟有秋花偏耐老。", 
            "花花相对换新年，观者一时齐称妍。", 
            "当筵不惟菊度岁，寒梅一树相比肩。", 
            "此物何为同位置，老圃孤山争献媚。", 
            "留此孤标傲世姿，化工指点非无意。", 
            "君不见西湖处士家，水边篱落枝横斜；", 
            "又不见五柳先生宅，葛巾大醉欢今夕。", 
            "抚时且共霜中守，乘兴看花兼把酒。", 
            "劝君畅饮延龄杯，劝君小试调羹手。"
        ], 
        "title": "和汪韵舟少尉（昱）元日咏梅菊作", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "君不见伏枥老骥难遭遇，只眼风尘谁独具；", 
            "又不见古来英雄落拓多，冷煖人情可奈何！", 
            "当其穷在下，甘为知己死；", 
            "一旦判云泥，此谊东流水。", 
            "黑云牢网无羽翼，何人援却苦海溺。", 
            "回首绨袍受恩人，今朝谁解故交厄。", 
            "利禄薰心，不记分金；", 
            "凉风天末，我欲碎琴。", 
            "吁嗟乎！", 
            "淮阴去后恩惠委尘氛，馀子何足数纷纷。", 
            "谁其继者，古粤铁丐吴将军。"
        ], 
        "title": "题铁丐传后", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": null, 
        "text": [
            "中人千金产，得地才几亩。", 
            "商量辟草庐，当度力可否。", 
            "所期绝尘缘，差足娱皓首。", 
            "高低成楼台，屈曲通户牖。", 
            "凿沼引流泉，编篱植花柳。", 
            "将毋愚公愚，贻笑曲河叟。", 
            "君看百年物，何人能世守。", 
            "平泉醒酒石，旋落监军手。", 
            "晋公绿野堂，终为张相有。", 
            "人生贵行乐，奚遑恤其后。", 
            "笑我戒诸儿，有基当立久。"
        ], 
        "title": "北郭园即事勖诸儿 其一", 
        "type": "古风", 
        "yun": "有"
    }, 
    {
        "author": "郑用锡", 
        "era": "清", 
        "subtype": null, 
        "text": [
            "百年计树人，十年计树木。", 
            "树木与树人，彼此分迟速。", 
            "嗟予疲且劳，皇皇日卜筑。", 
            "自今勤栽培，何忧暮景蹙。", 
            "莳花当及时，植果期成熟。", 
            "有柳自成阴，有竹可当肉。", 
            "不惟足游观，或可供口腹。", 
            "树木效如此，树人理岂独。", 
            "老境有何娱，所志耕与读。", 
            "笑我戒诸儿，念念在式谷。"
        ], 
        "title": "北郭园即事勖诸儿 其二", 
        "type": "古风", 
        "yun": "屋"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "身世由来似转篷，拍浮一笑总成空。", 
            "何如早返中流楫，几个归帆遇顺风？"
        ], 
        "title": "即事感怀", 
        "type": "绝句", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "螟蛉果裸负来奇，松柏曾相附兔丝。", 
            "谁料朱公同饮啄，家禽从此是同支。"
        ], 
        "title": "孔雀生卵不自伏，以雌鸡代之 其一", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "世俗多忘位置卑，攀鸾附凤漫相欺。", 
            "却怜五色圆文辈，转与微禽共𡏝埘。"
        ], 
        "title": "孔雀生卵不自伏，以雌鸡代之 其二", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "迟迟钟鼓数残更，一枕黄梁梦不成。", 
            "犹记早朝趋侍日，花阴曙色听宫莺。"
        ], 
        "title": "不寐", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "故交零落已无多，风雨漫天自啸歌。", 
            "幸有小同亲侍立，一庭书带影婆娑。"
        ], 
        "title": "独坐无聊，为景孙评文", 
        "type": "绝句", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "南檐曝背一冬晴，忽听芭蕉叶有声。", 
            "记否雪花如掌大，围炉旧梦在春明。"
        ], 
        "title": "冬至前二日大雨", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "千红万紫斗繁华，独立西风对暮霞。", 
            "羡汝经霜颜色好，一枝一叶胜如花。"
        ], 
        "title": "老来娇 其一", 
        "type": "绝句", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "何须顾盼属东君，叶叶流丹映夕曛。", 
            "偏向空山饶晚节，秋娘未许妒同群。"
        ], 
        "title": "老来娇 其二", 
        "type": "绝句", 
        "yun": "文"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "富贵功名岂夙因，半由天定半由人。", 
            "而今回忆当年事，始觉先机验若神。"
        ], 
        "title": "感悟", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "伤心死别廿年期，往事依依泪暗垂。", 
            "回忆深闺初待字，当时辛苦觅门楣。"
        ], 
        "title": "补悼亡作十首 其一", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "二八于归正及笄，钗荆裙布作山妻。", 
            "记曾花下相携日，我亦淳于竟赘齐。"
        ], 
        "title": "补悼亡作十首 其二", 
        "type": "绝句", 
        "yun": "齐"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "竟谢繁华井臼操，多君晨夕独勤劳。", 
            "草庐次第春风到，看取门前驷马高。"
        ], 
        "title": "补悼亡作十首 其三", 
        "type": "绝句", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "添香夜夜理残篇，但祝儿夫早著鞭。", 
            "人愿天从同一笑，黉宫长忆听钟年。"
        ], 
        "title": "补悼亡作十首 其四", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "食性能谙赖有君，南陔馐膳相夫勤。", 
            "秋风一棹三山梦，戒旦鸡声尚汝闻。"
        ], 
        "title": "补悼亡作十首 其五", 
        "type": "绝句", 
        "yun": "文"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "秋闱三度两春明，计日看登万里程。", 
            "差喜泥金相慰藉，看侬甲乙榜题名。"
        ], 
        "title": "补悼亡作十首 其六", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "兰台走马正应官，惆怅临歧泪暗弹。", 
            "祗为瘦躯愁汝病，别时容易见时难。"
        ], 
        "title": "补悼亡作十首 其七", 
        "type": "绝句", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "频年药石觅参苓，瘦骨谁怜镜里形。", 
            "却幸归田汝无恙，眼看儿子擢明经。"
        ], 
        "title": "补悼亡作十首 其八", 
        "type": "绝句", 
        "yun": "青"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "一索充闾喜气盈，笄珈三度拜恩荣。", 
            "如何西笑拈花去，未听儿曹奏鹿鸣。"
        ], 
        "title": "补悼亡作十首 其九", 
        "type": "绝句", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "刹那五十一年身，营奠营斋更怆神。", 
            "此去应无泉壤憾，鸾章新拜太夫人。"
        ], 
        "title": "补悼亡作十首 其十", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "功名何必较赢输，一枕黄梁有若无。", 
            "领取老庄齐物论，此中劳逸总悬殊。"
        ], 
        "title": "自解", 
        "type": "绝句", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "百岁光阴一笑堪，我今得七尚馀三。", 
            "自惭于世都无补，生死书丛作蠹蟫。"
        ], 
        "title": "叹老二首 其一", 
        "type": "绝句", 
        "yun": "覃"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "系腰观井说彭篯，泥絮风情入定年。", 
            "不管雨云纷变态，得邀无事便神仙。"
        ], 
        "title": "叹老二首 其二", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "清明时节未纷纷，天半谁为出岫云？", 
            "但卜天心来日雨，家家豚酒赛榆枌。"
        ], 
        "title": "春晴望雨", 
        "type": "绝句", 
        "yun": "文"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "荏苒光阴只自怜，一灯兀坐爱逃禅。", 
            "老夫不解烧丹术，赢得清閒便是仙。"
        ], 
        "title": "灯下口占", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "晨星朋辈鬓皤皤，回首前尘一剃那。", 
            "试看儿童都长大，始知人世阅来多。"
        ], 
        "title": "自叹", 
        "type": "绝句", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "托迹潜园宇宙宽，故乡岁月乐盘桓。", 
            "使君疑是陶宏景，既爱山林更爱官。"
        ], 
        "title": "戏赠鹤珊", 
        "type": "绝句", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "十载潜身托宋佣，解装未出发先冲。", 
            "如何又误咸阳击，暴魄空教褫祖龙。"
        ], 
        "title": "高渐离筑", 
        "type": "绝句", 
        "yun": "冬"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "托根仙界实离离，王母堂前结子时。", 
            "漫道仙家能辟谷，如何臣朔尚称饥？"
        ], 
        "title": "题曼倩偷桃图二首 其一", 
        "type": "绝句", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "岁星等是地行仙，偷得蟠桃阆苑前。", 
            "三度去来真一瞥，人间已是九千年。"
        ], 
        "title": "题曼倩偷桃图二首 其二", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "落拓江湖壮志违，扁舟何日挂帆归？", 
            "伤心累却深闺妇，无岁秋风不寄衣。"
        ], 
        "title": "游子吟", 
        "type": "绝句", 
        "yun": "微"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "无端盘马学弯弓，满地燕支一笑空。", 
            "回忆兵符金帐窃，魏妃还是女英雄。"
        ], 
        "title": "吴宫教战二首 其一", 
        "type": "绝句", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "阵云惨淡暗吴宫，狼籍桃花血溅红。", 
            "千古马嵬同一辙，美人无计奈英雄！"
        ], 
        "title": "吴宫教战二首 其二", 
        "type": "绝句", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "炎京阅尽扇中身，长信宫寒月似银。", 
            "料得秋风肠断日，相怜惟有竹夫人。"
        ], 
        "title": "班妃团扇", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "纷纷叩阙索逋人，高筑危台不讳贫。", 
            "堪笑一朝天子贵，头衔至竟亚钱神。"
        ], 
        "title": "避债台", 
        "type": "绝句", 
        "yun": "真"
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "自怜憔悴低飞翮。", 
            "宦海浮沉，往事馀鸿迹。", 
            "西子湖边烟水碧。", 
            "平山堂下繁花易。", 
            "而今又作东皋客。", 
            "百感中来，天地为之窄。", 
            "只合逃禅聊自适。", 
            "药炉经卷虚堂夕。"
        ], 
        "title": "明月生南浦", 
        "type": "词", 
        "yun": null
    }, 
    {
        "author": "郑兰孙", 
        "era": "清", 
        "subtype": null, 
        "text": [
            "雨过银屏风暗度。", 
            "云洗天空，又见冰轮吐。", 
            "窗下水沉香细护。", 
            "五铢衣薄凉生素。", 
            "拟欲报琼还又住。", 
            "几度裁笺，自愧难追步。", 
            "减尽吟怀无好句。", 
            "宵深自把兰釭炷。"
        ], 
        "title": "明月生南浦", 
        "type": "词", 
        "yun": null
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "我爱两曹公，千秋血食崇。", 
            "有基期勿坏，吾道至今隆。", 
            "俎豆修闾里，河山感雨风。", 
            "瓣香谁共爇，白叟与黄童。"
        ], 
        "title": "乙卯，奉曹怀朴司马（谨）、曹馥堂司马（士桂）栗主祀敬业堂，郑明经（时霖）捐金为祭品，诗以志之 其一", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "一掬苍生泪，捐金欲报将。", 
            "去思留慄主，赛社奠椒浆。", 
            "古谊儒生笃，明禋吏治光。", 
            "年年祠下拜，遗爱在甘棠。"
        ], 
        "title": "乙卯，奉曹怀朴司马（谨）、曹馥堂司马（士桂）栗主祀敬业堂，郑明经（时霖）捐金为祭品，诗以志之 其二", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "镇日无閒事，萧斋独坐宜。", 
            "茶香消世虑，书味话儿时。", 
            "门户持全局，河山戒漏卮。", 
            "盛衰原定数，息息个中知。"
        ], 
        "title": "独坐", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "忆昔读书处，经今五十春。", 
            "斋庐曾借我，祠宇久依神。", 
            "祀社枌榆在，比邻主伯亲。", 
            "何堪风雨蚀，几欲废明禋！"
        ], 
        "title": "水田福德祠，余少时偕弟藻亭（用鉴）读书处，近渐废圮，命儿辈重新之，感赋 其一", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "里闾轮奂改，今莫醵金迟。", 
            "藉此灵光在，长将肸蚃期。", 
            "衣冠尊古貌，豚酒拜群儿。", 
            "一瓣心香祝，连床记早时。"
        ], 
        "title": "水田福德祠，余少时偕弟藻亭（用鉴）读书处，近渐废圮，命儿辈重新之，感赋 其二", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "已毕造舟礼，言旋正秣驹。", 
            "诗书吾望婿，棨戟将能儒。", 
            "惜别庭闱恋，归宁道路纡。", 
            "渭阳偏爱尔，相近好常趋。"
        ], 
        "title": "女孙归宁", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "新缔高门匹，更番各叙亲。", 
            "云泥忘分隔，乡国倍情真。", 
            "一曲梨园乐，千杯柏叶醇。", 
            "他时作图画，此即是朱陈。"
        ], 
        "title": "总戎曾蓝田姻丈（玉明）连日互相酬饮", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "六琯吹葭日，称笄岁正当。", 
            "朱绳欣始系，弱线恰添长。", 
            "新结丝萝聘，待催鸾凤妆。", 
            "女家三夜火，为尔喜开觞。"
        ], 
        "title": "冬至日女孙行纳采礼二首 其一", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "自少依慈母，而今将别离。", 
            "关山虽不远，伉俪勿相违。", 
            "姆训三章教，儒风一卷诗。", 
            "将门原有相，此去好扶持。"
        ], 
        "title": "冬至日女孙行纳采礼二首 其二", 
        "type": "律诗", 
        "yun": null
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "群盗如毛起，山林聚啸多。", 
            "昼行频带剑，宵寝亦横戈。", 
            "官不严搜捕，民相唤奈何！", 
            "况无降虎力，羽翼更添苛。"
        ], 
        "title": "前岁，赖得力、罗庆庆两盗未获，吴水妹复在三叉河内山聚劫，升庵司马入砦（编者按：稿本题作〈前年赖得力罗庆二两渠魁尚未弋获兹又有吴水妹在三叉河内山要结亡命匪徒各处横劫而升庵唐公无力剿捕反为入寨讲和可叹之至感而赋此〉，内容与底本有多处差异，兹录于后：「到处闻铃劫，山林尽贼窠。昼行须带剑，宵寝亦横戈。官不严搜捕，民惟唤奈何。况无降虎力，更为虎添苛。」）议和，感赋", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "腊至春还早，红梅次第开。", 
            "施朱妆点额，索笑醉含腮。", 
            "映雪何人瘦，经霜为汝催。", 
            "绮窗深爱护，欣占百花魁。"
        ], 
        "title": "红梅", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "世道斯文替，谁云缝掖尊？", 
            "投餐期适馆，负笈孰登门？", 
            "空著予冠岌，谁怜吾舌存？", 
            "万间开广厦，此事不堪论。"
        ], 
        "title": "友人觅馆不用，书此志感", 
        "type": "律诗", 
        "yun": "元"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "孟光仍举案，添得柳腰蛮。", 
            "罗袜云初织，晶奁月似环。", 
            "衫裁新样锦，妆改旧时鬟。", 
            "好结徵兰梦，使君开笑颜。"
        ], 
        "title": "韵舟少尉纳姬", 
        "type": "律诗", 
        "yun": "删"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "剥啄声何急，官书一纸来。", 
            "催科真不拙，避债已无台。", 
            "筹饷难稽日，宣威似震雷。", 
            "青衿者谁子，举室正呼哀。"
        ], 
        "title": "感事", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "暑气何方却，端资此一篷。", 
            "敢誇丝作障，聊藉竹为功。", 
            "延爽来深院，驱炎幕远空。", 
            "捲舒随意好，引月更通风。"
        ], 
        "title": "捲篷", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "不藉端溪石，壶中墨沈凝。", 
            "铸铜圆肖月，著絮薄如冰。", 
            "源自流三峡，香应贮一升。", 
            "笑他磨盾鼻，徙费手频仍。"
        ], 
        "title": "案头杂咏四首 其一 墨盂", 
        "type": "律诗", 
        "yun": "蒸"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "珍重生花品，朝朝待染翰。", 
            "藏锋原蓄锐，在橐正防乾。", 
            "剑匣形应似，锥囊处并看。", 
            "中书犹未老，脱颎庆弹冠。"
        ], 
        "title": "案头杂咏四首 其二 笔套", 
        "type": "律诗", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "借汝挂冠好，护持何谨严。", 
            "有谁偏折角，切莫更欹檐。", 
            "独立依棐几，安排傍典签。", 
            "多情应尔恋，霜鬓晓寒添。"
        ], 
        "title": "案头杂咏四首 其三 帽架", 
        "type": "律诗", 
        "yun": "盐"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "如许云烟闷，篆来卐字纹。", 
            "月明蟾齧锁，灰烬麝留痕。", 
            "袅袅重帘绕，团团一缕闻。", 
            "伴将金鸭睡，不羡博山焚。"
        ], 
        "title": "案头杂咏四首 其四 香盒", 
        "type": "律诗", 
        "yun": null
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "一瞬吾衰矣，残躯唤若何！", 
            "同游诸子少，入梦故人多。", 
            "值此艰难日，空寻安乐窝。", 
            "生平心力尽，岁月久蹉跎。"
        ], 
        "title": "叹衰", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "一代虬髯客，栖栖逆旅身。", 
            "生灵看日蹙，肝胆向谁亲？", 
            "敝屣轻天下，风尘识美人。", 
            "至今东海上，遗迹说千春。"
        ], 
        "title": "读剑侠传题后四首 其一", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "弃魏竟依刘，风霜淬镜秋。", 
            "只身原蠛蠓，小技亦狝猴。", 
            "生死于阗福，艰难蜀道忧。", 
            "一鞭城北去，黑卫路悠悠！"
        ], 
        "title": "读剑侠传题后四首 其二", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "朱门深锁地，尨吠寂三更。", 
            "疏网佳人脱，良宵好月明。", 
            "此间难久住，如汝算多情。", 
            "他日洛阳市，相逢卖药声。"
        ], 
        "title": "读剑侠传题后四首 其三", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "五言律诗", 
        "text": [
            "来去潞州道，登床盒竟偷。", 
            "多才偏女子，如梦尚公侯。", 
            "因果前身事，干戈一夜休。", 
            "阮咸歌别后，凄断木兰舟。"
        ], 
        "title": "读剑侠传题后四首 其四", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "白帝城高风又霜，声声乱𥐭为谁忙？", 
            "空山明月千家梦，深巷寒更十指僵。", 
            "留得商音生片石，悄无人语答孤螀。", 
            "年来又累催刀尺，万里天涯远寄将。"
        ], 
        "title": "秋砧", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "如水霜华月落时，丰山消息莫迟迟。", 
            "楼头梳洗人初懒，饭后阇黎壁有诗。", 
            "万事即空都似梦，三生同听总相思。", 
            "啼乌犹是枫桥路，渔火孤舟话别离。"
        ], 
        "title": "秋钟", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "樵柯斫后谢高冈，爨下馀生事可伤。", 
            "烂额不妨邀上客，燃脐至竟祻中郎。", 
            "河山厝火千秋错，台榭飞灰十指僵。", 
            "愁绝江南老词客，梁园枯树总销亡。"
        ], 
        "title": "仿元人东阳十咏 其一 焦桐", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "管领长恩旧事虚，此中何乐竟为鱼。", 
            "杀青未遂终非计，贪墨无成笑久居。", 
            "差喜汉家先按籍，莫教鲁壁负遗书。", 
            "蓬莱自有神仙骨，脉望能灵恐不如！"
        ], 
        "title": "仿元人东阳十咏 其二 蠹简", 
        "type": "律诗", 
        "yun": "鱼"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "呵水何曾弗值钱，磨人磨墨总堪怜。", 
            "一场瓦砾封侯地，半截江山草檄天。", 
            "但得良田休问税，难防众口莫求全。", 
            "无端又抱弹丸恨，掷得枯鱼各惘然。"
        ], 
        "title": "仿元人东阳十咏 其三 破砚", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "荆关董巨已蒿莱，金粉飘零纸上哀。", 
            "嗜好有人恋丘壑，模糊何处著楼台。", 
            "曾拈寒具从头看，留补屏风信手裁。", 
            "千古丹青磨灭尽，解衣盘礡亦庸才。"
        ], 
        "title": "仿元人东阳十咏 其四 残画", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "依旧龙光射斗牛，鹈膏零落几经秋。", 
            "难于死后交情见，说到微时下诏求。", 
            "当酒莫教谈世事，替人曾记了恩仇？", 
            "十年敝匣摩沙遍，鼙鼓西风伴故侯。"
        ], 
        "title": "仿元人东阳十咏 其五 旧剑", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "菱花无色掩妆台，寂寂帘栊有暮埃。", 
            "莫太分明招妒忌，略些混沌学痴呆。", 
            "灯前敢对新官笑，身后长怜孺子来。", 
            "肯使潜形魑魅遁，披云我欲九霄开。"
        ], 
        "title": "仿元人东阳十咏 其六 尘镜", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "风雨荒鸡破屋天，曾同不寐对青毡。", 
            "照人欢乐原关福，阅尽光阴亦可怜。", 
            "墙角何心甘弃置，儿时有味最缠绵。", 
            "如何饥鼠残膏恋，懒上华堂玳瑁筵。"
        ], 
        "title": "仿元人东阳十咏 其七 废檠", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "败絮蒙茸不厌贫，多年颜色黯生尘。", 
            "河山破碎缝纫日，虮虱爬搔痛痒身。", 
            "未必上书终说客，可能贳酒对佳人。", 
            "寒更莫话牛衣侣，席地衾天别有春。"
        ], 
        "title": "仿元人东阳十咏 其八 败裘", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "古陇斜阳老犊耕，墨花落尽石花生。", 
            "闺房有恨淮西泄，雷火何辜荐福轰。", 
            "世代销亡原浩劫，墓门谀媚总浮名。", 
            "却愁八字分明在，齑白零星读不成。"
        ], 
        "title": "仿元人东阳十咏 其九 断碑", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "霜打土花断纽红，楼头僧去万缘空。", 
            "啼乌废寺愁眠夜，白鹤归舟幻梦中。", 
            "不寐况当三月暮，大声曾答万山风。", 
            "景阳坠后天明失，梳洗何人管六宫。"
        ], 
        "title": "仿元人东阳十咏 其十 卧钟", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "楚岸行吟杜老身，劳劳足茧叹风尘。", 
            "空山落叶霜天滑，过雨苍苔石晕新。", 
            "能著一生真厚福，莫令群犬吠诗人。", 
            "淮淝草木萧条日，折齿归来说破秦。"
        ], 
        "title": "秋屐", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "惆怅何人更倚楼，楼空人去两悠悠。", 
            "此间可许胡床据，有曲曾从大内偷。", 
            "夜色空庭真似水，天涯落月尚如钩。", 
            "梅花莫诉当年恨，迁客西来有李侯。"
        ], 
        "title": "秋笛", 
        "type": "律诗", 
        "yun": "尤"
    }, 
    {
        "author": "郑日章", 
        "era": "清", 
        "subtype": "五言排律", 
        "text": [
            "缥缈神仙境，层云片片堆。", 
            "遥排依玉宇，偶出见银台。", 
            "鹤自冲烟破，鸾应拂雾开。", 
            "九门方詄荡，五色共徘徊。", 
            "洞里氤氲绕，壶中日月回。", 
            "霓旌舒复卷，风马往还来。", 
            "升降凭三岛，飘飖戏九垓。", 
            "欲寻踪迹去，苍翠满蓬莱。"
        ], 
        "title": "赋得神仙排云出得台字", 
        "type": "排律", 
        "yun": "灰"
    }, 
    {
        "author": "郑日奎", 
        "era": "清", 
        "subtype": null, 
        "text": [
            "竟日穷搜讨，幽意犹未足。", 
            "更过小隐岩，随步姿清瞩。", 
            "两壁势相拒，一径往如复。", 
            "石跨涧为梁，僧缘崖作屋。", 
            "檐飞四时溜，窗倚千竿竹。", 
            "山花不辨名，溪草随意绿。", 
            "风尘接混茫，声光相为触。", 
            "主人意殊快，张宴岩之曲。", 
            "高歌翻宿鸟，清吹振林木。", 
            "促席尽绸缪，开襟谢拘束。", 
            "安知高峰外，夕阳下平陆。"
        ], 
        "title": "小隐岩", 
        "type": "古风", 
        "yun": null
    }, 
    {
        "author": "郑日奎", 
        "era": "清", 
        "subtype": null, 
        "text": [
            "登高复临深，所欲尽奇态。", 
            "侧身苍翠中，试足鱼龙背。", 
            "两峰势欲合，万象全幽昧。", 
            "仅透一线光，顿失天地大。", 
            "日月无多照，欻忽异明晦。", 
            "纵横罗怪石，踯躅有余碍。", 
            "淙淙半空溜，直下曳潜濑。", 
            "湿云凝不流，鸟声云内外。", 
            "静觉雷雨蓄，幽疑鬼神会。", 
            "因想开劈初，五丁力稍懈。", 
            "一罅不及补，千古诧奇怪。", 
            "坐啸窈冥中，无言但称快。", 
            "异境岂恒遇，兹游矢以再。", 
            "长揖告山灵，呵护请相待。"
        ], 
        "title": "一线", 
        "type": "古风", 
        "yun": null
    }, 
    {
        "author": "郑方城", 
        "era": "清", 
        "subtype": "七言律诗", 
        "text": [
            "岁岁言归始得归，朝来渐觉长寒威。", 
            "乌巢早待三秋过，雁陈初惊两地飞。", 
            "搔首可堪疏客鬓，登车直欲湿征衣。", 
            "须臾且立浑无语，相对终难手一挥。"
        ], 
        "title": "初冬返里留别荔乡三弟", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "生我定何为，于世无寸效。", 
            "不辰空怨天，所耻伍群盗。", 
            "胸中差了了，将智且未耄。", 
            "八年坐面壁，一静却众躁。", 
            "种松待听涛，日夜某之祷。", 
            "微闻世人讥，舍灶反媚奥。", 
            "亲交颇相闵，欲谏奈自暴。", 
            "苍苍岂无意，留此时未到。", 
            "廉颇得卒赵，妖孽犹可扫。"
        ], 
        "title": "六十感愤诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "粉坊直宣南，树色映爽馆。", 
            "弟鲁兄且愚，师严徒犹懒。", 
            "隐桓忆口授，执卷老每泫。", 
            "功名负所望，气节空自赧。"
        ], 
        "title": "呈李星野夫子", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "缜密精勤见意理，平平无奇乃如此。", 
            "必有神明逝不传，但觉寻常犹人耳。", 
            "君臣相知古难言，荷戈一去真主恩。", 
            "名高取忌谁能保，忠顺勤劳是本根。"
        ], 
        "title": "题林文忠手书日记", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "张君奉母母奉佛，为母造塔摹金经。", 
            "敦煌唐拓诚悬笔，笔势与塔双峥嵘。", 
            "此经传世寿无量，有若母寿资长生。", 
            "我闻世间人子意，奚翅佛力无不能。", 
            "试观彼佛亦人子，何待功德侔丘陵。", 
            "适园胜迹谁来访，柳经郑记应齐名。"
        ], 
        "title": "张钧衡为母造长生砖塔且摹刘诚悬所书金刚经于石求为赋诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昭法死空山，其志诚皎洁。", 
            "毕生绝交游，仅得全名节。", 
            "世士不能穷，无论蓄内热。", 
            "小人偶作缘，宛转缁已涅。", 
            "置身清浊间，时名那可窃。", 
            "吾党二三子，内讼庶不屑。"
        ], 
        "title": "题周子洁募葬徐俟斋启卷子", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "方我壮年时，友朋数零落。", 
            "零落何太蚤，使我老寂寞。", 
            "精爽在我心，酣嬉故如昨。", 
            "我存彼岂亡，不翅九原作。", 
            "秋樵去我久，遗翰犹绰约。", 
            "季子真象贤，风骨见澹泊。", 
            "栖栖人间世，无地著哀乐。", 
            "过隙聊自豪，一洗怀抱恶。"
        ], 
        "title": "吕秋樵遗墨（其子彦介求题）", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "鹤山全集本百卷，十卷续入为新增。", 
            "初闻景写虑难竟，二年遂毕诚可惊。", 
            "乐庵藏书非豪举，此举奇绝谁敢争？", 
            "平生书法有唐格，亲为写官何精能。", 
            "宾王借钞《益公集》，持此较彼应齐名。", 
            "寒士嗜书若性命，得之吾子尤堪称。", 
            "《九经要义》世晚见，《古今考》最深于经。", 
            "欣托犹传有《仪礼》，宜稼《毛诗》人所矜。", 
            "何时宋椠落君手，一一手写留典型。", 
            "了翁有知必相子，使子精力贯遐龄。"
        ], 
        "title": "蒋孟蘋乐庵写图书", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "居官有遗爱，其人必贤者。", 
            "所患不好名，此语非大雅。", 
            "翁侯遗此图，题者一何寡。", 
            "初无标榜意，文字殆可舍。", 
            "绍文承父志，仁政被乡社。", 
            "弃官久避乱，行己不苟且。", 
            "谓余卅年旧，怀抱试倾泻。", 
            "语浅意自深，何用事陵跨。"
        ], 
        "title": "翁绍文求题钱清留别图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "警石先生三十七，不应乡试为校官。", 
            "道光丙申绘图日，海昌训导已十年。", 
            "平生毫发无外慕，气盖一世如等閒。", 
            "冷斋之冷却万热，更以万卷培其源。", 
            "中年自视藐千古，独辨真伪诚要言。", 
            "文章小技在充足，洮洮易尽何足论。", 
            "曾侯自谓喜雄峻，徒长躁气非本根。", 
            "披图至我识微意，嵚崎欲压仇山村。"
        ], 
        "title": "钱冲甫求题冷斋勘书图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "历劫真异人，脱身自忧患。", 
            "百年虽六十，意气未过半。", 
            "沪滨磨岁月，酷似弦上箭。", 
            "栖栖九寒暑，桑海不容玩。", 
            "蹉跎十年间，一击失如愿。", 
            "沈几暂敛手，东隅未足恨。", 
            "遗民渐零落，天意留好汉。", 
            "须髯犹如神，佳耦得彼粲。", 
            "悬弧在今朝，天狼己侵旦。", 
            "酌酒为君尽，我歌君其乱。"
        ], 
        "title": "王聘三六十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "手写细书沈麟上，岁读五经徐野人。", 
            "年年见君不知老，但觉浩气成天真。", 
            "与子言孝臣言忠，耄期著述犹等身。", 
            "放翁八十作家训，强项端堪付子孙。"
        ], 
        "title": "金溎生八十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吴郡张青父，昔得头陀赞。", 
            "尊黄名其室，赋诗寄赏玩。", 
            "林君得志稿，宝爱此为冠。", 
            "室名尊山谷，先后何辉映。", 
            "涪翁过妍媚，侧笔颇为患。", 
            "意态特嵚崎，于此见气岸。", 
            "方我客匋斋，累月常在案。", 
            "人生重大节，馀事及词翰。", 
            "纷纷孰可语，凄怆空一叹。"
        ], 
        "title": "题尊山谷室图卷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "忠端多名迹，可敬亦可爱。", 
            "略观近入藏，此卷宜为最。", 
            "东洲与石洲，两跋已云备。", 
            "乙盦为六诗，逸韵转奇肆。", 
            "我观书品论，迂谨有殊致。", 
            "茂弘安石间，逸少乃其次。", 
            "正坐书掩名，钓戈等能事。", 
            "学中七八乘，作书特未艺。", 
            "岂堪溷长者，曾不辨法意。", 
            "作书莫作草，怀素尤为厉。", 
            "君实与明道，不草究何碍。", 
            "时人解章草，黄谢若小异。", 
            "云间周思兼，独往擅妙诣。", 
            "行草推觉斯，未老锋犹锐。", 
            "未若倪鸿宝，掩苏当抹蔡。", 
            "缙绅惮小楷，率尔趁笔势。", 
            "一札才四行，大书那足贵。", 
            "又与鸿宝书，持论主遒媚。", 
            "以此考所见，言行实不背。", 
            "昔尝睹榕颂，隽拔有古味。", 
            "樟谳与千文，天壤或犹在。", 
            "善书轻其书，小技故可愧。", 
            "荆公赋颜碑，语意绝相类。", 
            "吾生无死所，偷活识前辈。", 
            "犹期树名节，何用托文字。"
        ], 
        "title": "为拔可题黄石斋与乔柘田手札", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "孝亲久临朝，朝士习苟免。", 
            "有国孰与守，乱作盖已晚。", 
            "余公官江右，民教狱未谳。", 
            "残民以媚外，上下色无赧。", 
            "余公持不可，正论独侃侃。", 
            "弃官归养母，倾国徒一饯。", 
            "当时光绪末，名节立已罕。", 
            "陵夷五六年，瓦解果不远。", 
            "海滨出此卷，追话犹愤懑。", 
            "成名事亦小，无补愧言遁。", 
            "中兴苟有望，旧习当尽刬。", 
            "守官可矜式，相对摩老眼。"
        ], 
        "title": "余尧衢章江送别", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "郁郁十寒暑，筋力殊未衰。", 
            "与时相消长，任天非盈亏。", 
            "欲闻治世术，隐然某在斯。", 
            "群儿覆公餗，老夫宁尔欺。", 
            "初无速沽意，坐视世运移。", 
            "内热何自来，为疽蚀吾肌。", 
            "沈默方自愧，刀圭从竞施。", 
            "鼠肝与冲臂，亦听造物为。", 
            "周陈胡爱我，解愠遗新诗。", 
            "一欢忘所苦，春日来前墀。"
        ], 
        "title": "答周梅泉陈子言见赠问疾之作", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "河东先生作《天说》，血气壅底为痈疡。", 
            "天地元气亦类此，乌至得丧兼存亡。", 
            "始知人身一天地，万物变灭如沧桑。", 
            "虫生物坏极微渺，此功彼祸恒相当。", 
            "聚则一物散万物，彼虫非幻吾非常。", 
            "造化不测岂在远，祇此七尺真昂藏。", 
            "形骸理为神明用，久视却病宁无方。", 
            "户枢流水有善喻，失摄致疾由疏防。", 
            "君诗为我解内愧，理境奥博谁与详？", 
            "入春奇暖顷又雪，草木虫豸嗟逢殃。", 
            "亦如杀虫已吾患，自诡元气犹精强。", 
            "欲广《天对》继子厚，未克作圣姑能狂。"
        ], 
        "title": "再答梅泉问疾", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "白阳意有馀，使笔若不足。", 
            "试寻简远处，于此见避俗。", 
            "写生贵写韵，失韵岂足录。", 
            "石涛味独酣，泼墨成浓绿。", 
            "风气虽各殊，低首犹为续。", 
            "可与知者道，高举凌鸿鹄。"
        ], 
        "title": "李建甫求题陈白阳石涛画册", 
        "type": "古风", 
        "yun": "沃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "滔天挟惊飙，倾城减风采。", 
            "朱襦褪轻红，溅浪越沧海。", 
            "勃然闻异香，知子性不改。", 
            "相哀久摧郁，差喜平生在。", 
            "何人识此味，肝胆付真宰。", 
            "盛时虽已左，孤抱犹能待。", 
            "老天方病暑，进食去若浼。", 
            "岂辞为一尝，渴吻终无悔。"
        ], 
        "title": "何梅生寄荔支海舟遇风迟二日始至", 
        "type": "古风", 
        "yun": "贿"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "乙未秋入都，常熟招一饭。", 
            "坐间惟恒斋，从此不再见。", 
            "金陵谒南皮，拒客若有愠。", 
            "武昌复持节，枢府颇受怨。", 
            "戊戌翁亦去，庚子成内乱。", 
            "山中和三诗，自喜得閒散。", 
            "国命难久延，大力负夜半。", 
            "二三贵人者，愦愦孰可谏？", 
            "此卷诚尤物，展览历忧患。", 
            "胜情吾何有，话旧且自遣。"
        ], 
        "title": "刘聚卿属题文徵明石湖画卷卷中有张文襄乙未十月题诗翁文恭庚子四月和文衡山三诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "子言呐于言，其诗殊不尔。", 
            "吐属颇阻深，寻味足意理。", 
            "平生绝外慕，所得遂至此。", 
            "俗学诩随波，当之必披靡。"
        ], 
        "title": "题陈子言鹤柴诗稿", 
        "type": "古风", 
        "yun": "纸"
    }, 
    {
        "author": "郑方坤", 
        "era": "清", 
        "subtype": "五言律诗", 
        "text": [
            "料峭寒如此，邮签百二余。", 
            "弟兄一分袂，琴剑各轻车。", 
            "强制杨朱泪，愁沈殷羡书。", 
            "团圆问明月，奚事照离居。"
        ], 
        "title": "德州道上留别石幢伯兄 其一", 
        "type": "律诗", 
        "yun": "鱼"
    }, 
    {
        "author": "郑方坤", 
        "era": "清", 
        "subtype": "五言律诗", 
        "text": [
            "昔者同于役，凉飔袭葛巾。", 
            "南朝黄叶寺，上国素衣尘。", 
            "岁月趋蛇壑，风烟逐雁臣。", 
            "今成独归去，惆怅鬲津滨。"
        ], 
        "title": "德州道上留别石幢伯兄 其二", 
        "type": "律诗", 
        "yun": "真"
    }, 
    {
        "author": "郑方坤", 
        "era": "清", 
        "subtype": "七言律诗", 
        "text": [
            "远峰一发雾沈沈，拥鼻楼头耐冷吟。", 
            "千叶红黏披败絮，半塍绿涨没新针。", 
            "静看豨浴连桴鼓，端怕蜗涎上枕衾。", 
            "辛苦衔泥双燕子，呢喃似欲诉春阴。"
        ], 
        "title": "苦雨", 
        "type": "律诗", 
        "yun": "侵"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "断魂空画相思影，细语成悽哽。", 
            "鹦哥犹唤旧坊名，几度寻春帘幕误人迎。", 
            "年时繫马门前柳，树更如腰瘦。", 
            "月胧悬泪夜盈盈，长见小楼圆梦到天明。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "渺吴天觅愁无地，江山如此谁醒。", 
            "乱云空逐惊涛去，人共一亭幽静。", 
            "斜月耿，怕重见，青尊中有沧桑影。", 
            "吟魂自警，对潮打孤城，烟生坏塔，笛语夜凄哽。", 
            "招提境，还作东门帐饮，中流同是漂梗。", 
            "当年击楫英雄老，输与过江鱼艇。", 
            "愁暗省，换满目，胡沙蛮气连天迥。", 
            "苔茵坐冷，任怪石能言，荒波变酒，莫更赋离景。"
        ], 
        "title": "摸鱼儿 金山留云亭饯仲复抚部，酒半闻江上笛声起于乱烟衰柳间，感音而作，不自觉其辞之掩抑也。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "玉斗新梅，珠敲暗竹，江春半酿寒暖。", 
            "粉云几处愁深，素波者番恨浅。", 
            "寻香旧径，趁细屧、弓痕轻软。", 
            "怕笛边、误约飞花，阁住小帘归燕。", 
            "沙草际、渐迷望眼，风絮里、暗销醉面。", 
            "乍看舞鹤閒庭，又寻印鸿故苑。", 
            "吴篷谁倚，画澹远山眉如线。", 
            "更镜娥含泪窥人，梦想缟衣重见。"
        ], 
        "title": "东风第一枝 和梅溪春雪韵", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "东风笛，惜别残红旧衫湿。", 
            "登高怀故国，画帘飞絮烟江夕。", 
            "空尊泣，不见笛中人，断云和梦觅。"
        ], 
        "title": "望江怨 题北楼春饯图", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "片帆直，春草连江自碧。", 
            "吴亭外飞絮乱鸦，冉冉离天可怜色。", 
            "青山恋去国。", 
            "应识长安旧客。", 
            "归鸿尽，回首暮云，一纸京书泪盈尺。", 
            "经年尚萍迹。", 
            "叹梦堕吟鞭，香冷歌席。", 
            "残花残酒过寒食。", 
            "看十里村杏，数行门柳，东风吟恨遍水驿。", 
            "甚天限南北。", 
            "幽恻。", 
            "暗怀积。", 
            "念帐镜尘空，廊屧音寂，前游到处成愁极。", 
            "但逝水光景，过风箫笛。", 
            "沉沉孤馆，更夜尽、断漏滴。"
        ], 
        "title": "兰陵王 江上逢北使寄书和清真", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "去波直，残柳参差飏碧。", 
            "苏台路曾埽坠钿，涴地柔条尽秋色。", 
            "依依问水国。", 
            "频忆长亭送客。", 
            "西风里、携手四桥空，绿平添涨三尺。", 
            "春光总陈迹。", 
            "记絮袅帘旌，花捲帆席。", 
            "汀洲萍实经年食。", 
            "嗟两鬓银绾，一声金缕，离魂飞度远近驿。", 
            "送秋老江北。", 
            "心恻。", 
            "乱愁积。", 
            "奈舞袖飘零，歌扇沈寂，相思到骨情何极。", 
            "念马上残梦，酒边孤笛。", 
            "单衣铅泪，似暗雨、夜半滴。"
        ], 
        "title": "兰陵王 秋柳和清真", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "花券裁红，香筒吹绿。", 
            "轻拿踏遍江南曲。", 
            "莲心苦里尚回甘，藕丝断后从谁续。", 
            "翠帔银泥，钿筐金粟。", 
            "牵云曳雪相思属。", 
            "弄波莫便采珠还，露房秋泪红盈掬。"
        ], 
        "title": "踏莎行  采莲曲", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "沧波旧苑，又入清风券。", 
            "春阴护、傍家池馆。", 
            "有药阑几曲，掩袂再来看。", 
            "珍丛未谢，梦云已远。", 
            "吴缣蜀锦，新诗能换，十年事、暗惊雨散。", 
            "问山阳旧侣，到此更谁过，空邻笛、绕花吹遍。"
        ], 
        "title": "玉梅令", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "白眼看天如醉，梦云谁唤醒。", 
            "糁绮陌、舞絮狂尘，伤春泪，漫洒新亭。", 
            "微茫西山一角，沧波底，日落山更青。", 
            "但怪他，片石无言，冤禽恨，抵死填海盈。", 
            "旷望去天几程。", 
            "珠宫旧事，仙才枉说飞璚，月冷风清，羽衣谱，敛愁听。", 
            "苕苕凤楼残点，独立尽，五更情。", 
            "漂花满城。", 
            "东风不到处，花又零。"
        ], 
        "title": "绮寮怨 宣武城南夜集感事和清真", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "放愁地，说与沧江旧曲谁重理。", 
            "纵翠纱笼句，白雪笑我，仙才空费。", 
            "又故山归后，残春事与浮名委。", 
            "镇断送明日，陌上看花閒泪。", 
            "向清波底。", 
            "见文章、流锦名花，诉尽东风，零落旧味。", 
            "堪嗟冶叶倡条，傍凡门、艳数桃李。", 
            "恨迢迢，拌玉剑埋云，金刀断水。", 
            "料得西楼月，窥人还自憔悴。"
        ], 
        "title": "还京乐", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "城南有情月，知我悽其，临别更送清辉。", 
            "吟边白发已愁尽，京尘依旧缁衣。", 
            "烟霄旷回眺，看仙山楼阁，海戍旌旗。", 
            "长安梦短，过津亭、酒醒偏迟。", 
            "身似十年江燕，帘幕易秋风，残社空归。", 
            "休问乌衣故国，寻常陌巷，重到应迷。", 
            "数峰缺处，倩苍云、补向天齐。", 
            "但红桑成亩，青芜变海，弱水还西。"
        ], 
        "title": "夜飞鹊 出南郭望西山和清真别情", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "吟边灯火，梦熟城南路。", 
            "归骑每侵晨，月初沈，西山缺处。", 
            "残笺满袖，都是别君词，空愁语，休延伫，酒醒天涯去。", 
            "飘零到此，客枕高楼雨。", 
            "鹤唳似惊风，渺瓯蛮，瘴江战鼓。", 
            "扁舟不繫，一夜故园心，杯未举，愁先注，白发缘行缕。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "月满层城，秋声变了，乱山飞雨。", 
            "哀鸿怨语。", 
            "自书空、背人去。", 
            "危阑不为伤高倚，但肠断、衰杨几缕。", 
            "怪玉梯雾冷，瑶台霜悄，错认仙路。", 
            "延伫，销魂处。", 
            "早漏泄幽盟，隔帘鹦鹉。", 
            "残花过影，镜中情事如许。", 
            "西风一夜惊庭绿，问天上，人间见否？", 
            "漏谯断，又梦闻孤管，暗向谁度。"
        ], 
        "title": "月下笛 戊戌八月十三日宿王禦史宅，夜雨闻邻笛感音而作和石帚。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "沧洲半残画槁，认河山错绮。", 
            "自槎客、艳说仙瀛，浪叠愁满空际。", 
            "蜃嘘起，楼台幻境，金银夜气浑无霁。", 
            "怪尘昏，蛮海惊鸢，跕影都坠。", 
            "陈迹苍黄，对酒看剑，向青天漫倚。", 
            "汉宫月、犹过边亭，堕榆飞尽寒翠。", 
            "最销凝、昆池劫墨，石鳞泣、秋棱荒水。", 
            "阅年涯，三浅蓬莱，此身何世。", 
            "长安似弈，局外樵柯，睡境正深美。", 
            "幽恨切，数声啼鸟，梦里谁见，覆雨翻云，楚天疑事。", 
            "西山缥缈，香霏一片，玉龙哀变清商曲，漏沈沈、烛背帘垂地。", 
            "抛残旧舞，霓裳独坐繁霜，泪花湿红嫠纬。", 
            "宫槐翳日，苑柳扃烟，念凤楼久迟。", 
            "但梦绕、瑶池仙步，鹤怨猿猜，望断层城，玉梯十二。", 
            "骄云满眼，森森冠佩，江关投老词赋客，叹京尘空染忧时袂。", 
            "伤心孤燕巢林，乱叶迷归，夕阳故里。"
        ], 
        "title": "莺啼序 秋感和梦窗丰乐楼韵", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "衰帽西风侧，骤雁声催送，暮城寒色。", 
            "灯院雨昏，晚花中酒，愁浸肠窄。", 
            "倚歌扇高楼，四弦和泪诉掩抑。", 
            "见数峰、江上碧。", 
            "想故国云横，几行归尽，又作早秋南旅，有情堪忆。", 
            "残夕。", 
            "檐铃断滴。", 
            "唤素娥、澹洗铅饰。", 
            "怕闻邻笛。", 
            "明朝窥镜，鬓华暗白。", 
            "误旧约、青鸾信乖，春梦如过翼。", 
            "念远客、应惯识。", 
            "漫岁餐稀逢，重门无字寄得。", 
            "恨隔霜榆塞北。"
        ], 
        "title": "秋思耗 半雨楼闻雁和梦窗", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "正梅风转溽，麦浪吹凉，晴泛吴桡。", 
            "未了寻幽兴，赋枇杷晚翠，一掬金抛。", 
            "五湖料理三亩，多事误青袍。", 
            "怅听水灯前，看山枕底，梦境苕苕。", 
            "萧条，旧兰若，问烟雨楼台，谁换南朝。", 
            "剩有苍黄壁，压颇黎万顷，断劫难销。", 
            "凄其五日情事，残醉虎山桥。", 
            "叹满地沧波，渔舟夜笛何处招。"
        ], 
        "title": "忆旧游 乙亥五日，浮家西崦，信宿石壁精舍，见湖壖渔家垂灯叠鼓，饶有节物，感时赋此。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一半梅黄杂雨晴，虚岚浮翠带湖明，閒云高鸟共身轻。", 
            "山果打头休论价，野花盈手不知名，烟峦直是画中行。"
        ], 
        "title": "浣溪沙 从石楼石壁往来邓尉山中", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "窗岫遥青，帘波空翠，卧临画里江城。", 
            "斜月琴床，低花衣桁，枕溪疏绮多明。", 
            "几枝霜橹，暮寒迸西楼雁声。", 
            "小阑红袖，倚遍珍丛，玉笛谁横。", 
            "歌尘一片凄清，别岸垂杨，曾见藏莺。", 
            "屏烛秋啼，镜花春影，赋愁空费閒情。", 
            "旧游吟境，梦云隔蓬莱几程。", 
            "仙才自惜，莫枉山中，猿鹤知名。"
        ], 
        "title": "庆春宫 桥西新营后溪植援杂花幽树，经秋成阴，时有冷客登楼醵饮，萧然托寄，辄付伧歌。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "行锦花阴，隔纱春语，好风香出梅梢。", 
            "翠尘帘捲，新树过人高。", 
            "休惜年芳晼晚，沧洲梦轻付吴桡。", 
            "低回处，江南旧燕，零落谢堂巢。", 
            "东风，还似客，梨云粉冷，蕙雪红销。", 
            "近清明歌酒，愁欠谁浇。", 
            "一卧西楼听雨，閒情倦，别枕笙箫。", 
            "前游续，山塘载月，斟酌过横桥。"
        ], 
        "title": "满庭芳 西馆新阴，花枝可撷，匆匆不知春过半已。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "南雪兰襟，东风茸帽，旧情人比花狂。", 
            "江城画里，楼阁隐垂杨。", 
            "可奈春霏冉冉，都换了新绿池塘。", 
            "销魂地，残红有恨，还作燕泥香。", 
            "年年，春尽日，疏灯听雨，总是他乡。", 
            "纵清歌缓客，怕近离觞。", 
            "早识芳心一点，收拾与，蝶粉蜂黄。", 
            "今宵梦，吴波半剪，应附北归航。"
        ], 
        "title": "满庭芳 江山饯春", 
        "type": "词", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "疏林亦解纵秋声，堆阜填胸故未平。", 
            "如此登高元失路，何须感事任孤行。", 
            "兵戈豺虎天休问，羁绁君臣世所轻。", 
            "四十年来老宾客，荒祠犹怆夕阳明。"
        ], 
        "title": "九日天津公园登高复过李公祠", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "二十年来周立之，休题往事只论诗。", 
            "胸中泾渭谁能测，皮里阳秋竟自奇。", 
            "乱后独愁歌舞散，兴阑还与海山期。", 
            "天津桥上重携手，不饮如何作酒悲。"
        ], 
        "title": "赠周立之", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "乱世能全不易哉，羡君槐国梦初回。", 
            "诗馀小绮宁为累，酒半徼狂亦已衰。", 
            "短榻移来书枕藉，虚廊行处石崔巍。", 
            "平生词客饶相识，却为斯人惜霸才。"
        ], 
        "title": "郭啸麓招饮斋中", 
        "type": "律诗", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "江左非无导与安，清谈未可制诸桓。", 
            "不辞浮海成孤往，相念隔年能一欢。", 
            "燕市久留增朔气，密林小坐恋春寒。", 
            "眇然人物君休叹，戮力犹堪犯至难。"
        ], 
        "title": "和病山韵", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "一年影事又天涯，春去空令睡思加。", 
            "衰朽敢期逢绝艳，沉吟终欲表孤花。", 
            "怕寒惊雨频呼婢，衔子移根莫念家。", 
            "暗忆锦官红湿处，昭君端不惯胡沙。"
        ], 
        "title": "和琴初张园海棠诗", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "匏庵诗思浩无涯，强韵连篇力有加。", 
            "妙手天机元吐锦，高枝老树自生花。", 
            "兴亡过眼论朝士，掌故罗胸剩一家。", 
            "他日从君询旧事，欲编猿鹤记虫沙。"
        ], 
        "title": "用郭春榆韵却赠", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "海上无山可似归，登楼诗卷暂相依。", 
            "投閒转觉忧危集，行意谁令去住违。", 
            "俱老人书真是业，孤吟松竹自成围。", 
            "今宵招得春申月，欲为知音论见几。"
        ], 
        "title": "海藏楼夜集", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "终老楼居意不移，辞楼浮海又何为。", 
            "流亡未必人能重，丧乱端令世见遗。", 
            "仗策初心空郁勃，探囊馀智奈衰迟。", 
            "沧波万叠秋风起，惟有盟鸥识所之。"
        ], 
        "title": "秋风", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "厌看华屋喜山邱，萧洒谁能从我游？", 
            "籍草林深堪卧起，过溪石好任淹留。", 
            "已知鱼鸟亲人意，坐领江湖落木秋。", 
            "来日挂帆远入海，眼明应付接天流。"
        ], 
        "title": "梅生邀予及垂禹二子游环龙路公园", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "萧然放棹入秋阴，得意秋林尔许深。", 
            "云水光沉波渐远，浦荷气重暑难侵。", 
            "低飞群燕如閒客，弥望高楼亦暮岑。", 
            "一片夕阳红到岸，莫将尘梦换诗心。"
        ], 
        "title": "息庵招同泛舟佟楼至八里台", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "西山驻跸想当时，处处园林竟付谁？", 
            "万寿玉泉虽仅在，元都紫陌已来迟。", 
            "坐君水榭饶诗趣，对我宫墙奈酒悲。", 
            "怀玉名亭应最称，相看被褐志难移。"
        ], 
        "title": "卓君庸自青榭诗（在玉泉山麓）", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "閒却西山那忍来，登临正动九秋哀。", 
            "忧中有乐难忘酒，老去行吟苦废才。", 
            "兵气入南天不吊，太微移舍世空猜。", 
            "一丘一水饶萧瑟，尽恋斜阳晚未回。"
        ], 
        "title": "九日招客集李氏园登高", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "羁旅心知异守官，暂归犹觉别家难。", 
            "看花隔岁休惊老，投袂临歧敢避寒？", 
            "婚嫁粗完身可去，兵戈间阻事无端。", 
            "小窗短榻才容膝，谁作高楼百尺看？"
        ], 
        "title": "将赴天津", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "寒碧簃中降苏日，郭君置酒集名流。", 
            "斯人已若鹤孤往，千载何殊貉一丘。", 
            "钩党莫谈元祐政，清吟聊比月泉游。", 
            "苏斋卷里衣冠客，谁信新亭似楚囚。"
        ], 
        "title": "郭侗伯招集寒碧簃为东坡作生日分韵得游字", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "厄穷无悔感知言，不待巫阳更问冤。", 
            "投老啸歌空自遣，馀生心胆向谁论？", 
            "楼居相望添诗卷，花事频年检酒痕。", 
            "却笑津沽久留滞，愧君高卧道弥尊。"
        ], 
        "title": "答周梅泉", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "东趍正见江流尽，北顾胶湾玉半环。", 
            "欲向蓬莱寻左股，却临渤澥照衰颜。", 
            "禁方谁信老不死，乐府空歌往复还。", 
            "来日抱书依草莽，埋头试养气如山。"
        ], 
        "title": "四月十一日唐山丸舟中", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "莫话蓉城石与丁，试招彭泽赋《云停》。", 
            "十年闰位憎蝇紫，终古丹心吊汗青。", 
            "怅望虞渊回落日，飘摇便殿劝长星。", 
            "朱门鹦鹉犹关锁，欲乞田横死士灵。"
        ], 
        "title": "五月十三日万公雨招饮张氏别业步原韵并示同座", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "半池秋露起玄云，宜与幽人伴夜分。", 
            "湛碧凝香徐作晕，镕脂转玉静无纹。", 
            "神游物表心谁契，手挹天浆意已醺。", 
            "磨墨磨人更休问，凭将淳酖入深文。"
        ], 
        "title": "磨墨", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "西风欺我又三秋，抑郁犹能隐市楼。", 
            "不饮而狂应胜醉，违人谁伴亦成游。", 
            "亢龙用九曾何悔，旅燕随阳岂自谋。", 
            "见说战场丛菊在，归心一放忽难收。"
        ], 
        "title": "九日", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楼窗未白已闻笳，旧梦惊回失岁华。", 
            "短后荷戈心纵在，南冠挟策计终差。", 
            "相从休比龙云逐，一往空愁马齿加。", 
            "挥洒推敲吾事了，不妨断送冷生涯。"
        ], 
        "title": "闻笳（正月十七日）", 
        "type": "律诗", 
        "yun": "麻"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "林鸟春多声，池花落还见。", 
            "连情美瞻听，逐物矜芳衍。", 
            "盛往识来希，娱新增旧眷。", 
            "佳人处帷屏，高制绝雕绚。", 
            "碧云殊未期，瑶华独谁荐。", 
            "欢怨隔岁年，宿心违缱绻。", 
            "载枉《黄鹄》篇，感音发哀断。", 
            "夕思初月盈，晨忧繁星散。", 
            "良游信乖绝，念子长粲粲。", 
            "鸣弹答幽素，撷馨托柔翰。", 
            "及时徵昔言，山阿遂嘉践。"
        ], 
        "title": "园居早春寄山中客", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋馆奄夕阴，近霜桂始华。", 
            "晚秀有新妍，胜赏无世哗。", 
            "附物徇时美，切情寄幽遐。", 
            "渚鸿违北栖，江鱼泳南嘉。", 
            "岭表迟高闻，吴趋独哀哇。", 
            "苒苒年事别，苕苕旅望赊。", 
            "念予同怀暌，兴言行役嗟。"
        ], 
        "title": "寄幼兰兄潮州", 
        "type": "古风", 
        "yun": "麻"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋风啸谷惊苍松，水帘悬雨千尺淙。", 
            "坏衣老僧罢晨梵，空山落叶闻霜钟。", 
            "飒然万籁忽岑寂，孤鹤叫破青芙蓉。", 
            "山虚水深白云远，嶕峣乱石无人踪。", 
            "古来此意谁复会，新声憀亮争蝉蛩。", 
            "起拂朱弦三叹息，世无稽蔡吾何从。"
        ], 
        "title": "秋思引", 
        "type": "古风", 
        "yun": "冬"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "云鳞叠空生麴波，酒中倒卧秋山螺。", 
            "蛾眉小绿破双萼，醉把茱萸劝残酌。", 
            "兰风吹寒歌扇薄，水枕梦回怨萍泊。", 
            "吴歈未终枫叶落，二十五声秋点索。"
        ], 
        "title": "九日泛舟枫桥", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "江城霜信初闻鸿，昨日登高来北风。", 
            "菰芦萧萧野水阔，潇湘天尽秋云空。", 
            "兰钗小妇夜幽苦，残月楼中弦自语。", 
            "盛年孤艳空闭帏，玉颜不及南飞羽。", 
            "近闻湖海矰缴多，高飞冥冥愁奈何。", 
            "长林乔枝不可择，笑看燕雀纷投罗。"
        ], 
        "title": "白雁歌", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋孛鹿，损万斛，东畦种禾西畦菽。", 
            "禾头生耳菽生蠋，城中穰草千钱束。", 
            "孛鹿谣，哀嗷嗷。", 
            "昨日湖水平南壕，鹅鸭集庐鱼升桥。", 
            "出无航，居无茅，荒荒饥色近在郊。", 
            "四乡那不愁漂摇，邻灾况闻江有蛟。"
        ], 
        "title": "孛鹿谣", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "老农昨入城，为言道光季。", 
            "淫雨昼成晦，野湟船入肆。", 
            "倾畦连畛水没人，庐游鹅鸭田生鳞。", 
            "强梁白梃走檐下，官符到乡还捉民。", 
            "吴侬乐岁无余业，年灾一值如赤贫。", 
            "公中岂无岁时蓄，南仓北仓雀噪囷。", 
            "昨闻诏恤宽租欠，计岁行恩到乡县。", 
            "谁怜下户尾毕逋，不输官符输胥掾。", 
            "今年秋霖积田水，视昔潦年差尺半。", 
            "天时人事不可知，今朝雨雹昨雷电。", 
            "我闻此语心忉忉，隐几恍见波澜高。", 
            "坐使愁心恋江海，武陵渔者傥可招。"
        ], 
        "title": "秋霖行", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋水渺无极，愁尽送白云。", 
            "西风何太急，北客独先闻。", 
            "旅梦苍烟寺，樵歌黄叶坟。", 
            "江南鲜矰缴，雨夜尚呼群。"
        ], 
        "title": "闻雁", 
        "type": "古风", 
        "yun": "文"
    }, 
    {
        "author": "郑开禧", 
        "era": "清", 
        "subtype": "五言律诗", 
        "text": [
            "今时无贺监，谁识谪仙才。", 
            "旷世此诗笔，随身唯酒杯。", 
            "红颜疑易老，白眼怪难开。", 
            "归过任城下，狂歌定几回。"
        ], 
        "title": "送亨甫归邵武", 
        "type": "律诗", 
        "yun": "灰"
    }, 
    {
        "author": "郑开禧", 
        "era": "清", 
        "subtype": "五言律诗", 
        "text": [
            "礼部才无敌，声名满日边。", 
            "著书穷巷下，落笔古人先。", 
            "万里沅湘水，千秋兰杜篇。", 
            "相期续《骚》《雅》，楚国有前贤。"
        ], 
        "title": "题汤涨秋礼部浮丘阁诗草", 
        "type": "律诗", 
        "yun": "先"
    }, 
    {
        "author": "郑开禧", 
        "era": "清", 
        "subtype": "七言律诗", 
        "text": [
            "老去江濒结草庐，一官谢却混樵渔。", 
            "九天丹诏徵修史，半亩青山自著书。", 
            "海岛旧曾编日月，沧桑时复叹丘墟。", 
            "白云山下云亭路，有否当年问字车。"
        ], 
        "title": "家白麓先生故宅", 
        "type": "律诗", 
        "yun": "鱼"
    }, 
    {
        "author": "郑凤庭", 
        "era": "清", 
        "subtype": null, 
        "text": [
            "吾家孙女名月娘，少小聪颖识书帙。", 
            "十九及笄归王门，尝服敬恭称良匹。", 
            "何意王生命不辰，一朝捐背嗟云没。", 
            "义重移天女知之，矢志从夫泪成血。", 
            "我闻其语奔相视，女自雍容正言说。", 
            "尺丝昨夜手自裁，愿与讷甫栖同穴。", 
            "妇式礼言一与齐，茕独此身不欲活。", 
            "乡里见者为酸辛，自视声吞皆哽咽。", 
            "拜辞尊长与姑嫜，礼数周详到毫末。", 
            "举止安閒若平时，顷刻房巾命巳绝。", 
            "精诚凛凛塞两间，生气飘飘凌白日。", 
            "似此贞烈信难哉，哀汝命名不愧月。", 
            "吁嗟乎，共姜苦誓柏舟诗，陶婴黄鹄歌亦拙。", 
            "何如举案泉壤间，地久天长树名节。"
        ], 
        "title": "节妇郑氏诗", 
        "type": "古风", 
        "yun": null
    }, 
    {
        "author": "郑以庠", 
        "era": "清", 
        "subtype": null, 
        "text": [
            "枯肠日饮润如酥，醉过消寒九九图。", 
            "自笑玉川唯赤脚，锦囊收拾当奚奴。", 
            "琴瑟和鸣等断金，筝琶添奏意犹深。", 
            "愿卿休咏江沱句，旁挺离支惬素心。", 
            "轻盈二八绮罗身，南脸西眉画不真。", 
            "他日颛房须仔细，妒鳞防逆比肩人。", 
            "豆蔻香浓二月梢，游蜂恰好借为巢。", 
            "东风似喜开生面，连理枝头又吐苞。"
        ], 
        "title": "和陈槐庭词兄却扇词（十首之四）", 
        "type": "古风", 
        "yun": null
    }, 
    {
        "author": "郑五锡", 
        "era": "清", 
        "subtype": "五言律诗", 
        "text": [
            "士生一天地，交契不封疆。", 
            "心认挥毫正，辞薰煮茗香。", 
            "相期崇德业，馀事露词章。", 
            "云树分襟后，清标讵可忘。"
        ], 
        "title": "留别云汀", 
        "type": "律诗", 
        "yun": "阳"
    }, 
    {
        "author": "郑云荫", 
        "era": "清", 
        "subtype": null, 
        "text": [
            "乘凉凭画阑，萤飞频仰视。", 
            "解渴何所需，冰盘浸瓜李。", 
            "便敌曹公梅，差亚陈家紫。", 
            "星斗挂疏林，柳枝拂棐几。", 
            "忽然起惊风，乱飐芙蓉水。", 
            "明月皎皎光，直照深潭底。", 
            "何处碧荷香，沁入金尊里。"
        ], 
        "title": "夏夜乘凉限韵", 
        "type": "古风", 
        "yun": null
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "离筵狼籍落花辰，燕子莺哥孰主宾？", 
            "寄语东君须痛饮，十千婪尾莫辞贫！"
        ], 
        "title": "饯春", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "蛮烟瘴雨暗江滨，瘦尽梅花悟昔因。", 
            "到底不知风雪苦，策驴犹自觅前身。"
        ], 
        "title": "忍冻敲诗二首 其一", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "砚冰料峭笔呵频，耸立吟肩雪一身。", 
            "怕冷诗僮私自语，可怜辛苦作词人。"
        ], 
        "title": "忍冻敲诗二首 其二", 
        "type": "绝句", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "一派笙歌出禹门，波臣水伯送鱼轩。", 
            "他时九子传奇种，赑屃真堪作外孙。"
        ], 
        "title": "龙王嫁女", 
        "type": "绝句", 
        "yun": "元"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "鸿门风急剑光寒，炎汉天心欲改难。", 
            "生斫卯金亦痴事，空教碎斗发冲冠。"
        ], 
        "title": "鸿门宴", 
        "type": "绝句", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "几生修福到清閒，铁石心肠伴玉颜。", 
            "宰相头衔花一品，调羹赋手重人间。"
        ], 
        "title": "广平赋梅", 
        "type": "绝句", 
        "yun": "删"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "貔貅十万抵胡天，拔帜登坛众志坚。", 
            "虏得降王期报国，论功不羡勒燕然。"
        ], 
        "title": "征边", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "衾天席地醉江乾，别有干坤酒国宽。", 
            "千载知心剩红友，绨袍合赠故人寒。"
        ], 
        "title": "酒衣二首 其一", 
        "type": "绝句", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "典尽金貂怯影单，垆头一醉不知寒。", 
            "菟裘营向糟印老，衣被春风两袖宽。"
        ], 
        "title": "酒衣二首 其二", 
        "type": "绝句", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "头衔初换喜新迁，印绶长披玉阙前。", 
            "从此门前无狗盗，劳他锁钥管年年。"
        ], 
        "title": "元旦新门神到任", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "补缀原关中阃事，莫邪不用太无聊。", 
            "牵衣我欲持三尺，斩此安昌答圣朝。"
        ], 
        "title": "旧剑", 
        "type": "绝句", 
        "yun": "萧"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "万里胡沙月暗天，琵琶声断玉关前。", 
            "解环羞寄征边将，为结君王再世缘。"
        ], 
        "title": "明妃出塞二首 其一", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "一曲声寒马上弦，酸风苦雨泣胡天。", 
            "出宫得见君王面，犹胜阿房卅六年。"
        ], 
        "title": "明妃出塞二首 其二", 
        "type": "绝句", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "万里风寒夜枕戈，为君收拾旧山河。", 
            "封侯岂是儒去福，愧向胡沙奏凯歌。"
        ], 
        "title": "征边将", 
        "type": "绝句", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "大小盘珠落指头，忽雷声绕四弦秋。", 
            "明妃去后浔阳老，塞草江花一例愁。"
        ], 
        "title": "琵琶", 
        "type": "绝句", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "纸爇银铛巧制高，纯青火里煮松涛。", 
            "趋炎到底成灰易，多事抽薪止沸劳。"
        ], 
        "title": "一纸炉 其一", 
        "type": "绝句", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "此去无须埽叶劳，列铛松下夕阳高。", 
            "可怜世上人情薄，冰炭丛中闹一遭。"
        ], 
        "title": "一纸炉 其二", 
        "type": "绝句", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "森严酒令出奇筹，拇战纷哗未肯休。", 
            "忽报降旗坛上竖，乘酣奏凯过糟邱。"
        ], 
        "title": "斗酒", 
        "type": "绝句", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言绝句", 
        "text": [
            "空中色相證瞿昙，看取狂奴故态憨。", 
            "我自前身认明月，举杯一笑影成三。"
        ], 
        "title": "照身镜", 
        "type": "绝句", 
        "yun": "覃"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "东河名胜画图中，浩荡浮空喷沫同。", 
            "绝似瀑泉飞百道，抛珠响逗晚来风。"
        ], 
        "title": "东河飞沫", 
        "type": "绝句", 
        "yun": "东"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "江声呜咽雨潇潇，旅馆秋灯伴寂寥。", 
            "鹭屿鲲洋连大澥，相思空托去来潮。"
        ], 
        "title": "怀家毓臣幼佩", 
        "type": "绝句", 
        "yun": "萧"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "牙签万轴小蓬瀛，料峭风寒逼短檠。", 
            "一卷离骚一壶酒，雪庐消夜古狂生。"
        ], 
        "title": "寒夜读书", 
        "type": "绝句", 
        "yun": "庚"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "平沙一望息兵争，不见当年战士行。", 
            "画角谯楼虫吊月，无人知是受降城。"
        ], 
        "title": "古战场", 
        "type": "绝句", 
        "yun": "庚"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "乾坤板荡有馀悲，两岛孤军抗八旗。", 
            "今日思明洲畔过，斜阳衰草访残碑。"
        ], 
        "title": "吊郑成功", 
        "type": "绝句", 
        "yun": "支"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "青毡兀坐入寒更，左右图书拥百城。", 
            "较与儿时还有味，一灯风雨古人情。"
        ], 
        "title": "寒夜读书", 
        "type": "绝句", 
        "yun": "庚"
    }, 
    {
        "author": "郑以庠", 
        "era": "清", 
        "subtype": "七言绝句", 
        "text": [
            "飒飒秋风剑气腥，满腔热血洒沧溟。", 
            "平生早作封侯想，誓斩楼兰照汗青。"
        ], 
        "title": "壮士行", 
        "type": "绝句", 
        "yun": "青"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "自笑看花雾里同，此心如镜倩谁砻。", 
            "精神敢诩仍无恙，世界何因更发矇。", 
            "岂有金鎞能刮目，幸看银海已回瞳。", 
            "老天怜我耽书癖，为放光明在此中。"
        ], 
        "title": "余年四十五，眼已花矣，近复能灯下作小楷", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "解组归来鬓渐皤，问年已觉六旬多。", 
            "盛时早啖红绫饼，旧梦曾游瑞锦窠。", 
            "子舍光阴留寸草，君恩重叠到岩河。", 
            "名山事业传人在，未报涓埃愧若何！"
        ], 
        "title": "自叹", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "荏苒光阴已七旬，依然牖下若吟身。", 
            "得归闾里原为福，能守田园敢说贫？", 
            "缄口不谈阿堵事，抚怀自愧葛天民。", 
            "如何结习留文字，犹有青灯未了因。"
        ], 
        "title": "荏苒", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "我本乾坤一腐儒，微言敢许动当途。", 
            "为防枵腹伸乡约，谁绘流民达上都。", 
            "升斗价腾民怨沸，舟车禁弛佐情趋。", 
            "如何学得狙公法，朝夕纷更作远图。"
        ], 
        "title": "堑垣因粤匪掠争，民食不足，时适唐升庵司马赴艋，诸绅驰商禁口，从之；乃瓜代者至，惑于他说，旋（编者按：稿本题作〈堑垣因粤匪截抢谷石民食恐有不足时前任唐公在艋未回绅士不得不权贴告白禁住出口以防透漏迨新任马公惑于奸商旋示开禁未及三日复谕停止朝令夕改可发一笑〉，内容与底本有多处差异，兹录于后：「我本家居老腐儒，微言敢许动当途。为防枵腹伸乡约，竟惹讥唇启宦诛(谕中有提及「绅士业户未经禀官，即行告白，禁止出港，致内山粤人藉口拦抢。」等语)。升斗价腾民共怨，车帆禁弛利争趋。如何涣汗旋收汗，未免纷更笑俗夫。」）开旋禁，感而作此", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "能绍椿庭弓冶谋，一行作吏著勋猷。", 
            "初登仕版才方富，乍试新硎学自优。", 
            "赤嵌曾歌来暮曲，澎城尚系去思讴。", 
            "翩翩不负佳公子，为报君恩借箸筹。"
        ], 
        "title": "颂张焕堂司马（启暄）德政二首 其一", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "榆社归来叹二毛，太平幸得好官曹。", 
            "甘棠树下新祠宇，细柳门前旧节旄。", 
            "酌水自盟心不扰，销兵能使俗无嚣。", 
            "磺溪今日逢龚遂，赖有循良竞卖刀。"
        ], 
        "title": "颂张焕堂司马（启暄）德政二首 其二", 
        "type": "律诗", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "白雪阳春漫擅场，难逢顾误有周郎。", 
            "须知鼓吹群经在，勿负金丝四壁藏。", 
            "古乐好将虞典溯，淫声莫逐郑风狂。", 
            "千秋谁解弦歌意，许汝彭宣到后堂。"
        ], 
        "title": "警学歌者", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "水懦何如火烈强，养痈终见逞鸱张。", 
            "伏戎已长三年莽，聚啸难通百里粮。", 
            "冯妇君原羞臂攘，庖丁我最叹刀藏。", 
            "新村无树凭谁伐，小憩令人忆召棠。"
        ], 
        "title": "有感，寄述安司（此诗又载稿本、林文龙《台湾诗录拾遗》。编者按：稿本题作〈触景生愁为追思述庵先生作〉，内容与底本有多处差异，兹录于后：「水懦何如火烈强，养痈为患逞鸱张。联盟结党戎依莽，倒橐倾囷道截粮。冯妇君羞前臂攘(述庵先生来书，以不回原任，恐有冯妇之讥)，庖丁我说善刀藏。即今流毒知胡底，那不令人忆召棠。」）马", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "胜会盂兰簇一场，南坛跽拜去来忙。", 
            "殽堆珍错罗山海，饭贮筐笼罄稻粱。", 
            "无主不知谁子姓，有魂何处觅家乡？", 
            "年年此夕中元节，宣赦门开礼法王。"
        ], 
        "title": "堑垣普施南坛", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "磊落英姿正少年，诸君结社各翩翩。", 
            "留松开径邀三益，种竹成林得七贤。", 
            "壮志好登瀛海岛，文光齐射斗牛躔。", 
            "积薪望汝能居上，联臂相期尺五天！"
        ], 
        "title": "赠斯盛社同人", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "十八滩头起瘴烟，相望烽火叹年年。", 
            "安危谁是中流柱，冲突须防下水船。", 
            "得埽萑苻期迅速，毋滋瓜蔓苦牵连。", 
            "昨宵闻返元戎旆，报道销兵一快然。"
        ], 
        "title": "闻延建诸郡捷音", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "权作白头朱履客，何当相赠壮閒行。", 
            "山中我是担簦侣，天上谁为曳革声。", 
            "好伴衰翁助颜色，还教健步慰生平。", 
            "红尘踏遍长安路，正好归来趁晚晴。"
        ], 
        "title": "咏朱履", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "萧森竹木映窗纱，聚首论文日未斜。", 
            "牛耳登坛惭我执，龙头夺锦许谁誇。", 
            "心苗好种文章福，腹藁能便气象华。", 
            "得失全凭三寸管，榜中花即笔中花。"
        ], 
        "title": "再赠斯盛社同人", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "六经以外难窥测，老去方知学尚荒。", 
            "谁笑半生惟祭獭，漫陈百轴似搬姜。", 
            "可怜努力终无补，况值衰年更善忘。", 
            "自分此身成朽蠹，奈他嗜好在巾箱！"
        ], 
        "title": "朽蠹", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "四面青山爽气浮，何人卜宅最高头？", 
            "此墩终属谢安石，胜地今为陈太邱。", 
            "古寺钟沉狮子吼，疏林日暮鸟声幽。", 
            "分明一幅倪迂画，合与先生雅号留。"
        ], 
        "title": "陈迂谷中翰（维英）移居狮子岩，斋额曰栖野巢，赋此赠之", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "明月屋梁颜色亲，情当久别恋尤真。", 
            "敢持牛耳寻盟主，犹恐猪肝累主人。", 
            "五载离怀成旧雨，连番命驾阻征尘。", 
            "与君同是归田客，何日名山共买邻？"
        ], 
        "title": "拟游淡江访迂谷，阻雨不果", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "已偿婚嫁更何求，胜阜差当五岳游。", 
            "贴水雌雄寻鲎屿，隔江大小辨狮毬。", 
            "茫茫波浪天边涌，一一帆樯眼底收。", 
            "别有孤峰峙空际，遥从砥柱溯中流。"
        ], 
        "title": "鸡笼纪游", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "扬帆一夕海东来，览古谁登百尺台。", 
            "入幕芙蓉初日丽，圜池芹藻古香开。", 
            "羁身作客愁生计，迁地为良许借才。", 
            "此去吴刚有同伴，桂花看汝月中栽。"
        ], 
        "title": "又之茂才客游鹿港，富益斋司马（谦）邀同赴兰厅，道径堑垣赠诗，即和元韵二首 其一", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "解组归田学杜门，龙钟一老敢称尊。", 
            "衰年黄卷仍为伴，故物青毡幸尚存。", 
            "差喜足音到空谷，相携佳句倒芳樽。", 
            "最愁风雨中秋夜，莫共乘槎贯月论。"
        ], 
        "title": "又之茂才客游鹿港，富益斋司马（谦）邀同赴兰厅，道径堑垣赠诗，即和元韵二首 其二", 
        "type": "律诗", 
        "yun": "元"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "谷饮岩栖物外閒，今朝何幸得追攀！", 
            "牙签架上书千卷，锦缆门前水一湾。", 
            "底事移居嫌近市，何心挂笏共看山？", 
            "知君胸次饶丘壑，一任白云自往还。"
        ], 
        "title": "游栖野巢访迂谷，留饮赋赠二首 其一", 
        "type": "律诗", 
        "yun": "删"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "山中世界本清真，兼味盘餐笑语亲。", 
            "北海开樽逢此日，西窗剪烛话前因。", 
            "衣冠相对人希古，风月为邻我是宾。", 
            "甚欲勾留穷一览，江潮催梦又归津。"
        ], 
        "title": "游栖野巢访迂谷，留饮赋赠二首 其二", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "愧无广厦庇欢颜，舞鹤匡床日往还。", 
            "四壁丝匏有文字，数村松竹是家山。", 
            "天教境界邻城郭，地幸喧嚣隔市寰。", 
            "我本武陵新避世，苍苔十里掩柴关。"
        ], 
        "title": "北郭园即事", 
        "type": "律诗", 
        "yun": "删"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "乡关踪迹溷樵渔，买得田园且卜居。", 
            "桑亩可能开蒋径，萧斋今欲仿陶庐。", 
            "欣将隙地资归隐，聊借馀年读旧书。", 
            "为语儿孙须树立，向平婚嫁莫愁余！"
        ], 
        "title": "和许荫庭明经（鸿书）、刘星槎茂才（藜光）题赠北郭园原韵二首 其一", 
        "type": "律诗", 
        "yun": "鱼"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "春明解组为娱亲，弹指俄成白发人。", 
            "且喜昂头来峤外，敢将洗耳向江滨。", 
            "为贪幽僻山兼水，幸引宾朋夕又晨。", 
            "花外楼亭池畔月，区区度此百年身。"
        ], 
        "title": "和许荫庭明经（鸿书）、刘星槎茂才（藜光）题赠北郭园原韵二首 其二", 
        "type": "律诗", 
        "yun": "真"
    }, 
    {
        "author": "郑大谟", 
        "era": "清", 
        "subtype": "五言律诗", 
        "text": [
            "薄宦分南北，关河隔五千。", 
            "乡心归落雁，客梦到秋天。", 
            "海国沧波外，梁园战伐边。", 
            "君恩浩无极，两地叹风烟。"
        ], 
        "title": "寄白浦二十二叔", 
        "type": "律诗", 
        "yun": "先"
    }, 
    {
        "author": "郑大谟", 
        "era": "清", 
        "subtype": "五言律诗", 
        "text": [
            "行行六十里，夜宿大河屯。", 
            "霁瀑长新水，秋声撼近村。", 
            "镫摇双剑影，月露一弓痕。", 
            "鼙鼓朅天动，沙场劳梦魂。"
        ], 
        "title": "宿大河屯", 
        "type": "律诗", 
        "yun": "元"
    }, 
    {
        "author": "郑大谟", 
        "era": "清", 
        "subtype": "五言律诗", 
        "text": [
            "登陴南纵目，雉堞瞰龙沟。", 
            "夕照千村暮，阴风万木秋。", 
            "地通淮水曲，天入楚江头。", 
            "莫道无烽火，兵戈尚未休。"
        ], 
        "title": "登新野城", 
        "type": "律诗", 
        "yun": "尤"
    }, 
    {
        "author": "郑大谟", 
        "era": "清", 
        "subtype": "七言律诗", 
        "text": [
            "向晚牙樯下急湍，雄关屹立石巑岏。", 
            "乱山鸦影晴川夕，昏树乌啼故垒寒。", 
            "北去遥连千尺岸，东风漫道一泥丸。", 
            "谁能望气全军墨，岸帻斜阳指点看。"
        ], 
        "title": "晚过黑石关", 
        "type": "律诗", 
        "yun": "寒"
    }, 
    {
        "author": "郑大谟", 
        "era": "清", 
        "subtype": "七言律诗", 
        "text": [
            "百尺丛台杳霭间，行人指点赵江山。", 
            "吕妃一去不归国，和璧他时亦入关。", 
            "月洞千年秋草长，眉池终古碧苔斑。", 
            "沧桑几变余陈迹，并作卢生一梦看。"
        ], 
        "title": "丛台", 
        "type": "律诗", 
        "yun": null
    }, 
    {
        "author": "郑文焯", 
        "era": "清", 
        "subtype": "七言绝句", 
        "text": [
            "日暮谁闻小海歌，胥屏东望五湖波。", 
            "无多故国青山在，枉费宫眉十斛螺。"
        ], 
        "title": "灵岩", 
        "type": "绝句", 
        "yun": "歌"
    }, 
    {
        "author": "郑文焯", 
        "era": "清", 
        "subtype": "七言绝句", 
        "text": [
            "花外疏疏暗雨过，西园明日绿阴多。", 
            "故人不寄潇湘梦，一夜春魂泣女萝。"
        ], 
        "title": "夜雨有忆", 
        "type": "绝句", 
        "yun": "歌"
    }, 
    {
        "author": "郑文焯", 
        "era": "清", 
        "subtype": "七言绝句", 
        "text": [
            "秋尽江干柳未黄，官亭相送只斜阳。", 
            "汉南何意先摇落，枉及东风作絮狂。"
        ], 
        "title": "杨柳 其一", 
        "type": "绝句", 
        "yun": "阳"
    }, 
    {
        "author": "郑文焯", 
        "era": "清", 
        "subtype": "七言绝句", 
        "text": [
            "绿尘帐殿晚阴移，舞袖飘零怨楚姬。", 
            "莫把长条赠歧路，故宫犹得妒腰支。"
        ], 
        "title": "杨柳 其二", 
        "type": "绝句", 
        "yun": "支"
    }, 
    {
        "author": "郑文焯", 
        "era": "清", 
        "subtype": "七言律诗", 
        "text": [
            "梦落沧流此辍弦，一官滞调偪残年。", 
            "振奇文字投珠晦，垂老功名误瓦全。", 
            "宁惜清流论党局，从教才思傲顽仙。", 
            "荒荒西曜湛归翼，虚傍柴桑卜墓田。"
        ], 
        "title": "读高陶堂志微录书后", 
        "type": "律诗", 
        "yun": "先"
    }, 
    {
        "author": "郑文焯", 
        "era": "清", 
        "subtype": "七言律诗", 
        "text": [
            "旧婉前华脉脉思，疏风闲雨阁兰期。", 
            "湖山梦冷成诗瘦，弦管声繁易酒悲。", 
            "襟上唾花空有恨，尊前梅柳为谁姿。", 
            "柔肠苦被明眸割，彻骨风流鬓已丝。"
        ], 
        "title": "旧婉", 
        "type": "律诗", 
        "yun": "支"
    }, 
    {
        "author": "郑文焯", 
        "era": "清", 
        "subtype": "七言律诗", 
        "text": [
            "霜信初丹晚桂林，闭门秋思已深深。", 
            "冥鸿遥带潇湘雨，樊鹤犹余江海心。", 
            "云物空濛回北望，诗歌浩荡发南音。", 
            "不辞更醉重阳酒，别后兰茳漫独吟。"
        ], 
        "title": "壬老将去吴感赠长句", 
        "type": "律诗", 
        "yun": "侵"
    }, 
    {
        "author": "郑文焯", 
        "era": "清", 
        "subtype": "七言律诗", 
        "text": [
            "空寒烟月五湖湾，经岁看花数往还。", 
            "片石谁堪同日语，高云终是在山间。", 
            "十年西崦虚仙籍，几度东风破醉颜。", 
            "欲采青芝徵旧梦，樵风长识郑家山。"
        ], 
        "title": "元墓山楼重见旧题", 
        "type": "律诗", 
        "yun": "删"
    }, 
    {
        "author": "郑日奎", 
        "era": "清", 
        "subtype": "七言绝句", 
        "text": [
            "十里溪声五里山，数椽梵刹万松间。", 
            "老僧扫地不为客，待有白云时往还。"
        ], 
        "title": "游嵩山寺", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "庄生颇耐寒，意度殊落落。", 
            "朱生特温雅，可怪耽寂寞。", 
            "二生皆能诗，过我出所作。", 
            "不为世俗语，往往为惊愕。", 
            "我诗常自疑，瘦涩不堪嚼。", 
            "将为知己累，世议苦见搏。", 
            "有雠缘有党，相厄定何乐。", 
            "避人亦足豪，闭户专一壑。"
        ], 
        "title": "答庄吕尘朱大可 其一", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "朱生咏史诗，意若有所讽。", 
            "子意吾深了，不惮独为众。", 
            "舜文东西夷，中国行一统。", 
            "兴亡何足道，委质意自重。", 
            "贼民乱无极，相斫绝可痛。", 
            "徒为枭雄资，图霸力徐纵。", 
            "惜哉无斧柯，虽老犹堪用。", 
            "君岂真楚狂，长歌亦叹凤。"
        ], 
        "title": "答庄吕尘朱大可 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吴越品茶重龙井，双熏香片来燕京。", 
            "祁门乌龙上番舶，雨前普洱饶时名。", 
            "俄都砖茶近不出，建安小种如瑶琼。", 
            "碧螺春者推倾国，铁观音若誇莼羹。", 
            "平生于茶非酷嗜，所闻若此谁能评？", 
            "巢国善病苦少睡，正坐好事兼多情。", 
            "诗清岂必茶所助，圣俞永叔真齐盟。", 
            "老坡论茶忽论史，世贤张禹彼独轻。", 
            "古今人物等升降，我欲效苏严浊清。"
        ], 
        "title": "答周梅泉赋建茶", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "壮年喜习劳，不用颇自惜。", 
            "匆匆过六十，未觉减筋力。", 
            "饥餐倦乃卧，恃此神以适。", 
            "犹能免乘兴，无事滞形迹。", 
            "去冬稍不快，有气阻胸膈。", 
            "左肱且酸楚，夜寐苦反侧。", 
            "岂甘就逸豫，屈指日月积。", 
            "魂梦久未宁，渐使须发白。", 
            "沈思若省悟，何间顺与逆。", 
            "恒情犹在己，造物讵汝释。", 
            "观化自我始，忧乐奚所择。", 
            "置之成坐忘，层霄施羽翼。"
        ], 
        "title": "左臂痛", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "拔可梅泉皆善诗，闻我说诗必称善。", 
            "近日独推伏敔堂，笔力精深语能浅。", 
            "诗境犹难在逼真，落落江君去人远。", 
            "拔可初示缺后卷，未知所终意不满。", 
            "梅泉诣市立得之，异哉江君神所遣。", 
            "叔通复示江笔迹，逸气票姚纷照眼。", 
            "诗中颇自矜其书，忽来此卷手中展。", 
            "斯人冥冥想颠倒，急觅知音苦难缓。", 
            "名心未死深可哀，文字沈埋谁解返？"
        ], 
        "title": "陈叔通属题江韬叔墨迹", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世人久见轻，谁归念逝者？", 
            "当时相重意，得此盖已寡。", 
            "此意殊不忘，耿耿中难舍。", 
            "偶然见翰墨，何意接杯斝。", 
            "恒斋废右肱，左臂犹挥洒。", 
            "豪情晚未尽，中有泪盈把。", 
            "曾侯感知己，风义托弓冶。", 
            "使我书其端，怆怀平生雅。"
        ], 
        "title": "题丁叔衡画（壬戌闰五月）", 
        "type": "古风", 
        "yun": "马"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "少年岂知有死别，悠悠归人竟长绝。", 
            "毕生庸行击人思，不待高文写冰雪。", 
            "事亲何殊膝下儿，三载作妇未展眉。", 
            "九原纵化望夫石，应念人间失耦悲。"
        ], 
        "title": "陈邦怀室胡珏诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "污世安足留，及尸犹一哭。", 
            "盖棺事遂已，相逼意何速。", 
            "宣南旧朋侣，志叶付鬼录。", 
            "惟君命稍达，又际世翻覆。", 
            "苌弘力违天，定鼎继郏鄏。", 
            "丹心岂可灭，摧折遇殊酷。", 
            "病中加愤慨，祈死若饮毒。", 
            "多生證佛果，难脱忠义梏。", 
            "百年身遽尽，千载名安属？", 
            "相期后死责，剥极行当复。"
        ], 
        "title": "沈乙盦挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "皇纲昔解纽，举朝噤无言。", 
            "二王义不从，仓促东南奔。", 
            "十年极穷困，赍志嗟独存。", 
            "胶湾不可居，辽海聊栖屯。", 
            "滔天乱未艾，孰能正乾坤？", 
            "此来傥天意，抱道非难援。", 
            "孤忠生众感，气类自相敦。", 
            "一朝事机发，群盗何足论。", 
            "狂生如夸父，追日愁黄昏。", 
            "愿王慎观变，延伫依天阍。"
        ], 
        "title": "题恭邸移居大连诗后", 
        "type": "古风", 
        "yun": "元"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "为雪为云石欲起，皎然群姝从逼视。", 
            "神情凛凛绝精严，颠倒摇魂自披靡。", 
            "负剑辟咡婴跃怀，蹴毬注晴羿发矢。", 
            "寒衾虚幌月窥窗，愁君独居意难止。"
        ], 
        "title": "梅泉属赋意大利石像", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "货畚事怪不可诘，意必景略所自言。", 
            "一餐之惠犹将报，十倍偿直应怀恩。", 
            "治国才与孔明近，澹泊退让谁比伦？", 
            "独恨意度稍狭隘，睚眦小忿何久存。", 
            "图中眉宇绝矫异，于法当贵非长贫。", 
            "被褐扪虱更多事，奚取知己来桓温。"
        ], 
        "title": "陈仁先属题货畚图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "草窗始称韩柳集，韩集点勘颇流传。", 
            "谢山跋语又及柳，项宋得此何寂然。", 
            "东雅济美相竞出，悉祖廖氏如比肩。", 
            "墨光欧体忽照眼，焕若神明当我前。", 
            "乐盦适藏郭氏本，借校傥辨谁愚贤？", 
            "嗟余嗜柳自童稚，六十见此非壮年。", 
            "犹将抱书诵万遍，纤秾简古期华颠。", 
            "潘君好古不自秘，重价奚吝金累千。", 
            "赋诗容我题纸尾，愿与竹垞为执鞭。"
        ], 
        "title": "宋廖氏世綵堂河东集书后", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "少喜摹刻稍废事，介节见之戒勿为。", 
            "所见常疑后者胜，皖浙虽盛难诡隋。", 
            "近年古鉥益竞出，始知秦汉犹莫追。", 
            "直学古人法不尽，何取派别相瑕疵。", 
            "成邸旧蓄号至博，松月收集犹多奇。", 
            "我虽弃去心终喜，当世苦铁称老师。", 
            "吾印八九出吴手，朴雅视古无愧辞。", 
            "此编新异又最晚，风行一世夫何疑。"
        ], 
        "title": "松月居士集印编书后", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "鸥榭三陈隔江居，石遗士可及善馀。", 
            "士可健游善馀病，石遗时时犹我俱。", 
            "当年武汉不忍道，朋交变幻谁吾徒？", 
            "寒盟于鸥复何责，老我久化为鶢鶋。", 
            "更营此榭傍松石，江神窃笑将揶揄。", 
            "与君席地寻旧梦，自诩双鸟殊未孤。", 
            "伤心黄鹤去不返，但见举世腾群狙。", 
            "南皮残客今有几？宁处沟壑非泥涂。"
        ], 
        "title": "酬石遗题盟鸥榭诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "彦冲贫而文，养母终不娶。", 
            "母殁亦旋卒，故友表其墓。", 
            "其友江韬叔，感逝诗无数。", 
            "乃云最善画，虽见空想慕。", 
            "梅泉爱韬叔，短卷孰相付。", 
            "卷中写人物，隽笔生澹趣。", 
            "閒閒若无意，冉冉胸中吐。", 
            "绝非画工艺，祇有天机露。", 
            "平生轻戴吴，少见论颇误。", 
            "泠泠性真语，已过初不护。", 
            "以此思其人，贤达多妙悟。", 
            "江诗不吾欺，得之幸奇遇。"
        ], 
        "title": "梅泉属题刘彦冲泳之临明吴次翁伟修文会赠言图卷", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "扪胸极坦荡，何时幻嵯峨。", 
            "为山仅二仞，倒影临池波。", 
            "袖中出太华，夜负烦夸娥。", 
            "儿童尽惊倒，势欲苍苍摩。", 
            "鬼凿混沌窍，灵探星宿窝。", 
            "碧云飞未起，作态犹婆娑。", 
            "篆文志其胁，安知非皇娲。", 
            "小窗学跏趺，尽日对吟哦。", 
            "祇愁风雨来，跋扈如天魔。", 
            "挟山以超海，老矣将奈何。"
        ], 
        "title": "盟鸥榭之北作一峰名碧云自", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "神京未邱墟，狐鼠遽窟穴。", 
            "十年玉座移，万事成瓦裂。", 
            "此泉有至性，不改当时热。", 
            "我来岂望敬，照影久呜咽。", 
            "浮云水中过，倏忽几变灭。", 
            "群松如耆旧，乱事从头说。", 
            "莫令污吾听，洗耳就归辙。", 
            "沙河双石桥，郁丽犹积雪。", 
            "停车不能去，怅望念豪杰。", 
            "聊为洛生咏，坐待洪流绝。"
        ], 
        "title": "汤山行宫", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "为妇而无子，犹以孝自名。", 
            "为子而显母，何必己所生。", 
            "高门重礼义，节孝良易成。", 
            "岂知有至难，蓬户同艰贞。", 
            "乱世竞放诞，耻以义制情。", 
            "相率入儇薄，人纪将俱倾。", 
            "勖哉李使君，勿忘世簪缨。"
        ], 
        "title": "开县李节母林夫人诗", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "受爵于公朝，拜恩于私室。", 
            "大义久不明，知己皆私昵。", 
            "将军怀国恩，成败弗所恤。", 
            "依违为袁氏，晚举犹未失。", 
            "惜哉群疑萃，一蹶太仓卒。", 
            "平生欠谋面，忠烈感吾笔。", 
            "使我早识公，救败岂无术。", 
            "犹当歌正气，坐待桑榆日。"
        ], 
        "title": "张忠武挽诗", 
        "type": "古风", 
        "yun": "质"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "竹性劲直又潇洒，难得天机来笔下。", 
            "会心不远妙能追，取势谁如两峰者。", 
            "人言善书必善画，此语似是而非也。", 
            "阴晴风雨满卷中，置我已在苍梧野。"
        ], 
        "title": "为葱奇题罗两峰画竹卷子", 
        "type": "古风", 
        "yun": "马"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "荣县赵御史，告哀丧其兄。", 
            "弟兄过七十，相爱犹孩婴。", 
            "此世真恶世，此事嗟谁能？", 
            "忆昔光绪中，天地多青蝇。", 
            "御史立朝端，轰轰有直声。", 
            "文字绝雄丽，才华极飞腾。", 
            "公卿徒侧目，亲贵谁敢撄？", 
            "府君方力农，所居近县城。", 
            "安知御史贵，惟念手足情。", 
            "食贫久习苦，五十衣不缯。", 
            "亡何世翻覆，山河随倾崩。", 
            "御史能自归，殊非衣锦荣。", 
            "解衣衣吾弟，推食食同生。", 
            "吾弟乃贵人，岂逐恶子行。", 
            "吾弟乃贤人，岂避群盗憎。", 
            "世途从万变，元气留家庭。", 
            "御史怀才雄，无用久见轻。", 
            "一读告哀辞，使我涕泗零。", 
            "丧耻而趋时，知免赖神明。", 
            "守死幸自信，白日非幽冥。"
        ], 
        "title": "荣县赵府君诗", 
        "type": "古风", 
        "yun": null
    }, 
    {
        "author": "郑日奎", 
        "era": "清", 
        "subtype": "七言律诗", 
        "text": [
            "风沙苍莽不知程，竟日荒郊客感生。", 
            "廿载兵戎经百战，几家烟火聚孤城。", 
            "断垣雨印狐狸迹，中泽霜凄鸿雁声。", 
            "待拟绘图嗟未可，军书昨复报南征。"
        ], 
        "title": "河南道中", 
        "type": "律诗", 
        "yun": "庚"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "衰柳西湾，冷枫南坞，秋横野航。", 
            "见秦眉天镜，乍惊离合，越鬟水枕，能令低昂。", 
            "残霸空丘，故宫成沼，赢得渔樵买醉场。", 
            "清尊对，剩一螺顽碧，虎老山荒。", 
            "苍凉重舣鸥乡，渐红叶，吹寒零雁行。", 
            "记五湖雪棹，探梅诗瘦，两崦霜笼，报橘书香。", 
            "寸岫仙云，尺波尘海，一笑登高理旧狂。", 
            "移家好，信石芝堪采，剩赋沧浪。"
        ], 
        "title": "沁园春 虎山桥重泊秋晚登眺", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "塔影窥林罅，落雁汀烟，画舻霜花亚。", 
            "虎山桥上月，移梦近、还过云泉亭下。", 
            "衰帽侧高秋，堕巾趁、山容淡冶。", 
            "最销凝，吴篷暮雨，歌前暗洒。", 
            "因忆旧节题香，踏醉花街，倚少年骄马。", 
            "勌游狂态尽，珠箔坠、独自飘灯残夜。", 
            "人事水东西，凭高泪、流红迸泻。", 
            "漫归吟，冷枫剩有一瓢诗挂。"
        ], 
        "title": "龙山会 虎丘作重九，时自光福里回舟，和君特载酒双清之作。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "澹烟洗得春山瘦。眉妩从谁斗。", 
            "横桥西畔小桃枝。一自插花人去怨开迟。", 
            "马蹄芳草经游地。重到销魂易。", 
            "红楼长占柳阴阴。只是柳条不繫少年心。"
        ], 
        "title": "虞美人 题红桥归骑画扇", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "暗雨凄邻笛。", 
            "感秋魂，吟边憔悴，过江词客。", 
            "非雾非烟神州渺，愁入一天冤碧。", 
            "梦不到、青芜旧国。", 
            "休洒西风新亭泪，障狂澜、犹有东南壁。", 
            "空掩袂，望云北。", 
            "雕栏玉砌都陈迹。", 
            "黯重扃、夷歌野哭，晦冥朝夕。", 
            "十万横磨今安在？", 
            "赢得胡尘千尺。", 
            "问天地、榛荆谁辟？", 
            "夜半有人持山去，蓦崩舟、坠壑蛟龙泣。", 
            "还念此，断肠直。", 
            "日落羌笳咽。", 
            "认一行、高鸿尽处，五云城阙。", 
            "满眼惊尘还乡梦，重见昆池灰劫。", 
            "更马上、琵琶催发。", 
            "露冷横门移盘去，甚金仙，也怨关山别。", 
            "愁寄与，汉家月。", 
            "故人抗议多风烈。", 
            "漫消魂、题诗陇树，谁旌奇节。", 
            "易水空成填恨海，西北终忧天缺。", 
            "但目尽、平烟区脱。", 
            "不信天心浑如醉，好江山、换了啼鹃血。", 
            "长剑倚，向谁说。"
        ], 
        "title": "贺新郎 秋恨", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "桂宫寂寞花前后，天阶玉露金风骤。", 
            "云外小骖鸾，也愁高处寒。", 
            "夜明秋半镜，暗缺山河影。", 
            "灯火梦长安，觉来西笑难。"
        ], 
        "title": "菩萨蛮 望月有怀", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "明月谁家，甚今年今夕，多事重圆。", 
            "移盘夜辞汉阙，贮泪铜仙。", 
            "珠帘画栋，倒寒波、空影如烟。", 
            "魂断处，长门烛暗，数声惊雁蛮弦。", 
            "还见山河残影，恁磨成桂斧，补恨无天。", 
            "凄凉镜尘顿掩，云里婵娟。", 
            "东华故事，祝团圞，归梦空悬。", 
            "凝望久，蓬壸翠水，西流好送槎还。"
        ], 
        "title": "汉宫春 庚子闰中秋", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "惊烟连海掀风色，辽雁秋稀音信隔。", 
            "王孙芳草不成归，绿遍天涯无路陌。", 
            "悬悬愁眼迷云北，到处登临怀故国。", 
            "夕阳楼上好青山，只是黄昏留不得。"
        ], 
        "title": "玉楼春 城西楼晚眺", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "并刀难切，是离肠恨，梦雨都歇。", 
            "繁华似水流去，回首处，车尘临发。", 
            "冷落关河送远，有孤雁悽噎。", 
            "念旧苑、衰柳寒烟，玉笛吹愁满空阔。", 
            "铜驼陌上伤今别，更断魂客里催佳节。", 
            "黄昏满地花影，依约见，故国秋月。", 
            "万里清霜，休问香篝翠被谁设。", 
            "却怨入帘底西风，付与残蛩说。"
        ], 
        "title": "雨霖铃 恨别和柳屯田", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "更尊前、几回西笑，茫茫时事如许。", 
            "长安一雨分新旧，惟有夕阳无主。", 
            "春思苦，怕花满，红桑无地悲离黍。", 
            "春归甚处，但残燕空林，乱莺芳草，总是断魂路。", 
            "嗟迟暮，休倚兰成词赋，江关赢得孤旅。", 
            "高楼纵续笙歌梦，愁带北来笳鼓。", 
            "乡信阻，想寂寞，珠帘尚捲西山雨。", 
            "凄弦自语，恁冷泪成波，荒波变酒，浇遍赵州土。"
        ], 
        "title": "摸鱼儿 沪江送春词", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "衰柳空城，羌笛数声，湿了楼台烟雨。", 
            "珠箔四垂，客燕迷归，栖老绿阴无主。", 
            "弱不禁攀，更愁唱、阳关西去。", 
            "凝伫。", 
            "剩旧宛歌尘，暗飘金缕。", 
            "还记骄马章台，正花拂长堤，麦波随步。", 
            "而今莫问，解舞腰肢，凄凉故宫谁妒。", 
            "便唤春回，忍再见，倚帘吹絮。", 
            "歧路，肠断也，一丝丝苦。"
        ], 
        "title": "燕山亭 题自画蓟门秋柳图", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "峭寒剪剪风如水，又乱飐、花阴碎。", 
            "月明桥上玉阑干，曾见凭春罗袂。", 
            "好天凉月，依然昨夜，只是人憔悴。", 
            "当时何限风流地，尽赚得、销魂计。", 
            "年来对酒怕闻歌，换了疏狂身世。", 
            "分明襟上，唾花醉粉，都作今朝泪。"
        ], 
        "title": "禦街行 红桥饮席感少年事", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "过雨檐花，透风窗竹，露点翠梧金井。", 
            "林梢小阁，曲枕溪流，静绿荡胸千顷。", 
            "帘捲夜近，银河秋浸天阶，水明星静。", 
            "欠追凉绮袖，一枝横玉，满身云影。", 
            "回忆处、月气湖烟，空台摇落，上下卧临清镜。", 
            "淩波弱步，湿雾香鬟，梦断数峰青回。", 
            "年事如今暗惊，燕草天荒，吴枫江冷。", 
            "但孤云远水，愁入离痕泪枕。"
        ], 
        "title": "过秦楼 后溪连雨新渌平桥一楼卧临城西陂船舫皆从几案间过晚霁见月水光花影澹然空寒有怀丁酉秋石壁山望湖台夜游流连光景动踰岁时属景不自知其词之凄异也", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "春风秋月资游计，独我尊前长费泪。", 
            "几生心苦到词人，风月只供惆怅地。", 
            "繁华故国今何世，满目山河成古事。", 
            "小楼孤烛梦回时，著枕愁来无处避。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "坠月悄，花光练结，梦绕西碛。", 
            "倒影浮杯尽绿，吹香点袖自碧。", 
            "想载雪横江浇大白。", 
            "正暝蹋、一叶苍茫，又数峰青入短篷笛，烟水弄愁色。", 
            "脉脉，旅怀仗酒能释，叹游旧零落如花雨。", 
            "孤绝寻芳客。", 
            "认石屏苔屐，依稀陈迹。", 
            "眼前好景，空绕枝、百转愁肠都窄。", 
            "年事换伤春残槁，西园约、梦境顿隔。", 
            "翠禽啼、繁英满路陌。", 
            "似泪粉、乱点东风，怅恨极，清歌更有何人拍？"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "冰绡和泪浣。", 
            "又梦唤春回，绕花千转。", 
            "凤窠织就同心锦，肯为伤秋肠断。", 
            "娇霞半面。", 
            "趁醉夜、珠帘重捲。", 
            "催冷艳，还照珍丛，愁凝蜡盘红短。", 
            "依依睡起西阑，怪海国狂尘，旧芳都换。", 
            "倚寒翠袖应自惜，镜里过时匀染。", 
            "移春小槛。", 
            "问月地、云阶谁见。", 
            "休再觅、颠嫁东风，妆成恨晚。"
        ], 
        "title": "玉烛新 小春海棠，梦窗词手稿有是题，丁香结一解，江南冬燠，春卉再荂而海棠益凄丽可玩，因依梦窗题格赋之。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "妆濯池花，步鸣廊叶，晚色苍凉僧院。", 
            "乱石牛羊，古台麋鹿，江枫黯愁霜点。", 
            "近水市菱歌起，吴声镇哀怨。", 
            "旷怀远，问鸱夷、载春何处，怊怅地、一径旧香恨染。", 
            "箭引越来溪，射晴波、秋练如剪。", 
            "废柳残蝉。", 
            "替宫魂、歌舞肠断，算繁华成沼，故国青山还见。"
        ], 
        "title": "法曲献仙音 灵岩览古次韵梦窗", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "荡岩霏、弄晚点荒寒，渔灯两三星。", 
            "叹风流残霸，湖山灵气，空葬倾城。", 
            "一镜吴波变沼，花雨洗蛮腥。", 
            "片石兴亡恨，玉轸无声。", 
            "惟有西江明月，照故宫残梦，梧叶催醒。", 
            "奈登临愁眼，还向此山青。", 
            "更谁吹、乌栖哀调，唤暮鸿、烟际落芦汀。", 
            "馀情寄，白云题句，连步天平。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "乱峰唤客，引幽筇藓步，飞上空翠。", 
            "旧赏林亭，更暝蹋，到地秋声红碎。", 
            "裂壁通樵，崩厓辟鸟，风谷铿环佩。", 
            "斜阳屏画，舞枫欲共天醉。", 
            "别有石灶松烟，半坳云乳，泻连筒珠缀。", 
            "滴尽吴根，怕化作、一匊沧波残泪。", 
            "岩迹台荒，湖光镜冷，秋思生高袂。", 
            "灵扃何许，雨花夹磴飘坠。"
        ], 
        "title": "湘月 天平山上白云亭酌泉晚眺，欲寻远公石屋不果，归路看红叶泊鹭飞浜作。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "薰亚金丝，香参玉垄，沈沈冷麝如水。", 
            "故国茄花，王孙芳草，尽化海山云气。", 
            "半囊晻蔼，空悟破，枯禅一指。", 
            "休问壸天日月，销磨苾刍身世。", 
            "拈来信多妙谛，贮烟煴、写经馀事。", 
            "叹息百年硕果，等閒匏系。", 
            "万感都成蜡味。", 
            "但愁惹西来暗尘起。", 
            "更倦残熏，生酸老泪。"
        ], 
        "title": "天香", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "断肠直，春梦池塘自碧。", 
            "吴笺恨零落旧题，别后湖山总无色。", 
            "凄凉恋去国。", 
            "同识蜉蝣过客。", 
            "低徊处，春树暮云，江鲤沈沈素书尺。", 
            "南游共萍迹。", 
            "记载雪连桡，吟月移席。", 
            "一官直等嗟来食。", 
            "愁万里蓬转，十年匏繫，长安漂泊似传驿。", 
            "但魂绕关北。", 
            "哀恻。", 
            "岁时积。", 
            "叹蜀锦江空，秦镜尘寂，瑶华玉匣伤心极。", 
            "怕腹痛回轸，感音邻笛。", 
            "招魂何处，泪万点、当酒滴。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "窗下谈鸡老不晨，梦中无患亦无身。", 
            "来游世外逃虚世，真作人间失路人。", 
            "秦令肯容李斯客，新朝难逐子云贫。", 
            "绕梁一曲凭谁和，应待歌声与暗尘。"
        ], 
        "title": "和释戡元日韵（二月十五日）", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "回首相从五十年，真成一梦送华颠。", 
            "他乡久客姑埋骨，苦调孤弹更断弦。", 
            "此世人无胜天幸，未亡我乃让君先。", 
            "谁知夜起庵中客，夜夜惊魂落月前。"
        ], 
        "title": "初五晓", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "痴顽可是恋人间，死别犹伤去不还。", 
            "渐悟馀生元易散，尽成往事杳难攀。", 
            "孑遗岂识天何意，磨折方愁老益艰。", 
            "却道明朝又生日，莫将情况问初鳏。"
        ], 
        "title": "三月十一夕", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "渐没楼台海气荒，倚阑犹及送残阳。", 
            "碧云合处灯初上，秋思来时袂已凉。", 
            "攀塔嘂天天亦醉，促弦鸣夜夜非长。", 
            "人间那得安心地，才信人间是异乡。"
        ], 
        "title": "偕郭侗伯周立之郭筱麓登中原高台", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "谁遣琵琶化此湖，歌声终古绕西都。", 
            "锦帆拂水成殊色，杰阁藏林想霸图。", 
            "一角夕阳山尽处，万家灯火夜归无。", 
            "石山寺外唐桥月，莫向愁人问故吾。"
        ], 
        "title": "琵琶湖中秋", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楼馆嵯峨倚暮空，雨声竟夕杂松风。", 
            "逃虚路出沧桑外，愤世人来醉梦中。", 
            "入海扁舟应已具，看云孤岛更谁同。", 
            "白鸥欲下还飞去，莫为高吟怪此翁。"
        ], 
        "title": "小仓正恒招宿舞子住友别业", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "江户东趋揭日光，泉飞枫醉及重阳。", 
            "正从云裹窥山态，却向峰头得水乡。", 
            "洛下故人殊缱绻，雨中吟思极苍茫。", 
            "登高莫动将归感，聊借深杯作道场。"
        ], 
        "title": "九日雨中日光山湖楼", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "义士忠臣道在东，神州端与陆沈同。", 
            "世间岂可丧人理，天下谁堪论至公。", 
            "逐臭转丸虽自喜，浮花客慧总成空。", 
            "欲知雾散云收日，正落旁观屈指中。"
        ], 
        "title": "近卫文麿公爵招宴星冈茶寮小田切万寿之助即席赠诗次其原韵 其一", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "举世同污偶获全，与君握手叹馀年。", 
            "公卿重义应增气，衰朽投閒欲胜天。", 
            "红叶正酣倾别酒，秋风适起放归船。", 
            "申胥见比吾何敢，聊为披肝皎日前。"
        ], 
        "title": "近卫文麿公爵招宴星冈茶寮小田切万寿之助即席赠诗次其原韵 其二", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "门巷相望密往来，十年歌哭暗相哀。", 
            "牧之刻意伤豪兴，同父牢愁郁霸才。", 
            "已对绿荫疏酒盏，却寻旧梦就书堆。", 
            "人间换劫才弹指，莫信吾侪一念灰。"
        ], 
        "title": "周梅泉五十诗", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "置子空期生死地，漫漫长夜几时明。", 
            "心声祇觉词弥苦，天意谁言乱渐平。", 
            "从老得衰才既尽，再兴一姓志难成。", 
            "佣书卖卜真同调，末路聊堪小技名。"
        ], 
        "title": "和胡琴初归计韵", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "高人意度吉人辞，倾盖相亲胜旧知。", 
            "讲学力能动豪杰，从亡世已弃衰迟。", 
            "空山莫惮操孤调，邪说凭谁斩乱丝。", 
            "夜起庵中独醒者，为公自慰罢伤时。"
        ], 
        "title": "和鄞县杨霁园", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "礼失宁论玉爵挥，龙潜莫问在天飞。", 
            "春王未害周书正，中露何堪赋式微。", 
            "射隼待占高墉利，驱鱼会见众心归。", 
            "吾侪羁绁应同罪，留与人间说是非。"
        ], 
        "title": "和胡琴初戊辰除夕韵", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "空闻二老访梅年，洞掩梅荒事渺然。", 
            "廿载画图堪再展，一家诗学更谁先。", 
            "沧桑蚤逝成高躅，羁旅长贫信独贤。", 
            "莫道湖山终寂寞，遗民满卷足流传。"
        ], 
        "title": "黄笃友求题烟霞访梅图", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "莫向彭咸问所居，稽天巨浸欲焉如。", 
            "人心未改思清日，士气难追复辟初。", 
            "出狩久嗟成下殿，从亡聊自托佣书。", 
            "断章敢取《旄邱》什，不用词臣赋《子虚》。"
        ], 
        "title": "和愔仲五月十三日原韵", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "露根失土等缧囚，郁勃犹花气更幽。", 
            "越女乍窥天下白，国香欲占九分秋。", 
            "抽枝自带山泉润，顾影还宜月色浮。", 
            "夜起庵中寻故事，惟将心史伴牢愁。"
        ], 
        "title": "或自福州海道见致素心兰一双初至即花叹赏成咏", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "闻道近郊兵已去，门前辙迹复堪寻。", 
            "秋花承砌堂初启，斜照穿帘柳更深。", 
            "水草欲交聊怅望，坡陀未没且登临。", 
            "年年携酒题诗地，也共神州付陆沈。"
        ], 
        "title": "侗伯立之同游李园", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "枉负刘郎一世豪，登临犹自怯醇醪。", 
            "河流贯市潮痕上，夕照当楼朔气高。", 
            "逐鹿中原成浩劫，饥鸿四野极哀号。", 
            "诸公更事应同慨，试为苍苍念彼曹。"
        ], 
        "title": "九日中原露台登高示同游诸子", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "七年名相世犹疑，四海论才亦可知。", 
            "乱世纪纲民未信，中流砥柱事尤危。", 
            "多君奋笔饶生气，使我前筹或更奇。", 
            "国士无双非漫许，待看鱼水出乘时。"
        ], 
        "title": "题吴蔼宸所译墨索里尼传后", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "一别高楼寄此庵，五年况味更谁谙？", 
            "枕堪待旦天难晓，薪已将然卧岂酣。", 
            "沧海径归真上策，旧京入梦奈空谈。", 
            "丹青自写灵台状，莫信人誇蔗境甘。"
        ], 
        "title": "夜起庵", 
        "type": "律诗", 
        "yun": "覃"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "蟪蛄未可言时命，那识人间秋与春。", 
            "不惮冰霜成苦节，依然日月见常新。", 
            "行歌莫复悲从径，著论犹思效《过秦》。", 
            "海内名流凭屈指，却嗟行在盛诗人。"
        ], 
        "title": "和韬庵元旦韵", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "无端画饼愿空酬，忽忽馀生已白头。", 
            "婚嫁幸完儿女债，田园谁足稻粱谋？", 
            "成阴林木同名节，垂暮光阴等幻沤。", 
            "富贵浮云随分好，微躯此外复何求？"
        ], 
        "title": "述怀", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "老夫归计问耕渔，新筑吟窝徙旧居。", 
            "僻地无尘留静境，凌霄有竹爱吾庐。", 
            "敢誇门地称通德，尚望儿曹读父书。", 
            "我本疏慵忘宦况，为牛为马任呼余。"
        ], 
        "title": "再和荫庭二首 其一", 
        "type": "律诗", 
        "yun": "鱼"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "一卷陔华乐养亲，依然海上作閒人。", 
            "挂冠早见辞天阙，漱石长思问水滨。", 
            "得藉丘园娱晚节，且培林木对芳晨。", 
            "角巾已遂柴桑愿，省却浮名绊此身。"
        ], 
        "title": "再和荫庭二首 其二", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "郭索由来价易偿，幸将乡味此间尝。", 
            "一帆蒪菜思吴郡，十载家山别豫章。", 
            "岂有将军甘负腹，应知公子本无肠。", 
            "而今正好秋风饱，且自持螯一举觞。"
        ], 
        "title": "友人自豫章来，喜食蟹，云不尝此味十三年矣，作此赠之", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "回忆归田解组时，髫龄乍见早称奇。", 
            "成篇一一诗书诵，属对泠泠响应随。", 
            "洗耳幸传千里报，关心又到九秋期。", 
            "頖宫骥足初教展，努力加鞭莫放迟。"
        ], 
        "title": "侄孙纪南入泮", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "物候催移岁月忙，繁英代谢感风霜。", 
            "人誇老圃秋容淡，我爱疏篱傲骨香。", 
            "晚节几同韩相国，孤标此即鲁灵光。", 
            "平生何处寻知己，五柳门前隐士乡。"
        ], 
        "title": "对菊", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "富贵祇归春梦婆，柴门无事日张罗。", 
            "已成书癖消閒好，欲索枯肠奈老何！", 
            "坛沾晨星同辈少，天涯今雨少年多。", 
            "敢誇驽马途能识，聊对桑榆托浩歌。"
        ], 
        "title": "自遣", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "载酒仍看问字奇，再来渐觉鬓成丝。", 
            "追陪杖履趋榆社，惭愧丹铅托绛帷。", 
            "少不如人何况老，才难信己敢称师。", 
            "青毡本是吾家物，十载门墙共护持。"
        ], 
        "title": "余主明志讲席，入都后，代者为藻亭弟，今春假还，仍主之，志感", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "相随日日雁行亲，卜筑家山托比邻。", 
            "谁料汝为长夜客，始惊我亦暮年人。", 
            "还教妻老持门户，却恸儿雏累米薪。", 
            "屈指弟兄亡过半，此身虽在已伤神。"
        ], 
        "title": "哭棨亭弟（用钰）", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "连旬阴雨望时晴，扶杖聊为郭外行。", 
            "啼鸟有声閒布谷，叱牛到处看催耕。", 
            "一泓池沼春三月，两部蛙蟆夜六更。", 
            "最是名园风景丽，新栽花柳已抽萌。"
        ], 
        "title": "即景", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "梅花万本笑巡檐，久叠朝衫岁又添。", 
            "春漏日迟钟报晷，萧斋书积架分签。", 
            "池塘有梦寻青草，风雨催人到黑甜。", 
            "差喜此身仍健在，不劳家计问齑盐。"
        ], 
        "title": "新春", 
        "type": "律诗", 
        "yun": "盐"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "年华初度已清明，阴雨连旬尚未晴。", 
            "麦饭纸钱人上冢，提壶布谷鸟催耕。", 
            "可怜柳絮飞仍坠，又值秧针插未成。", 
            "为祝东皇香自爇，莫教物候误苍生！"
        ], 
        "title": "苦雨", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "檐檐无事掩柴扉，草长阶前藓自肥。", 
            "扫叶时开元亮径，灌园早息汉阴机。", 
            "满腔春意心常在，一穗书灯愿不违。", 
            "退院我同僧寂寞，只应兀坐到斜晖。"
        ], 
        "title": "偶咏", 
        "type": "律诗", 
        "yun": "微"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "劳劳世事欲何为，自古名流志不羁。", 
            "快意每耽丝竹肉，遣情或寄画书诗。", 
            "迂拘似我全无用，懒拙教人共笑痴。", 
            "只有一经聊独守，平生端未负须眉。"
        ], 
        "title": "自叹", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "六旬又长五年期，两鬓星霜已似丝。", 
            "闻见四朝还是福，艰难一第不为迟。", 
            "隙驹转瞬惭添齿，盥兕连朝醉祝眉。", 
            "差幸筋骸仍健在，家园杖履免扶持。"
        ], 
        "title": "壬子生日二首 其一", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "蒲酒觞开览揆辰，此生修短本前因。", 
            "故乡旧雨稀同辈，天末晨星剩几人！", 
            "敢拟灵光存鲁殿，同游衢壤作尧民。", 
            "自惭樗栎终无用，居上由来望积薪。"
        ], 
        "title": "壬子生日二首 其二", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "幸逢孔李属通家，难得英龄富五车。", 
            "愧我鬓丝添作雪，羡君手笔梦生花。", 
            "多时蠖屈才逾壮，此去鹏抟路岂赊！", 
            "自古晚成原大器，一杯相属莫咨嗟。"
        ], 
        "title": "荐阶茂才小饮北郭园赠诗，和原韵四首 其一", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "功深面壁已多年，一梦邱迟碎锦妍。", 
            "文选维摩承祖德，法书萧寺继前贤。", 
            "莲花入幕称佳士，鹤氅同舟望若仙。", 
            "曾伴词曹星使出，天涯衣钵待人传！"
        ], 
        "title": "荐阶茂才小饮北郭园赠诗，和原韵四首 其二", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "丘园养拙拜经神，敢比躬耕郑子贞！", 
            "懒扫门庭留鼓吹，曾携杖履近星辰。", 
            "林泉有梦依天上，文学何缘托海滨。", 
            "幸遇足音空谷贲，多君不薄退休人。"
        ], 
        "title": "荐阶茂才小饮北郭园赠诗，和原韵四首 其三", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "七年书剑感飘零，今日相逢水上萍。", 
            "折柬相招来旧雨，衔杯无语怅晨星。", 
            "才如曲逆贫非病，人是次公醉亦醒。", 
            "此别为君操左券，应从千佛列名经。"
        ], 
        "title": "荐阶茂才小饮北郭园赠诗，和原韵四首 其四", 
        "type": "律诗", 
        "yun": "青"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "蜗角蛮疆息战争，海隅又复岁时更。", 
            "持家生计忧难补，比户官祖苦尚征。", 
            "对镜二毛惭易老，观书双眼幸犹明。", 
            "为充天庾催输粟，转漕功谁第一成！"
        ], 
        "title": "丙辰元日", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "谁能只手挽狂澜，莽莽乾坤醉里看。", 
            "绛帐十年吾已老，青毡一领汝犹寒。", 
            "得供菽饱知非易，说到薪传大是难。", 
            "千古几人能述作，文章我愧尚推韩。"
        ], 
        "title": "荐阶赠诗，再和元韵二首 其一", 
        "type": "律诗", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "如此头颅唤奈何，蚕丝到老已无多。", 
            "聊同蚓吹重泉出，敢许蛙鸣两部歌。", 
            "自笑桑田容我适，无端铁砚课孙磨。", 
            "诗书且领清閒福，日月凭他似掷梭。"
        ], 
        "title": "荐阶赠诗，再和元韵二首 其二", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "缃帙何曾富五车，稍能吟咏足豪华。", 
            "无多远识辽东豕，自笑拘墟井里蛙。", 
            "嘈杂声音惟和蚓，编排字句欲涂鸦。", 
            "詅痴符己人人画，覆瓿文章莫漫誇！"
        ], 
        "title": "有感", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "盘根错节独恢恢，两载需公保障才。", 
            "每为鞭长防远道，却愁火灭更燃灰。", 
            "栉风沐雨知谁苦，卧辙攀辕盼再来。", 
            "如此劬劳真父母，替人召杜许追陪。"
        ], 
        "title": "颂述安司马德政二首 其一", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "谁借阶前尺地扬，春风桃李遍公堂。", 
            "万间广厦罗冯铗，一勺廉泉润赵囊。", 
            "月旦衡文亲几席，璆琳得士列门墙。", 
            "却惭笔砚荒芜者，许我青毡炙末光。"
        ], 
        "title": "颂述安司马德政二首 其二", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "年华今日叶三阳，微雨初睛曙色光。", 
            "胜地谁游邛竹杖，名园仍守古柴桑。", 
            "衣冠揖让分甘赠，杯勺纵横索酒尝。", 
            "赢得老夫仍独坐，欲寻梅柳问东皇。"
        ], 
        "title": "正月三日即景", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "俭不患贫殊有味，外物难夺理尤至。", 
            "一生阅历得名言，高明妇人世谁比？", 
            "从乱人皆托养亲，诬亲鸣孝岂为仁。", 
            "蒲君只守高堂训，舞綵称觞岁暮春。"
        ], 
        "title": "蒲母谢太君七十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "积诚能动天，此理难悉究。", 
            "疗疾既无策，刲股岂能救？", 
            "事急天亦穷，神识转昏瞀。", 
            "谬云诚可格，愚孝空蒙诟。", 
            "夫人有高才，智出妇女右。", 
            "胡为屡出此，不脱儒者陋。", 
            "智尽诚乃见，至行世罕觏。", 
            "莫疑天无知，食报在其后。"
        ], 
        "title": "书言母丁夫人传后", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "官帖久纷纭，何处寻用笔。", 
            "墨卿与古人，相见太虚室。"
        ], 
        "title": "又为思缄题所藏二帖 其一", 
        "type": "古风", 
        "yun": "质"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "既以断为连，复以斜为正。", 
            "字字巧相衔，得之法当圣。"
        ], 
        "title": "又为思缄题所藏二帖 其二", 
        "type": "古风", 
        "yun": "敬"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "荷香久乃闻，荷叶气弥满。", 
            "初日加清凉，一碧已照眼。", 
            "涩甘得殊味，袭人千步远。", 
            "深红绝可念，风露凝未散。", 
            "曲桥映高柳，纵望凡几转。", 
            "雨余况无尘，渴障解舌本。", 
            "神清忽坐忘，语妙涉奥衍。", 
            "芙蕖莲菡萏，菂薏字尤典。", 
            "生机何玲珑，造物巧莫阐。", 
            "从人恣谛视，孰究顷刻变。", 
            "岂徒比木樨，意会吾无隐。", 
            "诸君熟《尔雅》，释草卷试展。", 
            "却哂樊川文，女妇喻尤浅。"
        ], 
        "title": "六月十七日挟味荃贻书彦强三贝子园观荷", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "主辱臣不忧，或乃以为快。", 
            "盗臣犹称臣，大盗不以械。", 
            "楚歌殊逼人，耳熟亦无怪。", 
            "忍能扼其吭，毒螫过蜂虿。", 
            "远臣来禁近，力抗甚矣惫。", 
            "梦中天压已，无助理当败。"
        ], 
        "title": "三月初十日夜直 其一", 
        "type": "古风", 
        "yun": "卦"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "大王事獯鬻，勾践亦事吴。", 
            "以此慰吾主，能屈诚丈夫。", 
            "一惭之不忍，而终身惭乎？", 
            "勿云情难堪，且复安须臾。"
        ], 
        "title": "三月初十日夜直 其二", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "天命将安归，要观人所与。", 
            "苟能得一士，岂不胜多许。", 
            "狸守虽写形，聊以辟群鼠。", 
            "持危谁同心，相倚譬蛩駏。"
        ], 
        "title": "三月初十日夜直 其三", 
        "type": "古风", 
        "yun": "语"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "仰观郁彼苍，星斗挂宫阙。", 
            "理乱若不闻，碧海行孤月。", 
            "与人家国事，书空徒咄咄。", 
            "同舟而遇风，何敢望吴越。", 
            "即来忍遽去，插手恐难歇。", 
            "倦甚可入梦，暂息在恍惚。"
        ], 
        "title": "三月初十日夜直 其四", 
        "type": "古风", 
        "yun": "月"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "愧室平生交，子顺才数面。", 
            "披君秋窗图，使我怀难遣。", 
            "赓吴初未识，实重子顺荐。", 
            "三年龙州归，此士不及见。", 
            "与君晚相得，往事积馀恨。", 
            "九原既莫追，短景岂无恋。", 
            "畏庐弄翰墨，言外闻悽叹。", 
            "犹能窗下坐，垂尽勤把玩。"
        ], 
        "title": "庄思缄秋窗感旧图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "翁门萃时贤，而我才一见。", 
            "南皮颇贬翁，吾意不谓善。", 
            "是时帝孤危，其傅先被谴。", 
            "大臣党孝钦，卒至天下乱。", 
            "戊戌膺显擢，实出南皮荐。", 
            "终身不事后，百折意难变。", 
            "暮寒哀此老，旧句在诗卷。", 
            "酹酒前三揖，往事成积恨。"
        ], 
        "title": "四月二十七日孙师郑邀集翁文恭生日分韵得荐字", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "四更月方午，寒彩怯举首。", 
            "太空洞凝碧，粲粲著星斗。", 
            "人间在睡乡，独起吾何有。", 
            "稍怜东方白，世事信难久。", 
            "启明尔何疑，光影且相守。"
        ], 
        "title": "九月二十二日残夜", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "缺月馀半规，烂烂犹至昼。", 
            "玉玦俄成钩，翻出太白后。", 
            "残宵袖手人，不与世竞走。", 
            "先登徒取败，无继欲奚就？"
        ], 
        "title": "二十七日残夜", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "养心莫若澹，可为知者道。", 
            "利欲苟薰心，神智必尽耗。", 
            "热中满天下，学者犹浅躁。", 
            "平生吾竹山，行己有殊操。", 
            "密林置小轩，飞尘不能到。", 
            "犹馀文字业，舍此无所好。", 
            "偶然来旧雨，默对即深造。", 
            "祇愁意非坚，出户还媚灶。"
        ], 
        "title": "多竹山属题澹庵图", 
        "type": "古风", 
        "yun": "号"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "柝声极分明，冒寒行且击。", 
            "不疾亦不徐，远去入寥阒。", 
            "何人为注听，冥漠自效力。", 
            "万死趋功名，未若抱关客。"
        ], 
        "title": "十月初四日残夜 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "兰若初鸣钟，三杵辄小止。", 
            "忽催东方白，百馀犹未已。", 
            "来日行自来，尔意岂难俟。", 
            "牛鸣著盎中，宫声颇盈耳。", 
            "繁霜被屋瓦，欠伸我欲起。"
        ], 
        "title": "十月初四日残夜 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "节庵纵谈微近佞，南皮不语常凝听。", 
            "一言中肯决非阿，坐客论人君独胜。", 
            "当时疆吏迹太骄，士夫气节已寥寥。", 
            "羡君八十真好汉，指日中兴更杖朝。"
        ], 
        "title": "王雪澄八十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "命妇岂能忘国忌，袁氏一门知礼意。", 
            "士夫或不避御名，风义人间真扫地。", 
            "画戟森森燕寝香，寻常歌舞远高门。", 
            "银花火树称觞夕，好向君家庆上元。"
        ], 
        "title": "袁母唐夫人八十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "琼道杨霞举，八十父祖存。", 
            "其父百二十，名曰杨叔连。", 
            "祖名曰宋卿，百有九五年。", 
            "奉使李守忠，太平兴国间。", 
            "邀李诣其家，远祖鸡窠仙。", 
            "状貌若小儿，数代在一门。", 
            "事出《洞微志》，殆非无稽言。", 
            "吾披严氏图，其事媲昔贤。", 
            "夫妇必偕老，异禀疑由天。", 
            "子云仁者寿，岂非人事焉。", 
            "养气兼积善，可使生命延。", 
            "久生阅世乱，空思太平民。"
        ], 
        "title": "严氏三耄耋图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海上有孤月，流光遍人寰。", 
            "世人不知敬，谓月光以寒。", 
            "独有爱月者，中宵起盘桓。", 
            "愿从月入海，万顷轻波澜。", 
            "月光受之日，造化良无端。", 
            "乘时复为日，举世方惊看。", 
            "哀彼无知子，狂迷在其肝。", 
            "孰能回日月，愚智还相安。"
        ], 
        "title": "十月初十日贵州丸舟中夜起", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世固无忠臣，孝子亦难得。", 
            "孝行天所佑，神鬼助破敌。", 
            "天津四战地，无险焉可扼？", 
            "置阵当通衢，雷部隋指击。", 
            "贼来碎于此，骈死若山积。", 
            "元戎整以暇，将士自尽力。", 
            "逆竖贯满盈，天道所必殛。", 
            "号为名教战，论者犹叹惜。", 
            "一朝收京师，何人能草檄？"
        ], 
        "title": "李景林讨冯玉祥战于杨村大破之（李事母孝）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "文正利己而损人，文襄抑人而扬己。", 
            "惟有益阳真可师，肝胆照人古无比。", 
            "士夫排挤习至陋，心地尘汗欠磨洗。", 
            "不求不忮如此难，先行其言竟谁是？"
        ], 
        "title": "士夫二首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世人扼腕誇改革，破壁奋飞孰能测？", 
            "奔驰举国若癫狂，富贵傥来果相逼。", 
            "都将此事让年少，默抚头颅独叹息。", 
            "老翁窃喜郗嘉宾，欲觅杨风安可得？"
        ], 
        "title": "士夫二首 其二", 
        "type": "古风", 
        "yun": "职"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "老胡行卖饼，发声如长吁。", 
            "必有家国恨，变形为贩夫。", 
            "北风扬市尘，冰霰悬髭须。", 
            "劳瘁曾不避，似非求全躯。", 
            "燕赵多奇士，岂皆藏狗屠。", 
            "众中试物色，支离惟迂儒。", 
            "中宵起待旦，日出趋路隅。", 
            "自哀且相念，吾其斯人徒。"
        ], 
        "title": "老胡", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "乙酉津游主罗氏，尺盦几道善谈理。", 
            "移居幕府才数月，唯有晦若共卧起。", 
            "四十年来历千劫，今年度岁乃在此。", 
            "虞渊寒日几追随，徒抱殷忧思有启。", 
            "人日栩楼能召客，一时避乱多名士。", 
            "回首前尘涌万哀，罗严李于并为鬼。", 
            "眼中之人吾老矣，世难滔天何所止。", 
            "酒行举坐各悲歌，陈郭诗翁谁敢拟？"
        ], 
        "title": "人日栩楼宴集分韵得启字", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昔人梦蝶喻其适，双蝶何来伴易箦。", 
            "灵真脱茧欲飞扬，想见离尘生羽翼。", 
            "一念休持八十年，好生积善贯华颠。", 
            "极天兵火无边劫，不爱逍遥是散仙。"
        ], 
        "title": "孙母蝶异", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "小山丛桂，问淹留，何意空歌招隐。", 
            "自见淮南，佳客散，鸡犬都沾仙分。", 
            "碧海三尘，白云孤抱，不羡灵飞景。", 
            "仙才谁惜，世閒空舐丹鼎。", 
            "我亦大鹤天边，数峰危啸，一觉松风枕。", 
            "三十六鸥盟未远，独立沧江秋影。", 
            "词赋哀时，湖山送老，吟望吴枫冷。", 
            "梅根重醉，旧狂清事能领。"
        ], 
        "title": "念奴娇 甲辰仲夏，半塘老人过江访旧，重会吴皋，感遇成歌，以致言叹不足之意。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "云物凄清秋满湖，遗愁梦落故宫梧。", 
            "西江终古无情碧，送了鸱夷便沼吴。", 
            "烟草迥，水禽呼。", 
            "越溪寒雨战菰蒲。", 
            "扁舟赚得西施去，枉费良金写作图。"
        ], 
        "title": "鹧鸪天 胥口是范蠡从入五湖处，秋夕览古有怀。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "灯市星阑，桥浜雪老，伤春倦赋登临。", 
            "旧燕重逢，十年犹自巢林。", 
            "渡江柳眼青如许，见故人、江上愁心。", 
            "感前尘，珠箔寒飘，镜缕颓侵。", 
            "东风又绿离忧草，记捐芳楚佩，题泪吴襟。", 
            "梦冷铜驼，可怜人事俱沉。", 
            "五湖未了扁舟兴，怕乱愁、还比花深。", 
            "掩园扉，行药归来，一枕春阴。"
        ], 
        "title": "高阳台", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "细语檐禽破晓霏，竹声凉翠梦先知。", 
            "酒醒一枕红兰泪，染取蛮笺剩写诗。", 
            "幽事浅，世情稀。", 
            "閒花飞尽见高枝。", 
            "一春雨横风狂过，绿遍池塘无是非。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "旧寒如水，波织帘花碎。", 
            "小雨樱桃红涨地，犹是去年天气。", 
            "贪眠笑比吴蚕，东风醒醉长兼，判却一春怊怅，为谁肠断江南。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夕阳旧苑，又过客、曼歌离黍。", 
            "想云近仙居，香昏龙气，空锁千门榜署。", 
            "漫说长安，堪西笑尽，梦逐京尘飞去。", 
            "嗟殿柳、燕归宫槐，蝉断暗闻铃语。", 
            "前度。", 
            "画轮移雉，玉阶班鹭。", 
            "看地转天回，终南古黛，不减西山翠妩。", 
            "汉月悬秋，秦云媚晚，销得楚狂题句。", 
            "但暗忆、彩笔曾干，气象白头非故。"
        ], 
        "title": "二郎神 和湘绮翁西安北苑题壁", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "晚帘阴。", 
            "又韶红换景，兰药已抽簪。", 
            "芳援疏篱，珍丛叠架，天似残醉沈沈。", 
            "乍过雨、樱桃烂熟，款好语、檐际下幽禽。", 
            "旧赏林亭，俊游群屐，呼酒谁临。", 
            "还念庾郎憔悴，托临江故宅，倦赋愁心。", 
            "蓱迹鸥轻，松巢鹤老，尘外吟境堪寻。", 
            "待新句、琅玕遍刻，有清籁、相和冷敲金。", 
            "写入溪山画图，闭户云深。"
        ], 
        "title": "一萼红 春馀夏始，园卉向残，檐果垂熟，绿阴如梦，旧雨不来，即事和白石此解以寓兴。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "竹隔桥南，有竹里、人家小葺。", 
            "依约似，浣花门径，数椽幽僻。", 
            "居近梅家西市隐，补吟桂树东城植。", 
            "念岁寒，何意老江村，今非昔。", 
            "怀旧隐，三高宅，空遐慕，五噫客。", 
            "叹百年，枯菀一般陈迹。", 
            "归燕犹寻斜日垒，閒鸥且占沧波席。", 
            "待到门，春涨棹歌来，渔榔集。"
        ], 
        "title": "满江红", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "诗骨裁花，酒香行药，径曲苍苔埋步。", 
            "暗烛吹烟，冷篝销雪，愔愔晚寒帘户。", 
            "甚梦也和天瘦，空阶夜还雨。", 
            "悄吟绪，占吴根、小城一角，墙柳外、依约远山黛妩。", 
            "絮捲陌尘飞，放东风、莺燕无主。", 
            "故国楼台。", 
            "映沧波、空剩歌舞，怕雕阑都换，更倚伤春高处。"
        ], 
        "title": "法曲献仙音 园居春尽病起闻雨述怀", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "水竹依稀濠上园，苍烟五亩绝尘喧。", 
            "半床落叶书连屋，一雨飘花船到门。", 
            "寒事早，恋清尊。", 
            "狸奴长伴夜毡温。", 
            "老来睡味甜于蜜，烂嚼梅花是梦痕。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "山送月来，水漂花出，一片吴墟焦土。", 
            "坡陀衰草下牛羊，镇苍凉、废谯沈鼓。", 
            "青芜漫赋。", 
            "叹残霸、都倾一顾。", 
            "话遗尘、有故宫归燕，伤心高处。", 
            "登临阻。", 
            "玉槛瑶梯，梦断香屧步。", 
            "只馀秋色过墙来，做愁颦、岫眉当户。", 
            "霜笳暗度。", 
            "恁吹彻、觚棱无主。", 
            "剩荒丘，夜夜啼乌更苦。"
        ], 
        "title": "西子妆慢", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一濠剩绿，有当年、西子淩波尘影。", 
            "分得香溪三尺玉，曾试春风宫锦。", 
            "仙步翩鸿，艳歌浮鹢，转烛空明镜。", 
            "漂花暮水，绕城犹作荒哽。", 
            "休问金姆桥边，沧波故苑，游鹿苔蹊冷。", 
            "越网千丝肠共断，输与菱娃烟艇。", 
            "疏蓼栖。", 
            "霜，衰荷战雨，门外秋光迥。", 
            "渔矶分席，隔篱时唤清饮。"
        ], 
        "title": "锦帆泾", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一雨添花作地衣，伤春春不见，梦依稀。", 
            "吴蚕犹续去年丝，相思老，休织断肠词。", 
            "酒醒昔游非，西园题恨处，几斜晖。", 
            "扁舟心事白鸥知，清风过，长扫竹间扉。"
        ], 
        "title": "小重山令", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "醉枕销凉，吟笺度日，枉抛心力。", 
            "洒袂清风，苔扉款深碧。", 
            "凉蟾似水，还解伴、江城秋客。", 
            "沈寂，留坐桂丛，忆年时游息。", 
            "萧条巷陌，踏叶回廊，题愁乱红藉。", 
            "相思梦老海国，望云北。", 
            "料得旧盟鸥鹭，省惯倦游来历。", 
            "奈后逢良夜，空照屋梁颜色。"
        ], 
        "title": "惜红衣 中秋夜，彊村翁蹋月见过，秋花宛娈，襟韵清浃，因和白石自制无射宫一曲兼寄伯宛舍人沪上。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "别梦催秋，游情展日，倦吟馀力。", 
            "听雨残尊，檐花汎湘碧。", 
            "书期间阻，空伫想、淞滨幽客。", 
            "音寂，江燕晚栖，觅巢林休息。", 
            "京尘故陌，满眼骄云，诗狂久声藉。", 
            "飘零恨似去国，旷南北。", 
            "可忆乱离山水，老境不堪重历。", 
            "算压装缃素，添作一江行色。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "玩月来时，乘涛去日，试帆风力。", 
            "倦卧沧江，淞波剪愁碧。", 
            "吴缣换句，频寄慰、东园书客。", 
            "萧寂，吟伴岁寒，却移枝栖息。", 
            "花蹊柳陌，旧赏亭池，苔茵翠堪藉。", 
            "佳邻买断水国，小桥北。", 
            "漫说五湖三亩，林下几人身历。", 
            "趁冷枫题醉，不羡隔墙春色。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "旧思停云，高歌送日，感秋颓力。", 
            "隔雨江楼，冥鸿怨遥碧。", 
            "兰茳泪把，凭寄赠、长安游客。", 
            "凄寂，诗梦倦寻，说风流都息。", 
            "铜驼广陌，粉醉金迷，狂尘总陵藉。", 
            "羁吟眷念上国，海山北。", 
            "耐得一丘吾老，不数十洲飏历。", 
            "但岁寒尊俎，谁赏菊丛佳色。"
        ], 
        "title": "惜红衣 岁晚有怀继歌以写", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "侧帽高秋，题襟胜日，旧狂才力。", 
            "倦赋登楼，松关卧荒碧。", 
            "江空岁晚，天付与、樵风园客。", 
            "清寂，沧海梦还，觉龙吟波息。", 
            "珠尘绮陌，栖老年芳，如今草堪藉。", 
            "高楼望断旧国，渺西北。", 
            "依约废陂衰柳，犹识越兵来历。", 
            "对小城烟树，红入夕阳无色。"
        ], 
        "title": "惜红衣 泾上幽居，览古悲秋，有江山摇落之感，叠用旧韵寄慨于言。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "断阕吟秋，连筒计日，费人歌力。", 
            "怨叠清商，衰兰荐寒碧。", 
            "旗亭旧价，空送老、江南词客。", 
            "幽寂，云水唱酬，托微波通息。", 
            "苔钱万陌，买尽閒愁，伤秋鬓蓬藉。", 
            "青芜梦绕旧国，雁行北。", 
            "漫忆十年尘事，沧海几回亲历。", 
            "赋桂丛招隐，分半石芝山色。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "故家乔木，门巷桥通市。", 
            "市隐有林峦，记听秋，冷枫疏绮。", 
            "定巢新燕，胥宇报先声，轻梦占，旧楼台，解道迁莺喜。", 
            "红梅一曲，词客风流地。", 
            "霜叶胜花妍，算吴歌，好音能继。", 
            "渔樵争席，输与海鸥閒，秋色里，许平分，早办为邻计。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "金陵山似梦千层，永忆平生顾子朋。", 
            "卷裹交期犹款洽，酒边意气自瞢腾。", 
            "存亡默契馀名节，人物销沈阅废兴。", 
            "却为君诗惭北海，祇将高卧比陈登。"
        ], 
        "title": "答顾寿人祖彭见赠", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "屈指相从岁月长，才如一梦觉旋亡。", 
            "心头常贮疑随影，遗照时看悟异乡。", 
            "往事讵忘非往日，馀生未尽祇馀伤。", 
            "残宵独语先归者，留阅人间更几场。"
        ], 
        "title": "庚午二月初九夜", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "莫忘人日约花朝，九十韶光已半销。", 
            "吟社何妨期酒肆，词流最喜共春宵。", 
            "挥毫易动承平感，纵饮犹堪块垒浇。", 
            "揽辔澄清定谁属，相看霜鬓未全凋。"
        ], 
        "title": "花朝饮东兴楼", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "江去泉留见此祠，沧桑满目不堪思。", 
            "存亡同负千秋业，埋没空哀一世奇。", 
            "两点金焦残梦断，廿年吴会再来迟。", 
            "含豪回忆平生语，寂寞犹馀地下知。"
        ], 
        "title": "王彦和求题中泠泉图卷今为王可庄祠", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "廿年沧海尚横流，失笑童蒙匪我求。", 
            "一任时贤许牛后，谁从邺下数龙头。", 
            "试看饥渴归心易，小待桑榆反掌收。", 
            "祇有二峰能见忆，思君端欲赋重游。"
        ], 
        "title": "和山本悌二郎见怀元韵", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "斯丘聊得暂婆娑，正是原头夕照过。", 
            "高阜蟠龙回草色，密林泻绿入池波。", 
            "俊游谁辨閒中味，愚叟犹堪劳者歌。", 
            "却念旧京颖滨老，祇凭花事坐销磨。"
        ], 
        "title": "西园 端午", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "天回朔漠作神京，国老冬来举世惊。", 
            "八十五龄真好汉，重阳半月见耆英。", 
            "中兴方略资长策，北地雄豪待主盟。", 
            "细楷清诗时一出，知公不减旧心情。"
        ], 
        "title": "韬庵太傅八十五岁生日（九月廿三日）", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "壮年犹记戍南荒，晚向空桐惜鬓霜。", 
            "自窜岂甘作遗老，独醒谁与遣重阳？", 
            "菊花未见秋无色，雁信常迟海已桑。", 
            "定有馀黎思故主，登高试为叩苍苍。"
        ], 
        "title": "题西村真琴博士所写满蒙草类虫类二卷 其三", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "忽忽残年过七旬，岂能忘患欲忘身。", 
            "榻旁未可容鼾睡，海内谁云等比邻。", 
            "聊以神州喻唇齿，忍看诸夏废君臣。", 
            "韬翁老去名尤重，应仗新诗悟国人。"
        ], 
        "title": "和韬庵留别韵", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "辽左观天星已回，倒悬未解事堪哀。", 
            "人心渐悔机应转，残局谁收劫又来。", 
            "欲以功名付豪杰，待看宇宙洗氛埃。", 
            "老夫依旧穷生活，腐鼠鹓雏莫浪猜。"
        ], 
        "title": "除夕", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "丧我焉知质在亡，空教白日照仓皇。", 
            "遭逢殊异谋中绝，魂魄何之气自强。", 
            "怪事有时书咄咄，残春不奈送堂堂。", 
            "关张无命肠堪断，顿足喑呜泪几行。"
        ], 
        "title": "残春", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "暮年杨业竟舆尸，云代威名自一时。", 
            "破敌何殊逐雉兔，望风曾说避旌旗。", 
            "晚途供奉成遗老，垂死英雄有骏姿。", 
            "霜月漫天冰作涕，喑呜犹绕李陵碑。"
        ], 
        "title": "上海旧作 观小叫天演碰碑（辛亥后）", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "楼头山色漾江光，鱼麦丰饶见此乡。", 
            "地秀可知兴学易，乱平应觉卜居良。", 
            "欲凭礼乐移伦薄，莫遣潢池苦跳梁。", 
            "他日弦歌闻百里，老夫游处定难忘。"
        ], 
        "title": "吉林", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "甚欲从君话武昌，追思建业转栖惶。", 
            "行年八十垂垂老，入梦千重处处忘。", 
            "此日神京能把手，半生浩劫莫回肠。", 
            "还乡傥得如人愿，且认并州作故乡。"
        ], 
        "title": "陈立村八十诗", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "雪后重阳夕照明，高台纵目俯神京。", 
            "平原已觉山川伏，投老翻教岁月轻。", 
            "燕市再游非浪语，异乡久客独关情。", 
            "西南豪杰休相厄，会遣遗民见后清。"
        ], 
        "title": "九日文教部登高", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "英豪当代兴登堡，名节千秋听水楼。", 
            "并世天教系王室，一时人望重神州。", 
            "趋朝心尚凌风雪，绝席班应隔辈流。", 
            "长白中兴山万垒，试凭紫气候青牛。"
        ], 
        "title": "韬庵八十六岁生日", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "此局端堪称意无，疲民广漠暂枝梧。", 
            "天心或欲收残劫，王道何妨起一隅。", 
            "尹也就汤应得所，禹之行水定非愚。", 
            "西南亿兆当谁寄，悉绝乾坤老腐儒。"
        ], 
        "title": "腐儒 六月九日", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "转绿回黄讶绣纹，温黁鼻观已微闻。", 
            "味寻甘露酣初證，韵绝醇醪逞半醺。", 
            "荔子先驱肤绰约，木瓜永好思氤氲。", 
            "欲将哈密论风调，舌本仙凡岂易分。"
        ], 
        "title": "香瓜", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "劫馀文物久销沈，忽枉新篇惬素襟。", 
            "在远披函情已达，相逢倾盖意殊深。", 
            "文书遮眼频投笔，尘土填胸欲废吟。", 
            "可笑杜陵怀稷契，三年尸位定何心。"
        ], 
        "title": "和朝鲜朴荣哲韵", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "天外飞翔莫计程，登高谁忆旧诗名。", 
            "半生重九人空许，七十残年世共轻。", 
            "晚倚无闾看禹域，端回绝漠作神京。", 
            "探囊馀智应将尽，却笑南归计未成。"
        ], 
        "title": "九日", 
        "type": "律诗", 
        "yun": "庚"
    }, 
    {
        "author": "郑之侨", 
        "era": "清", 
        "subtype": null, 
        "text": [
            "竹瓦天昏鼓声死，衔须喷贼贼魄褫。", 
            "生不食尔鬼食尔，呜呼明威真壮士。", 
            "郎君缟衣拔刀起，大呼杀贼发植指。", 
            "先斩蚁祖后及蚁，何物蛮种乃生此。", 
            "一骨鞭尔一万箠，归告其父酹贼髓。", 
            "去扫红土变赤水，呜呼佥事真孝子。", 
            "我观《壮义勒》，掩卷三叹息。", 
            "当年渝播失复得，论功大半袁氏力。", 
            "岂独夷鼎照乡国，况闻入道平阳时，明威伯子勋已奇。", 
            "水牛塘边大酣战，至今名著学语儿。", 
            "忠孝之气钟一氏，此勒与天同不毁。", 
            "呜呼国家多得袁氏父若子，安有四海金瓯破张李。"
        ], 
        "title": "题壮义勒", 
        "type": "古风", 
        "yun": null
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "迎年红紫斗春风，四季花开浥露丛。", 
            "未字女儿休折采，王昌只在此墙东。"
        ], 
        "title": "风物吟 其一", 
        "type": "绝句", 
        "yun": "东"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "花鼓俳优闹上元，管弦嘈杂并销魂。", 
            "灯如飞盖歌如沸，半面佳人恰倚门。"
        ], 
        "title": "风物吟 其二", 
        "type": "绝句", 
        "yun": "元"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "宜雨宜晴三月三，糖浆草粿列先龛。", 
            "凤头龙尾衣衫摆，踏遍郊坰酒已酣。"
        ], 
        "title": "风物吟 其三", 
        "type": "绝句", 
        "yun": "覃"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "海港龙舟夺锦标，缠头三五错呼么。", 
            "行看对对番童子，嘴里弹琴鼻里箫。"
        ], 
        "title": "风物吟 其四", 
        "type": "绝句", 
        "yun": "萧"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "六月家家作半年，红团糖馅大于钱。", 
            "娇儿痴女频欢乐，金鼓叮鼕嚷暑天。"
        ], 
        "title": "风物吟 其五", 
        "type": "绝句", 
        "yun": "先"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "今宵牛女度佳期，海外曾无鹊踏枝。", 
            "屠狗祭魁成底事，结缘煮豆始何时。"
        ], 
        "title": "风物吟 其五", 
        "type": "绝句", 
        "yun": "支"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "香烟缥缈绕盂兰，果号菩提佛顶盘。", 
            "普度无遮观自在，纸灯夜静散波澜。"
        ], 
        "title": "风物吟 其六", 
        "type": "绝句", 
        "yun": "寒"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "夺采抡元喝四红，月明如水海天空。", 
            "野桥歌吹音寥寂，子夜挑灯一枕风。"
        ], 
        "title": "风物吟 其七", 
        "type": "绝句", 
        "yun": "东"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "囊萸载酒啖槟榔，处处登高屐齿忙。", 
            "黄菊正开秋未老，满天纸鹞竞飞扬。"
        ], 
        "title": "风物吟 其八", 
        "type": "绝句", 
        "yun": "阳"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "一阳初动岁初添，地暖长春不裹棉。", 
            "糯米为丸黏饷耗，日中视晷卜丰年。"
        ], 
        "title": "风物吟 其九", 
        "type": "绝句", 
        "yun": "先"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "纸马幢幡送灶神，山肴野簌杂前陈。", 
            "厨门长幼交罗拜，频祝休言辣臭辛。"
        ], 
        "title": "风物吟 其十", 
        "type": "绝句", 
        "yun": "真"
    }, 
    {
        "author": "郑大枢", 
        "era": "清", 
        "subtype": "七言绝句", 
        "text": [
            "宰鸭书符压岁凶，松盆燎火煖芙蓉。", 
            "千茎爆竹通宵响，贾岛精神酒一钟。"
        ], 
        "title": "风物吟 其十一", 
        "type": "绝句", 
        "yun": "冬"
    }, 
    {
        "author": "郑人瑞", 
        "era": "清", 
        "subtype": "七言律诗", 
        "text": [
            "挽粟飞刍未是功，儒臣更效武臣忠。", 
            "死心久寄青灯下，生气常留白刃中。", 
            "报国精灵依蜀土，思亲魂魄到辽东。", 
            "翻教竹马空迎像，民恸遥天泪洒风。"
        ], 
        "title": "俚言恭挽晋赠中宪大夫崇庆州牧理斋常老先生殉节实录 其一", 
        "type": "律诗", 
        "yun": "东"
    }, 
    {
        "author": "郑人瑞", 
        "era": "清", 
        "subtype": "七言律诗", 
        "text": [
            "精忠自古本忘身，何待频题赴难辰。", 
            "稽首虽辞臣命尽，挥戈尚使国威伸。", 
            "弥添岭上关山壮，不独溪旁庙宇新。", 
            "当日睢阳须鬼击，先生犹及戮蛮人。"
        ], 
        "title": "俚言恭挽晋赠中宪大夫崇庆州牧理斋常老先生殉节实录 其二", 
        "type": "律诗", 
        "yun": "真"
    }, 
    {
        "author": "郑经", 
        "era": "清", 
        "subtype": null, 
        "text": [
            "燕京峨峨兮，易水悠悠。", 
            "思宗御极兮，大势横流。", 
            "皇赫斯怒兮，客魏虔刘。", 
            "阉党劋尽兮，贤相旁求。", 
            "皇纲再正兮，旁无赞助宸衷独断之嘉猷。", 
            "敷王道之荡荡兮，不刚而不柔。", 
            "真勤政而爱民兮，宜平治而垂旒。", 
            "何期数之屯兮，凶胡杀掠，致民穷为流贼之由。", 
            "初起扑灭兮，易策易筹。", 
            "将相视如疥癣兮，剿抚之计不讲求。", 
            "一任其东西驰突兮，固位卒岁而优游。", 
            "精神全注于缺之美恶兮，贿不足是忧。", 
            "情面多而担当少兮，九伐之政不修。", 
            "前有病贤误国温薛兮，继以好货庸懦之陈周。", 
            "卒至冠虏交讧兮，犹交相蒙蔽而勿置可否。", 
            "所以纵成凶焰滔天兮，实群臣之寡谋。", 
            "最可痛十七载圣皇兮，苦身孤立而焦愁。", 
            "竟遭千古未有之惨兮，抱长恨于寇雔。", 
            "寡人嗣位兮，赍志未酬。", 
            "每与群公道及兮，伤悲而涕泪难收。", 
            "将区区之愚忠直兮，同心同德赋同仇。", 
            "倘皇灵降鉴兮，庶不我尤。"
        ], 
        "title": "三月八日宴群公于东阁道及崇弘两朝事不胜痛恨温周马阮败坏天下以致今日胡祸滔天而莫能遏也爰制数章志乱离之由云尔 其一", 
        "type": "古风", 
        "yun": "尤"
    }, 
    {
        "author": "郑经", 
        "era": "清", 
        "subtype": null, 
        "text": [
            "钟山巍巍兮，长江洋洋。", 
            "圣安监国兮，旋正位于南京。", 
            "内有史阁部之忠恳兮，外有黄靖国之守危疆。", 
            "苟用人尽当其职兮，岂徒继东晋南宋之遗芳。", 
            "胡乃置贤奸于不辨兮，罢硕辅而宵小用张。", 
            "付万机于马阮兮，致宁南之猖狂。", 
            "任四镇之争夺相杀兮，不闻不问而刑赏无章。", 
            "妙选之使四出兮，既酗酒而复作色荒。", 
            "慨半壁之江南兮，已日虑于危亡。", 
            "元首何昏昏兮，股肱弗良。", 
            "庶事之丛脞兮，安得黎庶之安康。", 
            "陈、马使北而无成兮，竟延胡寇以撤防。", 
            "谋国责如是之乖剌兮，俾腥膻泛滥于四方。", 
            "致黄唐之冑裔兮，尽彳亍而彷徨。", 
            "贤人之不甘污辱兮，蹈东海而远飏。", 
            "痛恨奸谄遗害无穷兮，迨今兹而强胡焰方长。"
        ], 
        "title": "三月八日宴群公于东阁道及崇弘两朝事不胜痛恨温周马阮败坏天下以致今日胡祸滔天而莫能遏也爰制数章志乱离之由云尔 其二", 
        "type": "古风", 
        "yun": null
    }, 
    {
        "author": "郑经", 
        "era": "清", 
        "subtype": null, 
        "text": [
            "昔与君别离，杨柳绿依依。", 
            "今我来相思，雨雪已霏霏。", 
            "岁月易如驰，音书一何稀。", 
            "相隔万馀里，何从知音徽。", 
            "朝愁南浦云，暮惊孤雁飞。", 
            "思君寝不寐，皓月透素帏。", 
            "中夜起踯躅，自屋霜四围。", 
            "芳年度华月，良人归不归。"
        ], 
        "title": "效行行重行行", 
        "type": "古风", 
        "yun": "微"
    }, 
    {
        "author": "郑经", 
        "era": "清", 
        "subtype": null, 
        "text": [
            "皎皎明月光，烈耿银河凉。", 
            "牵牛为之阻，织女以徬徨。", 
            "相隔复几许，欲渡河无梁。", 
            "旧愁未能释，新思萦其肠。", 
            "玉泪和秋风，盈盈遥相望。"
        ], 
        "title": "效迢迢牵牛星", 
        "type": "古风", 
        "yun": "阳"
    }, 
    {
        "author": "郑经", 
        "era": "清", 
        "subtype": null, 
        "text": [
            "琼蕊何峨峨，郁彼山之阿。", 
            "采采盈怀袖，郁郁思谁何。", 
            "怅望故闾里，冷冷归云过。", 
            "归云不寄音，踯躅发悲歌。"
        ], 
        "title": "效涉江采芙蓉", 
        "type": "古风", 
        "yun": "歌"
    }, 
    {
        "author": "郑成功", 
        "era": "清", 
        "subtype": null, 
        "text": [
            "西山何其峻，巉岩暨穹苍。", 
            "藤垂涧易涉，竹密径微凉。", 
            "烟树绿野秀，春风草路香。", 
            "乔木倚高峰，流泉挂壁长。", 
            "涛声怡我情，松风吹我裳。", 
            "静闻天籁发，忽风林禽翔。", 
            "夕阳在西岭，白云渡石梁。", 
            "巘崿争突兀，青翠更苍茫。", 
            "兴尽方下山，归鸟宿池旁。"
        ], 
        "title": "暮春三月至虞山谒受之师同游剑门", 
        "type": "古风", 
        "yun": "阳"
    }, 
    {
        "author": "郑成功", 
        "era": "清", 
        "subtype": null, 
        "text": [
            "孟夏草木长，林泉多淑气。", 
            "芳草欣道侧，百卉皆郁蔚。", 
            "乘兴快登临，好风袭我襟。", 
            "濯足清流下，晴山转绿深。", 
            "不见樵父过，但闻牧童吟。", 
            "寺远忽闻钟，杳然入林际。", 
            "声荡白云飞，谁能窥真谛。", 
            "真谛不能窥，好景聊相娱。", 
            "相娱那几何，景逝曾斯须。", 
            "胡不自结束，入洛索名姝。"
        ], 
        "title": "越旬日复同孙爱游桃源涧", 
        "type": "古风", 
        "yun": null
    }, 
    {
        "author": "邓繁祯", 
        "era": "清", 
        "subtype": "五言律诗", 
        "text": [
            "隐几人愁坐，夜分暑气消。", 
            "乍凉霜有信，久旱海无潮。", 
            "蕉老心空卷，蒲荒鬓共凋。", 
            "岁时闰后早，秋事已萧条。"
        ], 
        "title": "秋日", 
        "type": "律诗", 
        "yun": "萧"
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "深院莺啼春昼悄。", 
            "半生心事伤怀抱。", 
            "年年芳树又舒荣，何事韶华空自老。", 
            "重帘外，游蜂绕。", 
            "落花满地无人扫。", 
            "残红片片逐东风，愁里哪知春色好。"
        ], 
        "title": "鹧鸪天 春日偶成（见《东皋诗馀》）", 
        "type": "词", 
        "yun": null
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "秋宵永。", 
            "纱窗明月微留影。", 
            "微留影。", 
            "倚栏独坐，夜深人静。", 
            "阶前纬络声难听。", 
            "海棠倚石梧风冷。", 
            "梧风冷。", 
            "几多秋色，凄凉幽景。"
        ], 
        "title": "忆秦娥 秋夜", 
        "type": "词", 
        "yun": null
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "怅望秋云还似旧。黄菊依然清瘦。", 
            "闷折亭前柳。伤心泪湿罗衫袖。", 
            "记得高堂同载酒。极目湖山明秀。", 
            "往事难回首。新愁旧恨空消瘦。"
        ], 
        "title": "惜分飞 秋日送谷贻二弟出游", 
        "type": "词", 
        "yun": null
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "残月斜穿槅子明。", 
            "谁家乃作断肠声。", 
            "无端心绪最关情。", 
            "风动罗帏惊好梦，披衣重起正三更。", 
            "蕙兰露湿暗香生。"
        ], 
        "title": "浣溪沙 月夜闻笛", 
        "type": "词", 
        "yun": null
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "恸难支。苦难支。", 
            "抱恨终天永日思。蓼莪废咏时。", 
            "心如痴。意如痴。", 
            "伶仃馀息已如丝。伤心只自知。"
        ], 
        "title": "长相思 忆先大人", 
        "type": "词", 
        "yun": null
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "风动黄花影乱。", 
            "月上纱窗一半。", 
            "夜坐觉寒生，烛尽香残梦断。", 
            "人倦。", 
            "人倦。", 
            "怕听哀鸿啼怨。"
        ], 
        "title": "如梦令 秋夜", 
        "type": "词", 
        "yun": null
    }, 
    {
        "author": "邓繁桢", 
        "era": "清", 
        "subtype": null, 
        "text": [
            "陌上绿杨如旧。", 
            "人共梅花俱瘦。", 
            "病起已无聊，又是困人时候。", 
            "长昼。", 
            "长昼。", 
            "风送隔帘香透。"
        ], 
        "title": "如梦令 初春", 
        "type": "词", 
        "yun": null
    }, 
    {
        "author": "邓裴", 
        "era": "清", 
        "subtype": "七言律诗", 
        "text": [
            "鼹腹相需本不多，衡门两板带溪河。", 
            "楚人服食优兰菊，山鬼衣裳秀薜萝。", 
            "满壁烟霞游岳记，百年寤寐《考槃》歌。", 
            "庙堂不少夔龙佐，敢与清时补涧阿。"
        ], 
        "title": "呈邑令辞博学鸿词之命", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "阊阖鹓班玉笋联，如何诸佛亦朝天？", 
            "云车风马家家送，卯酒辛盘度度虔。", 
            "乞奏绿章香一缕，拈投杯珓酒当筵。", 
            "邮程计汝无多日，只在新年接旧年。"
        ], 
        "title": "送神迎神作", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "音书久已断文鳞，今日刀环幸再亲。", 
            "一十三年沉苦海，二千馀里作劳薪。", 
            "西江流水难销恨，南国归帆许问津。", 
            "从此家乡长聚首，赢他遗骨瘗边尘。"
        ], 
        "title": "罗兼三（登榜）自豫章归", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "为底踆乌岁月催，挥戈莫挽夕阳回。", 
            "关心此后情难了，触目当前志已灰。", 
            "老得馀閒庸是福，身能早退拙为媒。", 
            "悠悠世事凭谁料，剥复盈亏任去来。"
        ], 
        "title": "叹老", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "蓬门寂寂久张罗，兀坐如僧奈老何！", 
            "已分閒云容我懒，可怜短墨当人磨。", 
            "春来欲访梅花讯，梦醒初听鸟雀歌。", 
            "如此韶华聊自遣，敢云托体并山阿？"
        ], 
        "title": "遣闷", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "当知贻厥起寒儒，凿砚为田得食租。", 
            "毕世俭勤尝薤韭，千秋俎豆盼枌榆。", 
            "刊碑父老谈名姓，遗矱儿孙谨步趋。", 
            "犹记弥留清白语，传家即此是良图。"
        ], 
        "title": "述德", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "竟化铜山作铁钱，一文偿十百偿千。", 
            "度支已告脂膏竭，阿堵无殊品质悬。", 
            "如此六州真铸错，可怜九府欲通权。", 
            "从今万选何人重，却对泉刀一黯然。"
        ], 
        "title": "铁钱", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "牛眠欲卜几盘桓，劫火连天泪暗弹。", 
            "生有宝田传世在，死无石椁护身难。", 
            "一坏骨肉仍同穴，百代衣冠择所安。", 
            "此后儿孙应稍慰，天长地久共漫漫。"
        ], 
        "title": "改葬先茔", 
        "type": "律诗", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "小斋梅柳斗韶光，各自争春各擅长。", 
            "柳竟让梅花掩映，梅犹输柳叶青苍。", 
            "有花无叶徒誇艳，有叶无花自逞狂。", 
            "好是人工能补缀，移将花叶两相当。"
        ], 
        "title": "咏斋中梅柳", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "春光艳说到元宵，为底观灯更寂寥？", 
            "无复鱼龙喧百戏，谁看蹴鞠转三桥？", 
            "祈男柑向龛前乞，听卜香藏袖里烧。", 
            "此是海邦今夕景，不妨记取作风谣。"
        ], 
        "title": "元宵感事", 
        "type": "律诗", 
        "yun": "萧"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "四十年来惠爱遗，馨香始报未嫌迟。", 
            "竞传循吏堪留传，为记前尘倍去思。", 
            "一代名尊司户竹，千秋泪坠岘山碑。", 
            "可知直道人心在，召杜应为后起师。"
        ], 
        "title": "司马薛耘庐（志亮）、李信斋（慎彝）、曹怀朴、曹馥堂四公遗爱在民，余捐金奉栗主与娄秋槎司马（云）同祀于书院敬业堂，诗以志之", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "古稀只隔一年期，矍铄全凭口福贻。", 
            "傲骨本难腰委折，衰躯未藉杖扶持。", 
            "名归画饼终何用，梦破炊粱敢自痴。", 
            "造物予閒兼予健，老翁尚忆放翁诗。"
        ], 
        "title": "閒健二首 其一", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "晚景真无一事娱，得邀閒健度桑榆。", 
            "河山非昔交游少，朋辈无多笑语孤。", 
            "每欲倾杯愁量窄，偶思对局怕棋输。", 
            "不如还把残书看，到老依然是故吾。"
        ], 
        "title": "閒健二首 其二", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "孤山隔断软红尘，冷淡生涯铁石人。", 
            "尽洗铅华空色相，独留雪月见精神。", 
            "接䍦倒著谁过访，茅屋相依不厌贫。", 
            "信是百花头上占，白衣能酿万家春。"
        ], 
        "title": "白梅花", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "幡花龙伞玉京山，载鬼驱车簇市阛。", 
            "堪笑冕旒争一饱，大难桎梏赎千锾。", 
            "丹青磨灭麟空绘，华表荒凉鹤未还。", 
            "鼎食钟鸣都往事，可怜袍笏尚人间。"
        ], 
        "title": "盂兰盆词十首 其一", 
        "type": "律诗", 
        "yun": "删"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "十万青蚨撒手哀，曾无富贵到泉台。", 
            "舍身瓦器终求蜜，敌国铜山总化灰。", 
            "甲乙何人操鬼簿，卵胎有劫付轮回。", 
            "纸钱今夕新盈贯，莫便揶揄作态来。"
        ], 
        "title": "盂兰盆词十首 其二", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "馁魂窣窣逐良辰，犹是烟蓑雨笠身。", 
            "甘露可能沾白骨，火坑暂许咽青唇。", 
            "田园笋蕨谋孙子，邱陇牛羊属别人。", 
            "寄语此间多菜色，饥驱难饱藿羹尘。"
        ], 
        "title": "盂兰盆词十首 其三", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "钿影钗光土一邱，声声梵筴唤回头。", 
            "有情眷属完婚嫁，绝代红颜是髑髅。", 
            "百日成妖南岳障，千金酿祸绿珠楼。", 
            "重泉莲步艰难苦，结得香花入袖不？"
        ], 
        "title": "盂兰盆词十首 其四", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "又是哀丝豪竹天，梨园子弟散如烟。", 
            "一场笑噱留唇舌，十载生涯付管弦。", 
            "托钵赧颜新鬼唱，赠袍熨体故人怜。", 
            "而今听彻皈依佛，应悔徵歌到昔年。"
        ], 
        "title": "盂兰盆词十首 其五", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "校籍头衔属地官，众僧解夏具盘餐。", 
            "一瓢此日分羹足，千蹠生前下箸难。", 
            "萧衍面牲终早计，冯驩鱼铗莫轻弹。", 
            "老饕欲破蔬茹例，多事瑜珈护法坛。"
        ], 
        "title": "盂兰盆词十首 其六", 
        "type": "律诗", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "寸魂尺魄亦登场，玉碎兰摧事可伤。", 
            "五载孱躯非寿者，一家泥首礼空王。", 
            "今宵佩䚢应来受，再世衔环总渺茫。", 
            "愿祝莲花生净土，莫教容易化衣裳。"
        ], 
        "title": "盂兰盆词十首 其七", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "一坏何处哭文星，误坠秦坑梦不醒。", 
            "三尺红罗留字去，十年燐火逼灯青。", 
            "酸儒枵腹哀呼癸，饱鬼顽皮岂识丁。", 
            "笑煞宫花成底事，是非忏尽法华经。"
        ], 
        "title": "盂兰盆词十首 其八", 
        "type": "律诗", 
        "yun": "青"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "苦海沉沦不记年，沙虫猿鹤化三千。", 
            "英雄末路钓难脱，水火何人发倒悬。", 
            "嚼齿九原呶厉鬼，断头大将立刑天。", 
            "恩仇到此冰销未？洒遍杨枝碧血膻。"
        ], 
        "title": "盂兰盆词十首 其九", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "元都狮吼斗狰狞，𧉮犬重围破铁城。", 
            "尘世收场皆傀儡，魔宫褫魄到公卿。", 
            "四山宿草月将曙，满地纸灰铃有声。", 
            "太息中原兵燹苦，烽烟十里水灯明。"
        ], 
        "title": "盂兰盆词十首 其十", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "挂帆飞渡大江流，重踏金山最上头。", 
            "缥缈云烟笼石塔，苍茫树木隐沙洲。", 
            "银涛涌出三千界，玉宇回看十二楼。", 
            "身在东坡图画里，当年留带是奇游。"
        ], 
        "title": "游金山寺", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "凄迷莫辨路西东，古木萧萧度塞鸿。", 
            "入世何人不易节，出山几辈免飘蓬！", 
            "满阶月冷苔无迹，一夜霜高泪欲红。", 
            "终是托根未牢固，敢将摇落怨秋风？"
        ], 
        "title": "落叶二首 其一", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "叠叠重重万里沙，高音四起乱筝琶。", 
            "空山落月惊寒蟀，孤驿斜阳数暮鸦。", 
            "自古落花不返树，几时飞絮得成家？", 
            "遥怜湖海飘摇子，离合关心天一涯。"
        ], 
        "title": "落叶二首 其二", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "长亭祖帐正归期，父老殷勤颂口碑。", 
            "奈此多情争卧辙，那堪相送怅临歧！", 
            "来曾何暮歌襦裤，去有馀思托赋诗。", 
            "可是阳春留不得，万家壶酒拜旌旗。"
        ], 
        "title": "送述安司马入郡", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "五柳头衔岘首碑，六衙昼永且弹棋。", 
            "几清案牍书堆满，堂有琴声月上迟。", 
            "薄俸无多堪豢鹤，小胥镇日只钞诗。", 
            "春风桃李河阳暮，又向湖西看水嬉。"
        ], 
        "title": "五雅吟 其一 吏", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "不觅封侯觅爱卿，春深柳锁亚夫营。", 
            "扇巾潇洒真无敌，裘带宽閒旧有名。", 
            "驴背老存垂钓叟，虎头前是叶繻生。", 
            "沙场听惯投壶唱，十万貔貅亦解声。"
        ], 
        "title": "五雅吟 其二 将", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "旅食莲花借一枝，寄人篱下总堪悲。", 
            "半生知己牛僧孺，绝代怜才严挺之。", 
            "元夕张灯邀上客，权门弹铗笑群儿。", 
            "平原去后扁舟渺，谁上当年乞米诗。"
        ], 
        "title": "五雅吟 其三 幕", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "缘天深处爱逃禅，杖锡名山不记年。", 
            "䬪饦高谈坡老宴，袈裟醉贳沈郎钱。", 
            "半龛明月寒偎衲，古刹梅花夜擘笺。", 
            "携手白莲成一笑，吟魂犹逐虎溪烟。"
        ], 
        "title": "五雅吟 其四 僧", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "负笈携囊学抱琴，昆崙酿熟玉杯斟。", 
            "不甘守舍通关节，却喜浮家有藁砧。", 
            "答客一生羞垢面，爱才如汝算知心。", 
            "柳车赖汝奴星送，莫作咸阳捧剑吟。"
        ], 
        "title": "五雅吟 其五 仆", 
        "type": "律诗", 
        "yun": "侵"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "卐字围屏护碧纱，玲珑四面净尘沙。", 
            "冰绡笼月疏偏密，雾縠疑烟静不哗。", 
            "禅榻初醒孤枕梦，诗龛曾伴一灯花。", 
            "好教容膝同酣睡，肯许罗浮纸帐誇。"
        ], 
        "title": "碧纱幮", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "海外羁栖久犹眠，萧斋兀坐似孤禅。", 
            "亦知井臼依鸿久，难把沧溟唤鹊填。", 
            "螺墨新妆今日黛，琵琶胜谱旧时弦。", 
            "从兹红袖添香夜，佐读刚逢学易年。"
        ], 
        "title": "家恬波茂才（祥和）纳姬", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "半亩园林景色幽，禽鱼花木足遨游。", 
            "何人乘兴同看竹，斯世浮名尽幻沤。", 
            "道味须从閒处玩，物情最爱静中求。", 
            "此间真趣谁能识，悟到南华蝶与周。"
        ], 
        "title": "园居遣兴", 
        "type": "律诗", 
        "yun": "尤"
    }, 
    {
        "author": "邓嘉缉", 
        "era": "清", 
        "subtype": null, 
        "text": [
            "秣陵无好丝，但夸织工巧。", 
            "非徒经纬多，亦贵颜色姣。", 
            "承平之日甲天下，水载以舟陆运马。", 
            "富商大贾工负贩，仰给至无游手者。", 
            "兵燹以来未复业，湘乡相公发军帖。", 
            "招集四方织户来，吱吱轧轧机房开。", 
            "机房开，丝不贱。", 
            "火船载丝出洋去，富者乾没贫不便。", 
            "今年丝价高于珠，我见童子泣路隅。", 
            "自言家有织机匠，年年衣食才有余。", 
            "而今十机不织一，身闲那得摇丝车。", 
            "我为童子三叹息，长官机捐设正急。"
        ], 
        "title": "秣陵织业行", 
        "type": "古风", 
        "yun": null
    }, 
    {
        "author": "邓嘉纯", 
        "era": "清", 
        "subtype": "七言绝句", 
        "text": [
            "瓜皮艇子系江干，江水茫茫江月寒。", 
            "人与沙鸥齐睡熟，芦花偷上钓鱼竿。"
        ], 
        "title": "题画", 
        "type": "绝句", 
        "yun": "寒"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "扫簟欹瓷枕，开窗隔绣帘。", 
            "重重花影压栏前。", 
            "无那绿阴庭院、日如年。", 
            "倦眼惺忪雾，慵心袅娜烟。", 
            "抛书漫理紫牙签。", 
            "偏是恼人燕语、一声尖。"
        ], 
        "title": "南柯子", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "深闺相伴无相隔。而今只有长相忆。", 
            "剪烛话三更。应知同此心。", 
            "一笺携手赠。莫抱天涯恨。", 
            "别泪枉黏巾。年时当再亲。"
        ], 
        "title": "菩萨蛮 留别景姜杜表姊", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "悄月转花枝。", 
            "心事谁知。", 
            "博山香烬夜迟迟。", 
            "不是当年同赏处，空惹相思。", 
            "世乱叹纷驰。", 
            "难定归时。", 
            "海云千里递愁丝。", 
            "何日题襟重刻烛，分韵寻诗。"
        ], 
        "title": "浪淘沙 寄怀景姜", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "风声满耳樯帆急。极望苍茫色。", 
            "云迷沧海海连云。一片浪花如雪、打诗魂。", 
            "水天以外空诸相。对此添遐想。", 
            "凌波东去是蓬瀛。安得凭虚楼阁、结层层。"
        ], 
        "title": "虞美人  渡海", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "危磴盘来，层台行到。", 
            "浮屠绝顶游踪少。", 
            "苍茫画意一条烟，海天空处风帆小。", 
            "半壁深林，四山荒草。", 
            "戍楼古堠顽云罩。", 
            "忽闻云外几声钟，钟声远落潮声悄。"
        ], 
        "title": "踏莎行 招宝山望海", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "雪酿梅花白。", 
            "意沉沉、故乡何在，旧家遥隔。", 
            "铁马金戈盈大地，同是天涯寄迹。", 
            "又几处、轻成离别。", 
            "泛宅浮家重渡海，各伤心、珍重殷勤说。", 
            "分袂也，泪痕湿。", 
            "无端冷雨敲窗疾。", 
            "最魂销、深宵倾听，一番萧槭。", 
            "海水天风欺客梦，此际愁心山叠。", 
            "况漏断、灯残人寂。", 
            "独个裁笺凭达意，寄相思、欲写还停笔。", 
            "传语道，远相忆。"
        ], 
        "title": "金缕曲 寄怀家祥玉姊", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "秋到云天。", 
            "今宵别梦，梦落谁边。", 
            "蛟水留人，鉴湖约客，离绪丝牵。", 
            "别人那解缠绵。", 
            "应笑我、临歧泪涟。", 
            "枕角磨愁，烛心卷恨，一夜如年。"
        ], 
        "title": "柳梢青 同谱赵莲卿姊将有越行，以二词留别，依调和之", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "话别月明中。", 
            "几阵霜风。", 
            "潮声帆影忒匆匆。", 
            "不管离人情恋恋，吹送孤蓬。", 
            "天晓望云峰。", 
            "心事相同。", 
            "花开姊妹正初红。", 
            "此去前途逢雁字，系帛休空。"
        ], 
        "title": "浪淘沙 前题", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "乍微凉，不堪回首纑塘。", 
            "已是寇乱连年，惊看瓦欃枪。", 
            "愁对一帘风露，听隔花虫语，度到回廊。", 
            "怅关河阻客，他乡明月，故国斜阳。", 
            "疏棂悄掩，横阑罢倚，烟袅残香。", 
            "旅馆无聊，每惜此、如花才藻，似水韶光。", 
            "谁家玉笛，更赚人、相忆垂杨。", 
            "怪世上，尽红羊历劫，劳劳尘梦，难熟黄梁。"
        ], 
        "title": "湘春夜月 旅思和韵", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "芭蕉秋战。", 
            "雨过闲庭院。", 
            "水面风来帘乍卷。", 
            "吹得鬓丝微乱。", 
            "桃笙凉透昏黄。", 
            "蛙声闹出池塘。", 
            "绿遍梦中春草，浑忘人在他乡。"
        ], 
        "title": "清平乐 晚凉和忆侨弟韵", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "帘捲背银灯。", 
            "冰簟铺平。", 
            "遥天明月未三更。", 
            "睡鸭香销花影上，衫袖凉生。", 
            "莲漏一声声。", 
            "珠露轻轻。", 
            "飞来星火小流萤。", 
            "最是多情蕉叶扇，欲却还停。"
        ], 
        "title": "卖花声 纳凉", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "散花天女生花笔。如入维摩室。", 
            "零绡碎锦认诗心。合印青田小篆、女云林。", 
            "匆匆掷笔骖鸾去。影在人何许。", 
            "媵觞阁里翠帘空。忍道调铅吮粉、对秋风。"
        ], 
        "title": "虞美人 题倪扶亭夫人优昙留影册", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "天涯竟梦游仙去。风雨伤心无数。", 
            "此别竟成千古。痛定凭棺诉。", 
            "怜它稚子刚能语。忍听喃喃索乳。", 
            "令我更添酸楚。难把人留住。"
        ], 
        "title": "桃源忆故人 哭伯嫂蔡孺人", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "堤畔杨枝亲手折。忍泪依依送别。", 
            "此去宜珍摄。留君无计心如结。", 
            "已是骊歌声渐急。更恼无情片月。", 
            "偏照人愁绝。酒痕和泪离襟湿。"
        ], 
        "title": "惜分飞 送别闺友", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "蛾影晴烘，螺纹春逗。", 
            "一般妩媚临风斗。", 
            "陌头深浅画难成，恐它京兆还低首。", 
            "新月同织，遥峰比瘦。", 
            "翠痕一展天生秀。", 
            "管人离别替人愁，含颦自映春波皱。"
        ], 
        "title": "柳长春 柳眉", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "小楼人倚阑干立。", 
            "酥雨和烟宵未息。", 
            "阶前润遍绿苔痕，花底流莺声寂寂。", 
            "阿侬空有怜花癖。", 
            "为替花愁眠不得。", 
            "忍寒燕剪掠波还，零落香泥多带湿。"
        ], 
        "title": "玉楼春 春雨", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "莺燕互寻盟。", 
            "满院飞英。", 
            "惜花人去暗心惊。", 
            "何日桐棺归故里，魂妥山茔。", 
            "事事减心情。", 
            "闷坐闲行。", 
            "一腔尘俗撇难清。", 
            "拾翠寻芳都懒问，负了清明。"
        ], 
        "title": "卖花声 清明日距伯嫂殁已十旬，泫然纪之", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "如雾如烟，非花非雪，趁风吹过窗西。", 
            "隋宫汉苑，行遍短长堤。", 
            "怪底撩人千里，梅花弄、最惹人思。", 
            "莺啼也，才依曲砌，又见入柴扉。", 
            "迷离。", 
            "甘冷落，无根无蒂，一任风欺。", 
            "笑谁拘谁管，随聚随飞。", 
            "纵作新萍水面，曾任尔、漂泊无依。", 
            "须知道，生涯不定，世路有高低。"
        ], 
        "title": "满庭芳 柳絮", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "庭前一夜风吹急。雪意妒花飞白。", 
            "欲觅孤芳难得。踏碎琼瑶迹。", 
            "徘徊几度穿林出。想见琼姿仙格。", 
            "未许俗人轻识。惆怅无消息。"
        ], 
        "title": "桃源忆故人 寻梅", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "为恐江城风信动。", 
            "折取宜珍重。", 
            "瘦极更无诗，纸阁芦帘，位置癯仙供。", 
            "铜瓶雪水初含冻。", 
            "清入罗浮梦。", 
            "点缀镜奁边，一种孤芳，还与君相共。"
        ], 
        "title": "醉花阴 供梅", 
        "type": "词", 
        "yun": null
    }, 
    {
        "author": "邓献璋", 
        "era": "清", 
        "subtype": "五言律诗", 
        "text": [
            "尉氏征鞍早，行行入画中。", 
            "深烟连断岸，斜月澹疏桐。", 
            "驴背霜华冷，鸡声梦境空。", 
            "东偏村落晓，柿叶烂秋红。"
        ], 
        "title": "秋日早发尉氏县", 
        "type": "律诗", 
        "yun": "东"
    }, 
    {
        "author": "邓献璋", 
        "era": "清", 
        "subtype": "五言律诗", 
        "text": [
            "青天不易上，蜀道古来难。", 
            "十二巫峰里，飘然寄一官。", 
            "雨云行处幻，琴鹤坐边寒。", 
            "明岁北归雁，烦君寄羽翰。"
        ], 
        "title": "都门送刘芳玖之官蜀中", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "十日一风市尘起，霾没花枝尚馀几？", 
            "河东闻有旧行宫，新绿成林翳春水。", 
            "谁怜绕水数千树，以密胜疏殊可喜。", 
            "纵步回看始觉深，光景蔽亏度寒晷。", 
            "我知惜林不置屋，但设木榻供小止。", 
            "莫教繁华夺野意，见地甚高极有理。", 
            "入林入山必同调，孰能解此非俗士。", 
            "日斜未去为茅亭，归鸟啁啾忽盈耳。"
        ], 
        "title": "柳墅公园", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "黑头几人膺重寄，投老海滨能避世。", 
            "不教子弟逐时流，易待谁堪匹高义？", 
            "花近楼中十五年，年年诗捲积忧天。", 
            "须眉如画心情在，暂许歌声到酒边。"
        ], 
        "title": "庸庵尚书七十生日（五月三日）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "王髯八十趋行在，义胆忠肝气一伸。", 
            "际遇不应关显达，艰危何意契君臣。", 
            "能贫迟暮真全节，忘老襟怀更绝伦。", 
            "地下张于云里，伯叔必惆怅，中兴耆望付斯人。"
        ], 
        "title": "赠息存", 
        "type": "古风", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "弃产求学诚嘉谋，约己广施非常流。", 
            "名言正似儒者语，不争一日争千秋。", 
            "古稀康强天所报，亲朋交口称母教。", 
            "侍郎舞綵定开颜，曷不从容问移孝。"
        ], 
        "title": "曹汝霖母周七十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "老去久蒙天下谤，回忆四十真少壮。", 
            "乃索我为四十诗，意气畏君正豪宕。", 
            "立名立德未可量，奉亲日永趋高堂。", 
            "交友满座将进酒，任侠何人识热肠。"
        ], 
        "title": "卓宣谋求为四十岁诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "黄华为鞠义无改，乙庵引经依古初。", 
            "渊明佳色乃正色，自黄而外皆可诛。", 
            "意严独抱《春秋》法，此法评菊真腐迂。", 
            "海滨岁岁菊尤盛，绚烂平淡态各殊。", 
            "南推扬州北燕市，斗奇誇异良可吁。", 
            "疏针阔瓣种数变，谬造名号堪笑娱。", 
            "津沽稍早江南晚，穿街联袂来吾徒。", 
            "纵观指点兴未尽，返舍弄笔规韩苏。", 
            "乞归一月绕篱下，却避雄作艰追趋。", 
            "移盆随意淡相对，何用高论争区区。"
        ], 
        "title": "补作城南观菊酬侗伯息庵蛰云", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "芙蓉木樨不足言，海棠冷媚愁娟娟。", 
            "金风西来菊当令，坐使秋气司乾坤。", 
            "花繁种奇态百变，绯褐绀紫纷盈园。", 
            "争新绝出墨与绿，醇酖凝黛埋株根。", 
            "黄者粲金白沃雪，众色敛避难周旋。", 
            "长廊晓日花园坐，秾香袭寐酣而温。", 
            "古人定未得此味，诗句寥落馀寒酸。", 
            "却疑此花不宜咏，爱博转患情非专。", 
            "谁能刻意出新句，关心黄菊吾岂然。"
        ], 
        "title": "述菊二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秋深气悲天欲霜，荷枯桂落昼始凉。", 
            "篱根百本叶转盛，吐蕊未破先含芳。", 
            "园丁辨类若指掌，千百不爽何精详。", 
            "奇姿异色穷意态，风馨日耀随低昂。", 
            "浓者非肥澹非瘦，逸者疑狷疏者狂。", 
            "孤花单枝足谛玩，傲兀不屑脂粉妆。", 
            "风怀洗尽愈跌宕，如对高士谈沧桑。", 
            "一春红紫丝管腻，解秽羯鼓殊慨慷。", 
            "会心庶为知者道，自怪秋气归诗肠。"
        ], 
        "title": "述菊三", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "举业销磨官显达，毕生何时得暇日。", 
            "精勤首尾知几年，笃学恒心信无匹。", 
            "栩楼避地抱遗书，朋辈惊服还嗟吁。", 
            "背经泻水初就傅，老我梯云忆旧居。"
        ], 
        "title": "郭啸麓求题其祖远堂中丞手写十三经", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "望前及望后，未晓见月落。", 
            "明镜斜入窗，可爱伴寂寞。", 
            "连宵光渐缩，半规尚抱魄。", 
            "一瘦成蛾眉，悄然傍帘幕。", 
            "吾侪不施灯，幽若在岩壑。", 
            "夜起定何心，无心亦无著。"
        ], 
        "title": "夜起庵杂诗（十二月十六日） 其一", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昧爽趋行在，二年如一日。", 
            "我心非有求，吾道贯于一。", 
            "持是将安穷，前途黑如漆。", 
            "暗飞能自照，宵行亦奚失。"
        ], 
        "title": "夜起庵杂诗（十二月十六日） 其二", 
        "type": "古风", 
        "yun": "质"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "息庵阿所好，赋诗必龙州。", 
            "龙州我方壮，短后经三秋。", 
            "边民幸安枕，将士和无尤。", 
            "兴学乃吾罪，肇乱终难收。", 
            "弹指二十年，沧海方横流。", 
            "所学作何用，徒为知己羞。"
        ], 
        "title": "夜起庵杂诗（十二月十六日） 其三", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "晓出雪犹微，须臾飞渐密。", 
            "仰观若塞空，横铺路欲没。", 
            "楼台顷自明，高下同一洁。", 
            "旋风俄焉起，眩转益飘忽。", 
            "浮浮俨簸扬，作势穿牖闼。", 
            "向晚如小衰，竟夕乃愈烈。", 
            "诘朝互传语，尺许久无匹。", 
            "宣统三年春，元旦差相埒。", 
            "中间十五载，丧乱鲜可悦。", 
            "意者其休徵，相看还咄咄。"
        ], 
        "title": "夜起庵杂诗（十二月十六日） 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "淳于讽子舆，嫂溺援以手。", 
            "避嫌忍坐视，毋乃君子咎。", 
            "以道援天下，其义在不苟。", 
            "徒手将何施，行权岂可狃。", 
            "枉尺而直寻，逆取而顺守。", 
            "本原既不端，讵免天下诟。"
        ], 
        "title": "夜起庵杂诗（十二月十六日） 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "竖子乱中原，适为英雄资。", 
            "英雄何足道，贤圣难同时。", 
            "皇清昔御宇，汤武其庶几。", 
            "三王家天下，家法孰逮斯？", 
            "战战以兢兢，十朝迄今玆。", 
            "辛亥纲纪绝，大臣为奸欺。", 
            "伤哉亿兆人，投畀虎与貔。", 
            "剥极行当复，天道奚所疑。"
        ], 
        "title": "人日进呈三首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我皇实英武，明断由天授。", 
            "锐意废中官，微行脱狂寇。", 
            "处约能自宏，知新兼存旧。", 
            "隐然恢复气，河源出星宿。", 
            "汉武乃中主，仁义如黼绣。", 
            "不思戢多欲，汲直岂能救。", 
            "秦王方十八，龙飞年亦富。", 
            "苟知矜细行，孰敢议童幼？", 
            "本朝法至严，极盛难为后。", 
            "舜禹诚可师，一洗汉唐陋。"
        ], 
        "title": "人日进呈三首 其二", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "举世丁文敝，夏道宜尚忠。", 
            "为臣良独难，所习利与功。", 
            "嗟彼东周后，异端久争雄。", 
            "丘轲道不施，千古多妄庸。", 
            "天开地将辟，孰能当其冲？", 
            "浩气塞两间，黜名且隳聪。", 
            "一介不取与，圣任在尹躬。", 
            "愚暗空欣慕，衰迟得固穷。", 
            "用舍亦何心，沈冥老书丛。"
        ], 
        "title": "人日进呈三首 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "破岩如颓墙，突兀立穷海。", 
            "群鸥舞惊涛，坠日射寒彩。", 
            "有情必见赏，终古谁能待。", 
            "桑田定何时，滔天尔犹在。"
        ], 
        "title": "海中峭立孤峰舟过其下（十一日）", 
        "type": "古风", 
        "yun": "贿"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "去年未见花，今年归非早。", 
            "留花若相待，寒雨兼可恼。", 
            "残妆偶映日，一顾殊草草。", 
            "雨中已堪怜，放晴花又老。", 
            "傍檐复临池，二株稍娟好。", 
            "因寒却成瘦，含艳奈微缟。", 
            "盛时嗟非盛，坠片忍遽扫。"
        ], 
        "title": "杂诗（三月廿五日） 其一", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "一月凡几日，默数我将去。", 
            "缺月渐如钩，徘徊惜向曙。", 
            "友朋见不易，简要择所语。", 
            "家人话稍繁，欢喜若初聚。", 
            "小别虽甚惯，世变良可惧。", 
            "共誇吾未老，自省入迟暮。", 
            "检书且拂案，莫动起坐处。", 
            "秋风我复归，此景还成故。"
        ], 
        "title": "杂诗（三月廿五日） 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "河清难俟浊难止，留得昆明一湖水。", 
            "能令湖水共千秋，节义何曾穷此士。", 
            "泰山之重鸿毛轻，天下孰敢轻儒生？", 
            "云中袒背受戈者，谁信由于有不能。"
        ], 
        "title": "王忠悫公国维挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "流水不腐理为至，行己之道固无异。", 
            "一生乘化同所归，辄苦形骸作吾累。", 
            "区区摄生何足言，所可言者唯养气。", 
            "六十始知气犹水，不舍昼夜逝非逝。", 
            "配义与道终不衰，安用养形等儿戏。", 
            "伯平颇究摄生术，仁静名斋得深意。", 
            "躬行积久必有效，所患浅尝俄复弃。", 
            "乐山乐水性岂殊，子果见仁吾见智。"
        ], 
        "title": "示伯平", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "人言日中有黑子，太白白昼吐光芒。", 
            "毒热十日果不解，脆嫩劳促纷死亡。", 
            "老夫日出趋行在，雨汗说书能安详。", 
            "小楼床榻皆炙手，闭户独坐真探汤。", 
            "冰如羊脂瓜翡翠，意表难释同渴羌。", 
            "或称竹篷可避暑，我谓掩郁终非良。", 
            "昨宵视天起残夜，风从何来徐褰裳。", 
            "银河西流斗北挂，海气倒泻倾肌凉。", 
            "飘然仙去不可执，瑶池琼阙生肝肠。", 
            "挥手浊世便轻举，耿耿微月犹相望。"
        ], 
        "title": "苦热行（六月廿九夜）", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "水光映林林掩水，隐约扁舟没葭苇。", 
            "一往离披薮愈深，水复林重凡几里。", 
            "孤亭瘦塔常在望，再转三回犹可指。", 
            "豁然人意与云平，疑有秋声撇波起。"
        ], 
        "title": "七月二日偕查峻丞郭啸麓唐立庵刺船淼薮", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "璋不足谋凯自败，张公孤注犹堪慨。", 
            "胸中剑气贯牛斗，五十未衰犹故态。", 
            "老谋长虑人岂知，识者以比胡润之。", 
            "为君举酒酹太白，莫怪残月还相疑。"
        ], 
        "title": "胡琴初五十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "任事求其济，事败必死之。", 
            "致死乃不败，用意烈且奇。", 
            "以名名其事，感人何若斯。", 
            "匪同经沟渎，岂曰儿戏为。", 
            "夫人舍其生，复能舍其儿。", 
            "金侯有母风，忠义当自期。", 
            "举世轻忠义，吾意将语谁？", 
            "识者取吾语，世难犹可夷。"
        ], 
        "title": "瓜尔佳惠兴女士事略书后", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "忍盦馆我斜街日，亲见事亲共贤匹。", 
            "留得忧天杞妇心，陨及宗周更奚恤。", 
            "八十持门健实难，儿孙绕膝竞承欢。", 
            "海山纵遣称觞隔，却感平生酒未寒。"
        ], 
        "title": "王可庄夫人八十生日", 
        "type": "古风", 
        "yun": null
    }, 
    {
        "author": "邓溱", 
        "era": "清", 
        "subtype": null, 
        "text": [
            "风风雨雨重阳候，篱角黄花瘦。", 
            "思归已是不胜情，何况征鸿都做可怜声。", 
            "十年不到江南路，目断浮云暮。", 
            "几株衰柳白门寒，谁在夕阳红处倚阑干。"
        ], 
        "title": "虞美人（词综补）", 
        "type": "词", 
        "yun": null
    }, 
    {
        "author": "邓溱", 
        "era": "清", 
        "subtype": null, 
        "text": [
            "竹剪西窗春雨急，尽著潇潇，不管人离别。", 
            "红泪一丝粘袖湿，袖痕都做桃花色。", 
            "谁向楼头吹玉笛，一曲阳关，催送天涯客。", 
            "满目关山春草碧，明朝何处寻行迹。"
        ], 
        "title": "蝶恋花 送别", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "桂影筛金，竹声碎玉。", 
            "西风凉到文波縠。", 
            "镜花曾见夜妆红，岩霏不上秋眉绿。", 
            "踏月溪桥，题云礀屋。", 
            "伤心易触登临目。", 
            "清歌如水梦如尘，旧游肠断无因续。"
        ], 
        "title": "踏莎行 丁未秋夕，石湖醉泊，登千岩观玩月，有忆昔年连棹之游", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "岁岁无聊当此夕，那堪听雪关津。", 
            "一杯蓝尾怕沾唇，离声残雨夜，归思乱山春。", 
            "帝里风光饶节物，老来梦迹都陈。", 
            "梅花应笑渡江人，寒烧官烛短，愁试客衣新。"
        ], 
        "title": "临江仙 浔阳岁除", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "雪黯江城，满湖岚气春寒浅。", 
            "上灯楼阁晚晴初，箫鼓谁家院。", 
            "蜜苣围香正暖，夜蛾愁，行云蘸遍。", 
            "旧情无奈，踏月歌沈，淩波尘溅。", 
            "转烛年端，雨声空切吴娘怨。", 
            "小梅落靥又东风，偏趁天涯看。", 
            "忆别皋桥酒散，寄横枝，江南梦远。", 
            "暗闻笛语，早晚归舟，花香篷捲。"
        ], 
        "title": "烛影摇红 江雪残春，试灯初夜，有忆吴市旧游，和梦窗元夕微雨韵寄伯韬、彊村苏州。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "出门一笑横江，酒醒重问皋桥旅。", 
            "残釭厌梦，离杯衔泪，伤春歧路。", 
            "三十年前，相逢同是，承平俊侣。", 
            "换沧波身世，云愁海思，算萍梗知人苦。", 
            "不信兰成老去，赚狂名、萧条词赋。", 
            "江山如此，文章何用，英雄无主。", 
            "独立苍茫，楼船西下，清淮东注。", 
            "欠胡床，为弄梅花，笛里唤青溪步。"
        ], 
        "title": "水龙吟 皋桥水楼曲宴醉别瞻园，会馀岁暮有九江之役，载雪过白门，愿言不从，赋此感叹。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "寻诗路，还记小市苍烟，旧家红树。", 
            "依稀残月残花，丽情俊赏，销凝是处。", 
            "旷吟伫，犹有定巢新燕，占春帘户。", 
            "留连晚色年芳，画屏翠烬，馀香共语。", 
            "前度京尘游袂，酒边联唱，花间愁舞。", 
            "重见断魂天涯，人换新故。", 
            "江郎恨笔，休倚伤春句。", 
            "飘零又、南楼罢饮，西园归步，世事浮云去。", 
            "老怀到此，茫茫万绪。", 
            "不绝情如缕。", 
            "和泪挽、东风哀弦连雨，梦歌怨叠，一江萍絮。"
        ], 
        "title": "瑞龙吟 听枫园饯春席上和清真", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "西桥路，还认故苑飘花，小城攲树，悽悽江国年芳，怨红泪粉，魂销甚处。", 
            "悄延伫，休念旧狂清事，镂香题户。", 
            "悲来一曲回风，满汀堕蕙，零弦自语。", 
            "空度春光流景，引杯看剑，愁多慵舞。", 
            "肠断庾郎哀吟，知为谁故。", 
            "推烟唾月，何用惊人句。", 
            "伤心见、新亭老泪，临江遗步，转烛繁华去。", 
            "酒醒自理，悲欢坠绪。", 
            "年鬓催霜缕。", 
            "归梦绕、沈沈荒台云雨，楚天恨隔，夕阳飞絮。"
        ], 
        "title": "瑞龙吟 袌碧先生和清真是阙见示，怀古伤春，高健处不减耆卿风格，继声报之。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "过江旧客，怅倦游、浮生误了儒冠。", 
            "西馆花飞，南桥萍老，吴城久住偏难。", 
            "水天梦宽。", 
            "奈燕归、飘泊依前。", 
            "叹巢痕、阅尽东风，夕阳乔木想高寒。", 
            "京国旧居如驿，又金阊柳色，几换吟蝉。", 
            "华屋空丘，神州沈陆，苕苕此恨谁笺。", 
            "夜钟到船。", 
            "认故山、愁黛连娟。", 
            "感年芳、送老秋词，断云和梦看。"
        ], 
        "title": "霜花腴 怀梦窗杨柳阊门故居即用其自度曲韵", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "半阴晴。", 
            "殢云容雨意，梅熟又江城。", 
            "帘桁凝烟，庭除泼水，空想歌扇花萦。", 
            "渐衣润、添香满鸭，费熨帖、春恨总难平。", 
            "斗草人归，采兰天近，谁唤愁醒。", 
            "依约一年芳事，奈新期旧赏，节物堪惊。", 
            "寻梦蕉迷，追凉竹醉，閒书长解尘缨。", 
            "看高柳、池塘自碧，怕重见、江燕共秋零。", 
            "最忆清风故人，一枕诗声。"
        ], 
        "title": "一萼红 园夏即赏", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "庭柯疏桂，井干寒梧，萧森幕府清秋。", 
            "楚佩兰情相将，珠履风流。", 
            "戟门夜澄如水，咏凝香，传遍吴讴。", 
            "追雅宴，胜云开，东阁月满南楼。", 
            "回忆霜台旧柏，映花明，旌节江国鸣驺。", 
            "白发丹心，吟湘梦绕神州。", 
            "一池晚莲红汎，点馀波、容有閒鸥。", 
            "延胜赏，好湖山、尊俎借筹。"
        ], 
        "title": "声声慢 臞庵抚部晚秋宴席", 
        "type": "词", 
        "yun": "尤"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "荒苔綦迹，落叶诗声，孤檠听雨江关。", 
            "寂寞鱼龙沧波，独放鸥閒。", 
            "西风庾愁催赋，剩空园，栖老霜菅。", 
            "念游旧，有词坛，白雪幕府青山。", 
            "楚客悲秋何限，只斑斑，竹泪迸付蕉弹。", 
            "铜狄摩挲，曾歌汉月移盘。", 
            "南云梦华重聚，荐吴尊、休汎衰兰。", 
            "旷吟望，镇哀时、相共岁寒。"
        ], 
        "title": "声声慢 秋雨酬瞻园同年", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "檐花残雨，廊叶新霜，愁闻秋尽啼蛩。", 
            "水石高閒琴尊，岁晚稀逢。", 
            "隔江乱云催暝，卧空山，独对寒松。", 
            "倦游感，话辽天，归鹤湘浦来鸿。", 
            "一梦惊尘汉阙，记金坡，剑履折槛家风。", 
            "清浅蓬莱，仙槎换了渔篷。", 
            "栖栖五湖心事，放虚舟、伴老云东。", 
            "正凄悄，见斜阳、天外数峰。"
        ], 
        "title": "声声慢 秋晚索居简彊村，有怀京国旧游。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "连榻听松，过门看竹，相期放迹林峦。", 
            "一卧沧江，秋光几换颓颜。", 
            "凄凄夜雨黄花泪，更为谁、弹满西阑。", 
            "恁销沈，玉海珊枝，不挂渔竿。", 
            "曾传交让池边树，有吴侨并宅，偕隐高閒。", 
            "片席鸥波，应通鹤梦清寒。", 
            "归云已是忘机地，漫醉抛、屋里青山。", 
            "最知心，斜月窥尊，长送君还。"
        ], 
        "title": "高阳台 园夜寒尊与彊老清话待月，溪堂有烟水苍茫之感，明日赋此索和。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "邻寺霜钟，故城烟柳，旷如家住江村。", 
            "半溪黄叶，老树自知门。", 
            "胥宇还来旧燕，花落后为补巢痕。", 
            "閒情有，白鸥留客，呼取隔篱尊。", 
            "楼台，谁是主，梦中槐蚁，总付秋魂。", 
            "算扁舟身世，犹繫吴根。", 
            "向晚青山更好，人外想，林屋风存。", 
            "生涯托，幽居水竹，渔钓长儿孙。"
        ], 
        "title": "满庭芳 新治西寮，岁晚叙意，辄题一解，时戊申十月。", 
        "type": "词", 
        "yun": "元"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "落叶閒阶，秋声徇了，为谁吟苦。", 
            "霜蟾挂户。", 
            "漏签迟、带愁度。", 
            "王孙已是无魂断，更何意、凄凉自语。", 
            "正机丝泪织，辘轳肠转，耿耿残曙。", 
            "凝伫，寻秋处。", 
            "记斗草金笼，旧家儿女。", 
            "閒情换日，岁寒时事如许。", 
            "虫天万感沈沈夜，忍重听、空帘暗雨。", 
            "漫怊怅，说与灯前事，梦也无据。"
        ], 
        "title": "月下笛 寒夜闻床下蟋蟀感矣。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "看月开帘惊飞雨，万叶战秋红苦。", 
            "霜飙雁落，绕沧波路。", 
            "一声声，催笳管，替人语。", 
            "银烛金炉夜，梦何处？", 
            "到此无聊地，旅魂阻。", 
            "眷想神京，缥缈非烟雾。", 
            "对旧河山，新歌舞。", 
            "好天良夕，怪轻换华年柱。", 
            "塞庭寒，江关暗，断钟鼓。", 
            "寂寞衰灯侧，空泪注。", 
            "苕苕云端隔，寄愁去。"
        ], 
        "title": "迷神引", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "急雨惊鸣瓦，转檐风叶粉如洒。", 
            "闭户青山飞不去，对沧洲屏画。", 
            "换眼底衰红败翠供愁写。", 
            "窥冷檠半落吟边灺。", 
            "正酒醒无寐，怊怅京书题罢。", 
            "到此沈沈夜，为谁清泪如铅泻？", 
            "梦想铜驼歌哭地，送西园车马。", 
            "叹去后阑干一霎花开谢，空怨啼望帝春魂化。", 
            "算岁寒南鹤，解道尧年旧话。"
        ], 
        "title": "安公子", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "闭门春不管，又何处放春来。", 
            "自卧雪西园，垂垂江树，空老莓苔。", 
            "徘徊冷香水驿，甚长安、花事等閒催。", 
            "欲把一枝寄与，好风吹向谁开。", 
            "安排涧曲林隈。", 
            "寻蜡屐、荐吟杯。", 
            "叹旧家红萼，几番羌管，摇落池台高怀。", 
            "岁寒共守，胜看人、调鼎费羹材。", 
            "认取逋山斜，月莫教、鹤梦轻猜。"
        ], 
        "title": "木兰花慢 己酉闰春，园梅盛开，时彊村翁以特徵不起，高卧空斋，因置酒招之，极意吟赏，有林下相从之乐，赋以见志。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "谁家故苑东风，树楼阁、花深护。", 
            "惯将芳恨语流莺，不惜花枝高处。", 
            "那堪一夜，人閒春梦，百啭留难住。", 
            "夕阳流水漂香去，残泪纷如絮。", 
            "画阑十二可怜春，无奈借人歌舞。", 
            "黄昏易散，沈沈帘影，一片西山雨。"
        ], 
        "title": "御街行 送春", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "梅雨团金，兰风洒翠，吟觞又汎香蒲。", 
            "斗草阑干，馀薰更涤芳裾。", 
            "宫魂枉续长生缕，误旧情、臂约红疏。", 
            "感年光，明镜波心，不铸颜朱。", 
            "汨罗一片伤心碧，作中流箫鼓，遗恨江鱼。", 
            "清些难招，沈哀欲变吴歈。", 
            "江潭自古蛟龙恶，但怨魂、绿老汀菰。", 
            "镇销凝，节物凄凉，午醉谁扶。"
        ], 
        "title": "高阳台 己酉重午西园饮席感怀", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "寂寞梁尘翠柳萦，隔花曾听下帘声。", 
            "绸缪去补谁家屋，飘泊今怜故主情。", 
            "泥堕处，旧闻筝。", 
            "春风秋月总堪惊。", 
            "谢堂只是寻常见，未信巢林误此生。"
        ], 
        "title": "鹧鸪天 见旧家楼上燕巢感忆", 
        "type": "词", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "向时鱼服赋来归，果见龙腾破壁飞。", 
            "暂息辽东怀未展，回看赤县事终非。", 
            "五铢祚永知当复，三辅民愁感式微。", 
            "小待太平频拭目，乞身犹欲遂初衣。"
        ], 
        "title": "十二月七日从幸旅顺", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "归心如箭车垂发，却曲偏嗟足偶伤。", 
            "韬叟频烦寄声至，旧京相见为诗忙。", 
            "奇情蟠郁容徐吐，好句吟哦亦自偿。", 
            "留取假期迟两月，城南花事趁春光。"
        ], 
        "title": "和黄默园伤足", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "手书日记罢趋衙，便觉閒廊足岁华。", 
            "十日雨晴喧曙雀，半庭绿暗长秋花。", 
            "故人频问诗情好，新局微闻国论哗。", 
            "拂拭书窗入长夏，试评沉李与浮瓜。"
        ], 
        "title": "夏至（五月二十二日）", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "蜩螗羹沸意难坚，慢世相如信独贤。", 
            "风雨聊过看小劫，园林端易遣华年。", 
            "高吟频动江湖色，雅兴弥增翰墨园。", 
            "莫向辽东叹微管，书来犹及月初圆。"
        ], 
        "title": "寄李拔可（六十生日）", 
        "type": "律诗", 
        "yun": null
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "天际昂头孰可留，《逍遥》篇外更遨游。", 
            "燕辽来往才经宿，坡颍追随又一秋。", 
            "人物西山须野老，画图乔木待高楼。", 
            "长廊徐步閒吟地，定有乾坤眼底收。"
        ], 
        "title": "中秋寄稚辛", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "退休进取事何穷，吾道当如日在中。", 
            "闭户著书时未晚，造车合辙意难同。", 
            "云阴昼短长催暮，寒色林疏更反风。", 
            "积叶满街谁共饮，空将情况话辽东。"
        ], 
        "title": "闭户", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "父兄持我来京日，屈指腾腾七十年。", 
            "果见兴亡真脱命，偶全名节岂违天。", 
            "馀生已置浮云外，空手曾趋白刃前。", 
            "剩与栾城期对榻，看山听雨尽华颠。"
        ], 
        "title": "乙亥除夕", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "入山胜具谁能伴，离坐狂言众尽惊。", 
            "轻世固应先却老，放怀未信果忘情。", 
            "平生相许空惭色，晚节何堪更盗名。", 
            "便欲南归作园叟，与君试约赋还京。"
        ], 
        "title": "周立之六十生日", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": "七言律诗", 
        "text": [
            "馀年兄弟未全衰，祇似机云入洛时。", 
            "一代名流多见许，千秋佳传定能奇。", 
            "信天岂易閒方信，知命非难老自知。", 
            "不解尼山孜孜者，假年学《易》欲何为？"
        ], 
        "title": "闰三月十二日示坐客", 
        "type": "律诗", 
        "yun": "支"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "于归甫两月，辘轳回柔肠。", 
            "我生廿六年，无日离高堂。", 
            "一旦甬江水，送我游荆襄。", 
            "我生日以远，我心日以伤。", 
            "天涯即门外，夙愿何时偿。"
        ], 
        "title": "戊辰九月将从楚游留呈两大人兼别弟妹 其一", 
        "type": "古风", 
        "yun": "阳"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "北宫有奇女，不嫁能安贫。", 
            "甘心粥钗珥，守贞奉老亲。", 
            "有志我不逮，俯仰愧此身。", 
            "但觉秋风恶，吹我如轻尘。", 
            "悠悠远别离，世事难由人。"
        ], 
        "title": "戊辰九月将从楚游留呈两大人兼别弟妹 其二", 
        "type": "古风", 
        "yun": "真"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "小别已难堪，况复有远行。", 
            "从兹远父母，卫女同伤情。", 
            "我意诚恻恻，大义岂不明。", 
            "此身不自主。", 
            "万感中怀生，天心无两全，垂袖重吞声。"
        ], 
        "title": "戊辰九月将从楚游留呈两大人兼别弟妹 其三", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "相见知有日，曰归难豫期。", 
            "罔极恩未酬，立世将何为。", 
            "恐添堂上愁，有泪惟偷垂。", 
            "当归何日寄，远志难为移。", 
            "春花歇秋日，根落名将离。", 
            "愿言松柏心，长祝亲期颐。"
        ], 
        "title": "戊辰九月将从楚游留呈两大人兼别弟妹 其四", 
        "type": "古风", 
        "yun": "支"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "自我之出矣，手足毋参商。", 
            "加餐各努力，云路同翱翔。", 
            "晨昏赖弱妹，珍重娱高堂。", 
            "上慰双亲心，下减余愁肠。", 
            "行矣何可言，问天殊苍凉。"
        ], 
        "title": "戊辰九月将从楚游留呈两大人兼别弟妹 其五", 
        "type": "古风", 
        "yun": "阳"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "早慧物所志，汝质乃近愚。", 
            "独喜性静默，嗜好与俗殊。", 
            "家贫无长物，所有书五车。", 
            "喜汝能博涉，六籍供田渔。", 
            "汝爷笑谓我，此吾行秘书。", 
            "每当下学归，兄弟相喁于。", 
            "作字亦不丑，簪花善临摹。", 
            "书成请评骘，含笑牵娘裾。", 
            "我老百无欢，见此颇自娱。", 
            "此景今不再，回首悲何如。"
        ], 
        "title": "哭旅儿 其一", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "汝生岁甲戌，我时方归宁。", 
            "咳名襁褓中，唤汝曰寄生。", 
            "外祖颇爱汝，谓儿乃宁馨。", 
            "十年一弹指，幸汝渐长成。", 
            "可怜妆外家，门户日替零。", 
            "今惟汝舅在，身世同浮萍。", 
            "自恨数太奇，殷殷望诸甥。", 
            "谓汝颇挺立，期汝能成名。", 
            "胡汝不克副，奄忽归九京。", 
            "昨来强慰我，未语先吞声。", 
            "吞声更无语，使我难为情。", 
            "自我归汝家，汝父贫苦累。", 
            "对泣牛衣中，宁敢怨憔悴。", 
            "生汝八弟兄，心力亦几殆。", 
            "所觊俱有成，婚嫁事完备。", 
            "迨我谢世时，送我入幽隧。", 
            "了我一生事，辛苦聊自慰。", 
            "此愿岂云奢，而竟未能遂。", 
            "自从阿加殇，倏忽廿四载。", 
            "今汝又继之，天乎我何罪。", 
            "汝爷素旷达，痛极转无泪。", 
            "况我多病躯，剜此肉一块。", 
            "吾衰岂久存，九原汝其待。"
        ], 
        "title": "哭旅儿 其二", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "十月有八日，儿病渐不支。", 
            "宛转衾簟中，气息馀一丝。", 
            "依依握母手，问爷归何迟。", 
            "伏枕还和南，声声念母慈。", 
            "儿身惟母爱，儿病惟母知。", 
            "勿厌儿扰母，扰母祇此时。", 
            "愿母强自宽，向后毋思儿。", 
            "此语诚可痛，此情那可思。", 
            "夜台风雨黑，儿今去何之。", 
            "喧寒与饮食，谁为儿护持。", 
            "呜呼我阿寄，汝当知我悲。", 
            "小春有良辰，行为汝娶妇。", 
            "汝母拮据筹，备此合欢酒。", 
            "颇闻彼姝子，堪称汝嘉耦。", 
            "庶几小鸳鸯，婉娈侍左右。", 
            "岂谓连理枝，摧折如此骤。", 
            "此岂吾罪愆，致汝不克寿。", 
            "抑或儿命薄，无福一消受。", 
            "冥途焉可知，灵璅渺难叩。", 
            "汝兄幸有子，聊使承汝后。", 
            "缞绖拜汝前，足慰汝心否。"
        ], 
        "title": "哭旅儿 其三", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "书堂夜沈沈，镫火凄以碧。", 
            "凉月照古苔，中多汝行迹。", 
            "入室何所见，见儿几与席。", 
            "是儿冠与裳，是儿巾与舄。", 
            "儿书所未竟，朱墨纷狼藉。", 
            "儿尝所披览，丹铅半剥蚀。", 
            "为儿检箧衍，一检一于邑。", 
            "凄风动尘幌，犹如儿出入。", 
            "儿魂傥归来，抚几应叹息。", 
            "叹息如可闻，哀蛩闇中泣。"
        ], 
        "title": "哭旅儿 其四", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "赚我十九年，欠汝泪万行。", 
            "承此万行泪，为儿奠一觞。", 
            "儿生于慈湖，殁乃在金阊。", 
            "中间鄂渚游，曾未识梓桑。", 
            "行觅一抔土，送儿归故乡。", 
            "当与汝长兄，埋骨登蒿邙。", 
            "庶汝小兄弟，泉下相扶将。", 
            "朝游傍青林，夕啸依白杨。", 
            "傥犹恋庭闱，同来侍吾劳。", 
            "呜呼我阿寄，汝今在何方。", 
            "家人或汝悲，时过亦渐忘。", 
            "独有汝母心，积久弥摧伤。", 
            "摧伤岂能久，双鬓今已苍。", 
            "老者幸尚存，少者胡遽亡。", 
            "呜呼我阿寄，天意真茫茫。"
        ], 
        "title": "哭旅儿 其五", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": "五言律诗", 
        "text": [
            "久雨喜新霁，晴空旭影浮。", 
            "狂花如欲笑，眠柳若为愁。", 
            "重订湔裙约，还邀拾翠游。", 
            "春郊浑似画，无限暮山幽。"
        ], 
        "title": "喜晴与杜表姊景姜同作", 
        "type": "律诗", 
        "yun": "尤"
    }, 
    {
        "author": "邓瑜", 
        "era": "清", 
        "subtype": "七言律诗", 
        "text": [
            "俯仰乾坤感古今，倦时假寐醒沈吟。", 
            "无情暮杵催愁起，有味寒镫耐夜深。", 
            "自分性迂甘忤俗，转欣才拙少知音。", 
            "痴魂愿化天边月，照彻人间静女心。"
        ], 
        "title": "夜坐假寐得末一韵因足成之", 
        "type": "律诗", 
        "yun": "侵"
    }, 
    {
        "author": "邓嘉纯", 
        "era": "清", 
        "subtype": "五言律诗", 
        "text": [
            "陇右仍烽燧，关中倏犬羊。", 
            "颇思萧相国，愿觏郭汾阳。", 
            "道远军储竭，风颠大树僵。", 
            "愁看日落处，尘雾混微茫。"
        ], 
        "title": "西师", 
        "type": "律诗", 
        "yun": "阳"
    }, 
    {
        "author": "邓嘉纯", 
        "era": "清", 
        "subtype": "七言律诗", 
        "text": [
            "洒镫吟鞭及早秋，山中景物剧清幽。", 
            "沤麻村落水当户，种菊人家霜满楼。", 
            "崖树倒悬牛砺角，溪鳞潜动鹭低头。", 
            "据鞍顾盼忘饥渴，一味清凉散客愁。"
        ], 
        "title": "山行即事", 
        "type": "律诗", 
        "yun": "尤"
    }, 
    {
        "author": "邓嘉缉", 
        "era": "清", 
        "subtype": "七言绝句", 
        "text": [
            "翩翩公子有遗祠，想像风流奠一卮。", 
            "臣亦毛生思脱颖，不知可有处囊时。"
        ], 
        "title": "平原君祠", 
        "type": "绝句", 
        "yun": "支"
    }, 
    {
        "author": "邓嘉缉", 
        "era": "清", 
        "subtype": "七言律诗", 
        "text": [
            "莫愁湖上逢人日，胜侣招携蹑屐双。", 
            "举酒心情还属客，登楼风景独当窗。", 
            "梅花破雪香生树，山色连云绿过江。", 
            "惭愧群贤远相召，醉扶春影渡渔矼。"
        ], 
        "title": "人日宴集莫愁湖即席", 
        "type": "律诗", 
        "yun": "江"
    }, 
    {
        "author": "邓嘉缉", 
        "era": "清", 
        "subtype": "七言律诗", 
        "text": [
            "别君何处最相思，多在松阴月上时。", 
            "对我清辉皎如此，故乡俦侣可曾知。", 
            "尺书问讯劳相忆，浅盏浇愁醉不辞。", 
            "还寝剧怜风露冷，愿移残梦落书帷。"
        ], 
        "title": "忆石公却寄", 
        "type": "律诗", 
        "yun": "支"
    }, 
    {
        "author": "邓嘉缉", 
        "era": "清", 
        "subtype": "七言律诗", 
        "text": [
            "游历来停黄宪车，入门一笑各轩渠。", 
            "相逢每惜须眉老，把晤翻嫌音问疏。", 
            "高士愧悬徐孺榻，经生争识郑公居。", 
            "厚期无负名山业，共拟元和郡县书。"
        ], 
        "title": "临朐喜晤绍由同年", 
        "type": "律诗", 
        "yun": "鱼"
    }, 
    {
        "author": "郑成功", 
        "era": "清", 
        "subtype": "七言绝句", 
        "text": [
            "开辟荆榛逐荷夷，十年始克复先基。", 
            "田横尚有三千客，茹苦间关不忍离。"
        ], 
        "title": "复台", 
        "type": "绝句", 
        "yun": "支"
    }, 
    {
        "author": "郑经", 
        "era": "清", 
        "subtype": "五言绝句", 
        "text": [
            "王气中原尽，衣冠海外留。", 
            "雄图终未已，日日整戈矛。"
        ], 
        "title": "满酋使来有不登岸不易服之说愤而赋之", 
        "type": "绝句", 
        "yun": "尤"
    }, 
    {
        "author": "郑经", 
        "era": "清", 
        "subtype": "五言绝句", 
        "text": [
            "故国山河在，孝陵秋草深。", 
            "寒云自来去，遥望更伤心。"
        ], 
        "title": "痛孝陵沦陷", 
        "type": "绝句", 
        "yun": "侵"
    }, 
    {
        "author": "郑经", 
        "era": "清", 
        "subtype": "七言绝句", 
        "text": [
            "十二栏干月色鲜，百花烂熳自逞妍。", 
            "昭阳殿里妆初罢，喜道名王著意怜。"
        ], 
        "title": "读张公煌言满洲宫词足徵其杂揉之实李御史来东都又道数事乃续之 其一", 
        "type": "绝句", 
        "yun": "先"
    }, 
    {
        "author": "郑经", 
        "era": "清", 
        "subtype": "七言绝句", 
        "text": [
            "九王旧好漫相寻，椒室沉沉月色侵。", 
            "宫监忽惊见故主，频闻悲怨到更深。"
        ], 
        "title": "读张公煌言满洲宫词足徵其杂揉之实李御史来东都又道数事乃续之 其二", 
        "type": "绝句", 
        "yun": "侵"
    }, 
    {
        "author": "郑经", 
        "era": "清", 
        "subtype": "七言绝句", 
        "text": [
            "元旦后王入庙门，深宫寂静祀祅神。", 
            "狂淫大像巍然立，跪毕登盘裸体陈。"
        ], 
        "title": "读张公煌言满洲宫词足徵其杂揉之实李御史来东都又道数事乃续之 其三", 
        "type": "绝句", 
        "yun": "真"
    }, 
    {
        "author": "郑经", 
        "era": "清", 
        "subtype": "七言绝句", 
        "text": [
            "亭亭婉昵蕙兰花，毡帐承恩莫谩誇。", 
            "严诏忽颁俾骨醉，铁牌前跪犹鞭挝。"
        ], 
        "title": "读张公煌言满洲宫词足徵其杂揉之实李御史来东都又道数事乃续之 其四", 
        "type": "绝句", 
        "yun": "麻"
    }, 
    {
        "author": "郑经", 
        "era": "清", 
        "subtype": "七言绝句", 
        "text": [
            "京口瓜州指顾间，春风几度到钟山。", 
            "迷离绿遍江南地，千里怀人去不还。"
        ], 
        "title": "与群公分地赋诗得京口", 
        "type": "绝句", 
        "yun": "删"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "两两阿咸素志伸，摩挲喜作石麒麟。", 
            "藻芹一水游今日，棠棣双开趁早春。", 
            "如此成名真拾艾，须知吾道在传薪。", 
            "家风幸守青毡旧，努力清芬望后人。"
        ], 
        "title": "如兰、如金二侄入泮，书以勖之", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "自笑前身一蠹鱼，白头仍向酉山居。", 
            "千秋于我终乌有，万卷如今付子虚。", 
            "祗此嗜痂留痼癖，忽将食蹠弃残馀。", 
            "穷年兀兀无长策，不为功名亦读书。"
        ], 
        "title": "读书", 
        "type": "律诗", 
        "yun": "鱼"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "秋风一夜起狂飙，飓母西来怒气骄。", 
            "何似排云驱万马，乍疑传箭落双雕。", 
            "倾摧树木山皆动，喷激波涛水亦摇。", 
            "最是关情收穫近，田畴禾稼恐枯焦。"
        ], 
        "title": "飓风", 
        "type": "律诗", 
        "yun": "萧"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "登堂祝嘏才经岁，转眼添筹又一年。", 
            "鸠杖优游泉石畔，凤毛环绕几筵前。", 
            "画屏日月称觥夜，绮幄云霞舞镜天。", 
            "此去鸡窠知有分，几人能作地行仙！"
        ], 
        "title": "乙卯秋、姻丈陈昙轩封翁（克劝）八十初度，余偕子妇赴祝，今秋复寄双孔雀赠之", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "亭亭玉质出幽丛，计日将毋小卯同。", 
            "夜月侵时疑孕月，秋风拂处欲追风。", 
            "添毫欲借中山笔，捣药应资上寿功。", 
            "莫误梁园寻旧种，陶家本是主人翁。"
        ], 
        "title": "玉兔耳", 
        "type": "律诗", 
        "yun": "东"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "金精禀气异寻常，握爪般般色自黄。", 
            "几展雄威啸空谷，独将劲节傲寒霜。", 
            "九秋冷入山君梦，一醉催开寿友觞。", 
            "好向东篱同把臂，悠然何必问柴桑！"
        ], 
        "title": "虎爪黄", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "雁阵声中百卉彫，深丛叶叶逞红娇。", 
            "浓妆可有秋娘妒，艳质偏于老圃饶。", 
            "生似鸡皮年少日，啼残鹃血可怜宵。", 
            "人情竞说春光好，如此容颜岂寂寥。"
        ], 
        "title": "老来妇", 
        "type": "律诗", 
        "yun": "萧"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "多年解组寄浮沤，文字因缘一席留。", 
            "聊借毫端评月旦，敢誇皮里有春秋。", 
            "赋成五色虽迷目，笔埽千军始出头。", 
            "我倘识途惭老马，年年栈豆欲何求。"
        ], 
        "title": "明志书院勖诸生", 
        "type": "律诗", 
        "yun": "尤"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "何人不识金银气，千古铜山是祸胎。", 
            "舞或能工长在袖，债如可避苦无台。", 
            "祇缘腐木虫先附，莫怪闻膻蚁自来。", 
            "至此补牢应一悔，始知奴辈利吾财。"
        ], 
        "title": "感事（为鹤山作）", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "修短非凭自主持，何须祷祝望期颐！", 
            "古而不死人何在，生可长延我岂辞。", 
            "酒进艾蒲难益寿，文成屈宋亦谀词。", 
            "得瓜得豆分明判，祗此心田雨露滋。"
        ], 
        "title": "明年五月为七十生辰，先期示儿子", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "暮年藉此足欢娱，镇日摩挲笔砚俱。", 
            "冀汝清声逾老凤，喜无覂驾异凡驹。", 
            "文章有福关聪顈，轨范相期共步趋。", 
            "最慰书香传一脉，天将晚景慰桑榆。"
        ], 
        "title": "景孙体弱，未严课而诗文日进，喜而赋此", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "缇室葭灰应岁寒，年年家祭荐杯盘。", 
            "世遥端赖馨香报，老去方知拜跪难。", 
            "百代清芬传俎豆，一庭文苑列衣冠。", 
            "君恩重叠丝纶捧，肸蚃应承告庙欢。"
        ], 
        "title": "冬至祠祭", 
        "type": "律诗", 
        "yun": "寒"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "化日光天代几更，斯民何幸享升平！", 
            "百年衽席登仁寿，一夕萑苻起战争。", 
            "火始燎原须扑灭，草经滋蔓易纵横。", 
            "东南半壁成涂炭，养虎无端祸已萌。"
        ], 
        "title": "闻警四首 其一", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "此是红羊换劫年，无端杀气动蛮天。", 
            "何人专阃河山寄，天地斯民水火悬。", 
            "风鹤一声惊草木，沙虫四野化烽烟。", 
            "出师太息英雄老，十万貔貅尚裹毡。"
        ], 
        "title": "闻警四首 其二", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "到处闻声向镯铙，良田万顷作荒郊。", 
            "当关一将空称勇，捣穴无人更进剿。", 
            "国帑民财遍罗掘，吴头楚尾恣咆哮。", 
            "六朝金粉成灰土，例与人间总幻泡。"
        ], 
        "title": "闻警四首 其三", 
        "type": "律诗", 
        "yun": "肴"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "二十年来返故林，极天戎马动愁吟。", 
            "愧无大海回澜力，仍抱孤臣报国忱。", 
            "身老何堪频抚髀，时艰敢幸早抽簪。", 
            "瓣香自向苍穹祷，献馘相期奏凯音。"
        ], 
        "title": "闻警四首 其四", 
        "type": "律诗", 
        "yun": "侵"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "男钱女布亦寻常，酬酢纷纷此日忙。", 
            "自检衣裳添作嫁，竟劳钗钿助催妆。", 
            "襜轺远道行亲迎，棨戟名门附末光。", 
            "知汝一篇娴内则，善心应解事姑嫜。"
        ], 
        "title": "女孙于归有日，途梗未通，曾蓝田总戎适携少君来迎，喜赋", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "已过东篱菊傲霜，何来冷艳衬红妆！", 
            "万株偏带胭脂色，一赋犹留铁石肠。", 
            "垂老生涯归独鹤，迎年花事问寒螀。", 
            "应教纸帐重重护，第一春风绛幔香。"
        ], 
        "title": "红梅", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "忽忽光阴逆旅身，祭诗此夕话艰辛。", 
            "频闻爆竹千家响，又换桃符一度新。", 
            "粢饵甑炊寒具品，椒花瓮酿隔年春。", 
            "老夫疏懒浑无事，随例衣冠拜岁辰。"
        ], 
        "title": "除夕", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "一春连日展晴晖，应识风光草际归。", 
            "梅蕊已开花尚少，柳芽初茁叶犹稀。", 
            "每思健步还留屐，便欲寻春且掩扉。", 
            "万紫千红看未遍，肯教相赏暂相违？"
        ], 
        "title": "即景", 
        "type": "律诗", 
        "yun": "微"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "莫听迂谈笑口开，从来大匠费心裁。", 
            "金防跃冶洪炉守，树盼参天土脉培。", 
            "未必文章关口耳，谁云混沌属胚胎。", 
            "读书万卷君须破，好仿昭明且筑台。"
        ], 
        "title": "迂谈", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "堂堂如戟好髯须，一幅丹青嫁妹图。", 
            "岂筮羲爻归帝乙，休教营室误黄姑。", 
            "女萝山鬼三章曲，槐笏乌靴七尺躯。", 
            "恰值桃符新换日，终南迎送有神荼。"
        ], 
        "title": "钟馗除夕嫁妹图二首 其一", 
        "type": "律诗", 
        "yun": "虞"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "凤历新颁溯斗躔，七旬自是古稀年。", 
            "河山两戒升平日，闻见四朝僻壤天。", 
            "酒饮屠苏杯共醉，音调太簇律开先。", 
            "遥知烽火今犹警，愿祝东南奏凯旋。"
        ], 
        "title": "钟馗除夕嫁妹图二首 其二", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "小筑三间安乐窝，蒲团坐破老头陀。", 
            "呼牛世上吾能答，旋马厅前地岂多。", 
            "幸可消閒搜典籍，有时乘兴托吟哦。", 
            "园丁为报春光到，如梦莺花一刹那。"
        ], 
        "title": "斋居遣兴", 
        "type": "律诗", 
        "yun": "歌"
    }, 
    {
        "author": "邓瑜", 
        "era": "清", 
        "subtype": null, 
        "text": [
            "久疏吟咏，叹年来多病，朱颜消损。", 
            "花事又随流水去，渐觉日长人困。", 
            "酥雨溅梅，软尘飏曲，天也全无准。", 
            "数声邻笛，夜深枨触离恨。", 
            "愁对寂寞房栊，药炉火黑，气息香微酝。", 
            "远道河梁人几处，盼断翠鸳佳讯。", 
            "半拥纱衾，悄然独坐，松挽丝丝鬓。", 
            "窥窗梳月，有情来照方寸。"
        ], 
        "title": "念奴娇 初夏客中病感寄景姜", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "怀人天气早秋时。", 
            "离恨两心知。", 
            "惺忪倚枕无语，肠百转。", 
            "梦偏迟。", 
            "门以外，水之涯，望如痴。", 
            "秋灯一点，秋雨三更，无限相思。"
        ], 
        "title": "诉衷情 寄怀闺友", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "今古几诗魂。", 
            "飞入秋窗月一痕。", 
            "如此溪山如此夜，闲身。", 
            "派别源流仔细分。", 
            "问字共论文。", 
            "往日趋庭忆旧闻。", 
            "今对画图饶乐意，凝神。", 
            "指点龙山认里门。"
        ], 
        "title": "南乡子 题家大人清可亭论诗图", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "独坐梧桐阴里。", 
            "听一片、秋声琐细。", 
            "砧杵敲凉，孤蒲递响，书卷替人翻起。", 
            "此时庭际。", 
            "问何事、萧疏未已。", 
            "山色波光如此。", 
            "人静薄寒天气。", 
            "蛩韵啁啾，雁群嘹亮，添得几多乡思。", 
            "西风过耳，听别有、一般诗味。"
        ], 
        "title": "剔银灯 题江馆听秋图", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "冷艳迎春独占先。斜倚窗前。", 
            "斜对樽前。茜纱格子淡如烟。", 
            "春在谁边。月在谁边。", 
            "悄背红芳整翠钿。人比花妍。", 
            "花妒人妍。亭亭相对各无言。", 
            "花可人怜。人可花怜。"
        ], 
        "title": "一剪梅 与景姜不负斋赏红梅口占", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "芳园惆怅春无迹。巡檐空自探消息。", 
            "寂寞咏花人。相思几断魂。", 
            "栏杆都倚遍。驿使何时见。", 
            "莫是隐深山。红尘不耐看。"
        ], 
        "title": "不负斋梅花盛开，与景姜分咏得忆梅、簪梅、梅影三题 菩萨蛮 其一 忆梅", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "绣阁天寒容懒整。", 
            "瞥见冰姿净。", 
            "呵冻试新妆。", 
            "纤手拈来，商略安双鬓。", 
            "疏疏斜贴云鬟润。", 
            "瘦极偏相称。", 
            "伴我一枝春。", 
            "卸了钗环，纸帐香犹剩。"
        ], 
        "title": "不负斋梅花盛开，与景姜分咏得忆梅、簪梅、梅影三题 醉花阴 其二 簪梅", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "梦醒罗浮人去后。", 
            "约略庞儿瘦。", 
            "月下细端详。", 
            "尺幅真真，淡墨描初就。", 
            "天寒合倩胎禽守。", 
            "怜惜情都有。", 
            "一样态珊珊。", 
            "镜里嫦娥，厮并堪称偶。"
        ], 
        "title": "不负斋梅花盛开，与景姜分咏得忆梅、簪梅、梅影三题 醉花阴 其三 梅影", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "绘就罗浮绝世妆。客里流光。", 
            "扇里春光。一枝横处月昏黄。", 
            "逗入诗肠。沁入离肠。", 
            "摺叠玲珑袖底藏。赠到他乡。", 
            "携到家乡。愿君珍重惜馀芳。", 
            "展向蓬窗。记向芸窗。"
        ], 
        "title": "一剪梅 题画梅摺箑赠别景姜", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "一痕蛾岫迎人笑，鳞鳞绣漪摇碧。", 
            "水面风皴，云头雨洗，此际尘襟都涤。", 
            "蘼芜一色。", 
            "猛触起幽怀，殢人追忆。", 
            "湖畔桥边，那年何处记同立。", 
            "于今重认旧迹。", 
            "是同行过此，徘徊痴觅。", 
            "梦里家山，望中云树，两地离愁应积。", 
            "关河目极。", 
            "只方寸柔丝，往来难隔，待寄相思。", 
            "绿波双鲤缺。"
        ], 
        "title": "如此江山 游慈湖有怀景姜", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "不是寻常质。", 
            "记当年、侬犹少小，此花初植。", 
            "劫后重逢依旧好，露井传神愈洁。", 
            "看正好、联吟朝夕。", 
            "不料连宵风雨恶，猛传将、花萎心惊绝。", 
            "痴蝶倦，乱莺歇。", 
            "芳魂倩影寻消息。", 
            "怅闲阶、垂杨自舞，藓痕空碧。", 
            "知尔洁身归幻境，仍入司花玉阙。", 
            "每独坐、无聊痴忆。", 
            "毕竟如伊真命薄，卷帘栊、愁煞怜花客。", 
            "情与绪，向谁说。"
        ], 
        "title": "金缕曲 不负斋白桃忽萎，赋吊之", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "尽伶俜，凭折挫。", 
            "藩溷几曾堕。", 
            "影瘦腰纤，幽恨一身裹。", 
            "可奈雨雨风风，凄凄惨惨，等闲把浮生轻过。", 
            "情无那。", 
            "幻出弱态翩跹，分明示因果。", 
            "惆怅芳魂，漂泊倩谁妥。", 
            "适从何处飞来，还归何处，也不管、柳昏花亸。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "溅渌侵衣，澄波揩镜。", 
            "有人悄把阑干凭。", 
            "几分春色破烟来，一夜红亸双蝉影。", 
            "翠窅香深，日高风定。", 
            "惜花记否当年景。", 
            "故乡诗梦几时圆，天涯尽是销魂径。"
        ], 
        "title": "踏莎行 题沁玉妹湖山春晓图", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "一幅江南春写就，湖光山色分明。", 
            "小红桥畔趁新晴。", 
            "晓风杨柳岸，好是放船行。", 
            "堤外海棠刚睡足，藓痕绿过闲亭。", 
            "靓妆初罢怯寒生。", 
            "碧桃花径远，刚对数峰青。"
        ], 
        "title": "临江仙 前题。慈命代作", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "无恙湖山，那年曾记分离日。", 
            "换红移碧。", 
            "风景从头忆。", 
            "尺幅传来，犹是销魂色。", 
            "天涯隔。", 
            "峭寒同怯，休傍阑干立。"
        ], 
        "title": "点绛唇 前题。代景姜作", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "碾雪搏魂，搓霜靧面，秋水亭亭玉立。", 
            "笑它桃李斗春风，染妖红、竞夸颜色。", 
            "琼枝艳绝。", 
            "算只有、湘娥堪匹。", 
            "最销魂，是绿房迎晓，素波澄夕。", 
            "珊珊骨。", 
            "不染污泥，爱洁真成癖。", 
            "满身清露立银塘，證前身、一丸凉月。", 
            "裁冰濯雪。", 
            "待洗尽、人间炎热。", 
            "者心情，除却白鸥谁识。"
        ], 
        "title": "西子妆 白莲", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "玉盘秋皎洁，烟消水定，十分澄澈。", 
            "万壑千峰，黛重螺浓如滴。", 
            "真个无边风月，全不费、青钱能得。", 
            "万籁寂。", 
            "绿阴满地，偶留人迹。", 
            "素娥似识幽怀，抱三五清辉，照伊词客。", 
            "隔断飞尘，恍到玉楼琼阙。", 
            "此际囊中无句，恐难对、多情山色。", 
            "空明绝。", 
            "人与湖光如涤。"
        ], 
        "title": "玉漏迟 月夜湖上和闺友韵", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "云水苍茫处。", 
            "恁匆匆、乘桴于海，飘然而去。", 
            "富贵功名来亦好，一听悠悠之数。", 
            "想尘世、几人千古。", 
            "鲲化沧溟鲸跋浪，有蒙庄、先得逍遥趣。", 
            "潮自涌，老蛟怒。", 
            "三千弱水凭飞渡。", 
            "问前途、蓬莱方丈，尚离何许。", 
            "阖辟阴阳多变幻，略尽广川一赋。", 
            "独有客、乘风起舞。", 
            "星宿罗胸芒角出，看一丸、冷月当头驻。", 
            "天与地，为谁主。"
        ], 
        "title": "金缕曲 题画", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "第五桥边去。", 
            "绕横堤、残山剩水，柳髡如许。", 
            "我与西湖初识面，风景凄清细数。", 
            "有几带、望中烟树。", 
            "岳鄂王坟苏小墓，信英雄儿女分千古。", 
            "移画舫，向何所。", 
            "水天别映孤山路。", 
            "放中流、斜阳影淡，一枝柔橹。", 
            "乍听钟声风外落，知在云深深处。", 
            "又背转、苹洲菱渚。", 
            "留得残荷依弱盖，可怜红、犹作凌波步。", 
            "闲意态，问鸥鹭。"
        ], 
        "title": "金缕曲 丁卯春日初游西湖", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "潇湘江上，有邮筒寄我，玉台新咏。", 
            "睥睨吟坛雄树帜，肯让须眉辞骋。", 
            "刻玉为肠，镂冰为骨，团雪为情性。", 
            "鲤鱼风好，送诗吹过烟艇。", 
            "除却苏氏兰言，谢家絮语，今日应推郑。", 
            "密咏恬吟浑不厌，云外尚留馀韵。", 
            "笑我壶庐，爱君锦绣，样子描无准。", 
            "瓣香私爇，存心当可遥證。"
        ], 
        "title": "湘月 题长沙郑淑荃女史云璈阁诗草", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "踏遍疏离，可怜秋冷。", 
            "桑扉依旧当年景。", 
            "越天觅遍又吴天，替秋写出亭亭影。", 
            "几阵西风，一条芳径。", 
            "荒苔细草零星剩。", 
            "落英憔悴正黄昏，无情零雨重阳近。"
        ], 
        "title": "踏莎行 题篱下寻秋图，悼景姜也", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "魂不胜销，梦还无据。", 
            "悲秋情向篱边诉。", 
            "红尘碧落两茫茫，疑形疑影知何处。", 
            "恨海谁填，情天莫补。", 
            "此情此恨同千古。", 
            "写生只算返生香，年年秋到侬为主。"
        ], 
        "title": "踏莎行 前题", 
        "type": "词", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "逸塘用世人，五十居閒地。", 
            "岂无髀肉叹，自诡时未至。", 
            "时至当云何，奈此囊底智。", 
            "控弦虽不发，天下识猿臂。", 
            "世途无万全，欲取宜有弃。", 
            "以我之下驷，当彼之上驷。", 
            "一败而两胜，老算得深味。", 
            "中年惜精爽，勿使疲人事。", 
            "孙武诚难追，孰能比田忌？"
        ], 
        "title": "王逸塘五十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "杨风异人不可测，书味渊深见殊力。", 
            "取径颇难意颇啬，犹是唐贤旧风格。", 
            "石斋论书尚遒媚，甜滑相寻苦难避。", 
            "山阴未免俗书讥，飞鸟出林谁可至？"
        ], 
        "title": "罗叔言求题所藏杨凝式韭花帖墨迹（初五日）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "中夜起待旦，初非欲人知。", 
            "好我且信我，可感孰若斯？", 
            "昧爽闻叩门，是子决不疑。", 
            "欢笑苦未足，促坐同啜糜。", 
            "我室虽云迩，里许劳奔驰。", 
            "来时肝肺热，去时怀抱怡。", 
            "气类喻针芥，圣者难言之。", 
            "持此默自讼，无端殆儿嬉。", 
            "岂同访戴人，兴尽情遽移。"
        ], 
        "title": "曹纕衡昧爽见访 其一", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "夜起既有年，斯道良可久。", 
            "颇同献曝心，愿以遗吾友。", 
            "晦明转移间，造物露枢纽。", 
            "人身小天地，吐纳等难朽。", 
            "清明常当令，昏惰讵能糅。", 
            "神完形不敝，聊用却老丑。", 
            "死生虽系命，操纵或在手。", 
            "终时幸无疾，何必千岁寿。"
        ], 
        "title": "曹纕衡昧爽见访 其二", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雪气堆山山倒压，竹不见枝裁见叶。", 
            "若使风来一动摇，必碎玉龙散鳞甲。", 
            "与可胸中穷竹态，借墨写真墨犹湿。", 
            "人间一笑近千年，识者何人况能及。", 
            "徐君世守失复归，我怀此君忽相接。"
        ], 
        "title": "徐石雪求题文与可雪竹款曰笑笑先生作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "入春转寒雪弥日，杯酒端宜试诗笔。", 
            "金石书画藏竞出，文山石斋研无匹。", 
            "题襟馆中尝并列，今为郭君章君物。", 
            "摩挲咨嗟肠益热，文采风流各殊绝。", 
            "浩气入石涵碧血，相见难回经百折。", 
            "功名不终终义烈，事业纵隳论忠节。", 
            "吾侪相顾愧孱劣，俯仰高斋损心骨。"
        ], 
        "title": "栩楼燕集赋文山蝉腹研石斋断碑研", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "绿叶青枝人共识，诗老何曾识梅格。", 
            "细看非柳亦非梅，点染春光弄颜色。", 
            "渊明君复一世豪，攀条折枝空相高。", 
            "老夫与汝平章了，笑煞庭前夹竹桃。"
        ], 
        "title": "卓君庸求赋柳梅诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "东坡爱梅有神契，竹外斜枝称更好。", 
            "梅干愈近花愈奇，此意可为知者道。", 
            "都城花市得柳梅，文士纷纷逞词藻。", 
            "柳枝柔弱无风骨，忽缀梅花堪绝倒。", 
            "却疑对梅不解赏，深浅自呈见怀抱。", 
            "劝君一證岁寒心，莫怒狂言被花恼。"
        ], 
        "title": "又赋", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "暗室何来射明月，映澈秋毫久方灭。", 
            "若非发自案上经，毋乃吐从笔端血。", 
            "写经人往血不枯，造因得果理岂诬。", 
            "鼓盆未信庄生达，历劫犹应看画图。"
        ], 
        "title": "蒯若木求题写经应瑞图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "得隽径窜诚智矣，搏噬跳踉何所为。", 
            "旁观矜宠且宿饱，怪尔相厄无已时。", 
            "子于何处得此态，曲写尽意毫无遗。", 
            "往者不谏莫恶剧，来者视此犹可追。"
        ], 
        "title": "万公雨求题画狗", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "皇清二百七十载，惟以早朝治天下。", 
            "东周以降谁能及，文武成康此其亚。", 
            "人存政举更不论，家法百王自陵跨。", 
            "我皇出狩虽在外，治术精研逮閒暇。", 
            "一朝复辟贵有备，尝胆卧薪无日夜。", 
            "苟能求衣仍待旦，锐气已足震华夏。", 
            "堕慢邪僻期尽除，当使周宣避三舍。"
        ], 
        "title": "二月初六日进呈二诗 其一", 
        "type": "古风", 
        "yun": "祃"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "宽则得众理不易，居上不宽何足观。", 
            "明察谓能别善恶，察察为明明亦昏。", 
            "知人善任古所重，用人不疑乃至言。", 
            "有天下者视其量，意度阔略为本根。", 
            "圣资聪睿愿勿用，涵盖天地苏元元。", 
            "此理至深孰能解，责难敢以陈至尊。"
        ], 
        "title": "二月初六日进呈二诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我如夜啼乌，绕枝觅其偶。", 
            "斜月忽侵帷，定是魂来否。", 
            "追寻竟何得，遗像空在手。", 
            "东方未遽明，默坐复良久。"
        ], 
        "title": "二十夜", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "双栝方竞翠，东栝忽自枯。", 
            "哲人嗟其萎，不祥理难诬。", 
            "自我羁行在，花时归相娱。", 
            "今年来何晚，遇闰稽就途。", 
            "病中空怅望，别语一字无。", 
            "及尸岂为见，终古才须臾。"
        ], 
        "title": "廿一夜", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "偕老亦既老，所欠惟一死。", 
            "先行子不惮，继往吾何馁。", 
            "小别良可哀，顾此堂下晷。", 
            "叩棺幸未阖，累唤宁能起。", 
            "素衣空辑杖，雪涕随逝水。", 
            "相从五十年，十日靳我俟。", 
            "茫茫望前路，目极天与海。"
        ], 
        "title": "伤逝 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "入室日已晏，离魂在此榻。", 
            "冥追试就枕，药气犹绕颊。", 
            "中宵影随形，徒倚还躞蹀。", 
            "吞声端有失，苦泪空凝睫。", 
            "心知成永诀，未免恋一霎。", 
            "我如梦为周，君如梦为蝶。"
        ], 
        "title": "伤逝 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "去年菊花时，廊下偶携手。", 
            "花前憔悴人，怅然若难久。", 
            "当时苦无觉，轻别将谁咎。", 
            "一悲悲何穷，倏忽馀鳏叟。"
        ], 
        "title": "伤逝 其三", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "斯人夜不眠，晓帐必犹寝。", 
            "披帷无所见，旁皇此为甚。", 
            "几榻勿轻移，起坐素身谂。", 
            "颇疑接謦欬，髣髴气微凛。", 
            "平生太常斋，如泥恨空饮。"
        ], 
        "title": "廿二夜", 
        "type": "古风", 
        "yun": "寝"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "死生虽云隔，岂能隔吾情。", 
            "吾情无生死，一意通幽明。", 
            "新魂必迷罔，自痛离其形。", 
            "旁观骨肉哀，惨悽倍于生。", 
            "生者能为主，依恋终相萦。", 
            "生者苟渐忘，无归愈飘零。", 
            "委形如爪发，朽腐难为灵。", 
            "圣人识情状，致斋极精诚。", 
            "立尸而后祭，何疑于礼经。"
        ], 
        "title": "廿三夜", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "哀情易伤春，飞花正如雪。", 
            "花前思往事，无处不悽绝。", 
            "昨朝花始开，今日花将歇。", 
            "我虽非落花，弹指必俱灭。", 
            "逝者固已辞，存者行渐别。", 
            "眼中亲爱者，一一愁见夺。", 
            "与君永今朝，为予誓皎日。"
        ], 
        "title": "廿四晓", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "人亡月半规，今夕已下弦。", 
            "碧天玉指甲，馀恨何悽妍。", 
            "阑干谁复倚，杳杳遂长眠。", 
            "我为夜起翁，残宵独周旋。", 
            "聊堪伴孤魂，莫言死相捐。"
        ], 
        "title": "廿五晓", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "儿女失其母，啼号不欲生。", 
            "我固无以慰，朝夕缠哀声。", 
            "出门暂弃置，入门复屏营。", 
            "灭灯人定后，锐意趋幽冥。", 
            "鬼神乃馀气，未若人所能。", 
            "冤抑或为变，居常终无灵。", 
            "亡者果已矣，何用期遐龄。"
        ], 
        "title": "三月初一晓", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "死状即若寐，熟寐元无知。", 
            "有知无知间，谁主此可疑。", 
            "生短死则长，死安生甚危。", 
            "闻道夕可死，既死终焉归。", 
            "无知信无涯，有知能几时。", 
            "庄生与释氏，毋乃皆沈迷。"
        ], 
        "title": "初二晓", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "人死斯相恶，无能斯相背。", 
            "亡者岂遂亡，存者良不义。", 
            "家人频入梦，处分到细事。", 
            "簿录一翻阅，使我涌酸泪。", 
            "馀财虽莫用，月廪谁能废。", 
            "他年称所蓄，聊为完遗志。", 
            "子亡我犹存，勿患终难继。"
        ], 
        "title": "十八日", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "寻桥柳荒泾，城芜古苑，去波孤艇。", 
            "见帆明渚鸟，镫昏驿树，岚光催暝。", 
            "陡觉画角生，哀秋声在，水际空离景。", 
            "对此恋前游绕，回阑凭断，斜阳红冷。", 
            "万感成幽阻，良辰易失，赏心难并。", 
            "天涯顿雪双鬓。", 
            "愁入西风凄哽。", 
            "但忆旧扇歌尘，小屏诗梦，人隔潇湘迥。", 
            "尊前雁落，满目关山影。"
        ], 
        "title": "竹马子", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "暮山远。", 
            "见倒空翠湿，云开萍面。", 
            "荡荒湾、雨气衰荷，秋在水灯红飐。", 
            "愁杀渡江人，醉里解携，梦随波转。", 
            "离声断。", 
            "又暗催、湘弦鸿阵零乱。", 
            "独绕横桥归路，澹一水、漂花旧苑。", 
            "片帆风影，尚映带、凭高阑槛。", 
            "销魂又、寒林堕月，寂寞小城西畔。", 
            "空帘捲。", 
            "乱虫天、如闻哀叹。"
        ], 
        "title": "阳台路 送客晚归城西陂揽景成咏", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "度高城、夕吹抵阳关，一声九迥肠。", 
            "正霜堤衰柳，烟汀堕蕙，梦落苍茫。", 
            "到此登临送远，揽景惜离觞。", 
            "满眼沧波泪，流尽三湘。", 
            "同是江湖蓬转，奈庾愁染鬓，空点吴霜。", 
            "羡秋篷归钓，犹及著芙裳。", 
            "想芳洲、蘋花自采，但寄情、鸥鹭莫相忘。", 
            "空凝伫，楚天孤雁，寂历南翔。"
        ], 
        "title": "八声甘州 江皋野宴重别龙马里叟", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "垄楸直，西向鱼山更碧。", 
            "残阳外衰草乱鸦，犹作苍茫阵云色。", 
            "归魂念报国。", 
            "空识青蝇吊客。", 
            "英雄泪，长使满襟，花落荒丘委三尺。", 
            "丰碑感陈迹。", 
            "剩藓墨留铭，樵采分席。", 
            "城南空见乌争食。", 
            "嗟百战身世，一抷榛莽，邯郸今古梦里驿。", 
            "眺风雨原北。", 
            "哀恻。", 
            "古怀积。", 
            "但乐府声流，旋凯歌寂，啼鸰夜月悲何极。", 
            "更玉树同壤，紫庭孤笛。", 
            "千秋华表，有坠露、带恨滴。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "桂丛香到枕。", 
            "渐透帘蛩语，凉烟催暝。", 
            "林容早霜近。", 
            "悄江天过雁，庭阶红冷。", 
            "重门夜迥，锁秋声、诗愁万顷。", 
            "更冥冥、满地歌尘，拍遍画阑谁应。", 
            "还听。", 
            "颓檐飞雨，乱叶昏灯，替人幽哽。", 
            "羁魂未醒。", 
            "奈犹是，去年病。", 
            "叹人閒有限，凄凉风物，偏与多情管领。", 
            "莫吟残、镜里花枝，梦来照影。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "润逼烟纱，凉添山枕，待月帘阴竹暗。", 
            "笛语飘来，隔灯痕邻院。", 
            "怅流景，渐觉、银床玉簟疏冷，露叶霜花明烂。", 
            "照水秋魂，绕空廊谁见。", 
            "镜屏中、尚识吴娘面。", 
            "无人唱、暮雨清尊畔。", 
            "莫问翠冶红骄，总行云催散。", 
            "燕重来、寂寞西风馆。", 
            "年华泪、锦瑟闻长叹。", 
            "但梦地、百转飙轮，触回肠欲断。"
        ], 
        "title": "拜星月慢 秋夜闻笛和清真", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "曳柳蝉疏，黏莎萤小。", 
            "过云流响初鸿到。", 
            "上灯花影隔窗深，下帘月气侵阶悄。", 
            "琴思吟销，茶香梦袅。", 
            "露床滴翠凝清筱。", 
            "年光有味是新凉，不堪独夜悲秋早。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "又年芳催老，悄立遍阑干危碧。", 
            "怨花后期，无言花暗泣，黦地谁惜？", 
            "更洒黄昏雨，水环风佩，数断红消息。", 
            "罗裳自染秋江色。", 
            "穗帐才遮，珠茵旋积。", 
            "盈盈，怎堪搴摘？", 
            "只轻朱薄粉，愁上簪帻。", 
            "西园霜夕，照清池宴席。", 
            "步绮淩波地，成往迹。", 
            "尊前换尽吟客。", 
            "纵仙城梦见，玉颜非昔。", 
            "钗钿坠似曾相识。", 
            "终不向一镜东风媚晚，鬓边狼藉。", 
            "飘零恨独在江国。", 
            "怕旧题锦段重重泪，无人赠得。"
        ], 
        "title": "六丑 芙蓉谢后作", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "危亭锁翠倚崇冈。", 
            "带虚岚、故国斜阳。", 
            "看冷枫、暮色馀霞散，波路迥、暝入秋乡。", 
            "更堪催、小城寒信，到西风雁行。", 
            "向此念、旧游天远，立尽昏黄。", 
            "茫茫。", 
            "登临百感，镇销凝、海涨尘荒。", 
            "昨宵酒醒，何处残笛，又绕空梁。", 
            "甚百年、悲秋未了，只恁风物凄凉。", 
            "伤心是、簪到黄花，绿鬓先霜。"
        ], 
        "title": "彩云归 九日城东亭登高", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "雨初歇，凭高极目送荒寒。", 
            "揽征蓬千里，烟光澹著愁颜。", 
            "秋尽林皋到残月，夜明楼阁起虚澜。", 
            "雁声落，笛里人家，犹梦关山。", 
            "无端。", 
            "换离景，一片伤心，画出应难。", 
            "水阔天低，望中故国云还。", 
            "乱叶从风诉飘泊，晚花凝露泪阑干。", 
            "归来后、满镜清霜，肠断谁看。"
        ], 
        "title": "雪梅香 亭皋见月旷然起故园之思", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "树老知门，山寒近屋。", 
            "一年风物供吟足。", 
            "秋声到地总无名，和愁题上阑干曲。", 
            "梦换纱棂，吟残画烛。", 
            "空阶雨断蛩声续。", 
            "霜前篱菊为谁黄，人閒秋鬓无重绿。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "暝寒中酒情味，江天漠漠，秋尽仍连雨。", 
            "绕旧绿阑干，觅愁无处。", 
            "砌蛩乍咽，城乌旋起，满廊黄叶飘零。", 
            "散风还聚。", 
            "背暗烛、敲帘作人语。", 
            "夜窗又到雁阵，独掩低帏，更添沈炷。", 
            "霜堞隐，羌笳凄凄危曙。", 
            "泪凝丛菊，魂萦蔓草，几回梦里登临，乱山歧路。", 
            "渺京国、苍茫见烟雾。", 
            "此际追感，少日狂游，旧家歌舞。", 
            "念俊约，经时动离阻。", 
            "恁萧条，空叹雪满梁园赋。", 
            "惊岁事、一卧沧江暮。", 
            "画楼天远孤云去。"
        ], 
        "title": "夜半乐 秋尽夜闻雨有怀", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "红叶家林，苍烟邻寺，岁残未了秋声。", 
            "门柳鸦寒，庭莎蚕老，浸霜月气冥冥。", 
            "夜窗灯晕，镇摇落山川旧情。", 
            "伤心年事，何限繁华，不抵飘零。", 
            "追思结客幽并，连骑云骄，看剑星横。", 
            "谁分萧条，哀时词赋，过江无泪堪倾。", 
            "暮鸿天远，奈重拍燕歌自惊。", 
            "一生怊怅，拼与江南，空老兰成。"
        ], 
        "title": "庆春宫 冬绪羁吟", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "影悽寂，虚梁落月暗惊逢。", 
            "怅孤鸿天外，哀弦响绝秋空。", 
            "遗世高情谢猿鹤，过江馀泪送蛟龙。", 
            "叙愁阔，少别千年，犹是悤悤。", 
            "幽踪。", 
            "旷延伫，薜雨萝烟，夜啸谁同。", 
            "送客衰兰，漫悲旧曲回风。", 
            "故国伤心渺天北，暮云何意恋江东。", 
            "沈沈恨、一枕关山，魂绕青枫。"
        ], 
        "title": "雪梅香 梦半塘老人", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夜阑酒醒，纵天涯，有梦无家归得。", 
            "三十年来，怊怅地，最是销魂今夕。", 
            "旧沥梅灰，新笼竹火，节物供愁色。", 
            "寒窗灯在，隔年红泪犹滴。", 
            "谁分有限生涯，伤心馀事，作江南词客。", 
            "只道东风能换世，肠断故园消息。", 
            "蛮雪零笺，燕尘衰帽，触绪增悽寂。", 
            "朝来看镜，对花空笑头白。"
        ], 
        "title": "念奴娇 己酉除夕", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "竹外横斜，犹是去年，春在江国。", 
            "垂垂雪老烟疏，一树暗催头白。", 
            "西崦旧赏，总误天际轻阴，山桥谁倚伤心碧。", 
            "怊怅又黄昏，但诗痕愁觅。", 
            "追忆。", 
            "故宫春梦，点额人归，坠钿消息。", 
            "空有翠禽，啼恨花间曾识。", 
            "璚枝未寄，那更连雨凄寒，飘零不待南楼笛。", 
            "绕树再来看，怨东风无力。"
        ], 
        "title": "石州慢 水边篱落忽见横枝病起寻春感时悽异", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "酒旗风影，漾回波，不断春愁千斛。", 
            "中有过江，名士泪，销得新亭一掬。", 
            "老子婆娑，英雄割据，莫举伤高目。", 
            "江南春好，送人惟有哀曲。", 
            "谁念玉尘风流，虚元谈未，了神州沈陆。", 
            "空吊金城衰柳色，依旧江潭悽绿。", 
            "故国鹃声，荒山龙气，终古苍黄局。", 
            "歌尘如梦，野花开遍陵谷。"
        ], 
        "title": "念奴娇 友人见示江南春图兼寄金陵怀古之什感事因题", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "叹岁寒残雪谁堪语。", 
            "换苍苔、旧步荒江桥上路。", 
            "西园梦后重寻，剩有閒鸥侣。", 
            "奈沧江照影依依，阶前舞。", 
            "寂寞送、孤云去。", 
            "漫追惜、仙客归来误。", 
            "江山在，人物改，一霎成今古。", 
            "念茫茫、虫沙陈迹，天海风声，独立斜阳，自断淩霄羽。"
        ], 
        "title": "祭天神 题归鹤图为彊村翁作", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "街鼓新雷，衣篝香雾，岁华销尽愁边。", 
            "小城梅讯，春思破蛮笺。", 
            "更听疏林过雨，寒宵伴孤鹤无眠。", 
            "空赢得，屠苏饮分，一醉老来便。", 
            "悽然，催向晓，绿窗儿女，还拥灯前。", 
            "怕新披历日，惊换星躔。", 
            "长记神京瑞景，何时再，云物瞻天。", 
            "今休说，松风闭户，犹有著书年。"
        ], 
        "title": "满庭芳 庚戌除夜听雨守岁，有怀京师风物之盛，荏苒三十馀年，无一到眼，天时人事有足悲者，今夕何夕，不觉老怀之枨触也。", 
        "type": "词", 
        "yun": "先"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "晚来风，朝来雨，心事问春谁托。", 
            "一坞雪垂垂，西崦路、梦地经惯被花觉。", 
            "暝寒犹恶。", 
            "看未足、野桥疏萼。", 
            "须信旧识青山，胜伤春、等閒篱落。", 
            "记歌绕珍丛，行云暮。", 
            "曾倚竹、空怜翠薄。", 
            "而今遗芳独坐，怨书期、诉与辽鹤。", 
            "扁舟奈有素约。", 
            "怕笛里、江城萧索。", 
            "待扶醉、满把东风影，沈沈夜酌。"
        ], 
        "title": "阳春曲 忆梅西崦", 
        "type": "词", 
        "yun": null
    }, 
    {
        "author": "邓琛", 
        "era": "清", 
        "subtype": null, 
        "text": [
            "青山澹将夕，暝色入飞鸟。", 
            "余霞尚绮丽，钟动月初皦。", 
            "平生癖看山，山晚看愈好。", 
            "商飙洒然来，长空秋浩浩。", 
            "浮图凌百尺，怖鸰巢缥缈。", 
            "铁佛铁何年，炉鞴群灵绕。", 
            "佛法无尽藏，何大亦何小。", 
            "泰山等秋毫，闻诸漆园老。", 
            "平阳古都会，怀古足搜讨。", 
            "百族尚雍熙，唐风斯未邈。", 
            "奈何阳九厄，寇盗纷缠扰。", 
            "廓清幸当时，祅氛顿湔扫。", 
            "霍岳北岝崿，汾水西灏淼。", 
            "我来僦僧舍，便觉出尘表。", 
            "前身或行脚，到处留鸿爪。", 
            "飘然下虚阁，清坐对风筱。"
        ], 
        "title": "大云寺阁晚眺同王印川李筱潭二广文", 
        "type": "古风", 
        "yun": null
    }, 
    {
        "author": "邓琛", 
        "era": "清", 
        "subtype": null, 
        "text": [
            "十年窃禄升斗微，此心已逐南云飞。", 
            "胡为蹇钝似驽马，秋来空餍苜蓿肥。", 
            "去年秋院几同舍，愁见霜皋木叶稀。", 
            "战诗徒夸出秀句，煮字那得疗朝饥。", 
            "何如此月就我饮，不待招邀来庭扉。", 
            "阴晴万里共今夕，琼楼高处烟霏霏。", 
            "飞狐古塞未解甲，射雕落日空猎围。", 
            "萤火熠耀时物变，坐见清露沾裳衣。", 
            "苍龙角尾仰不见，王良天驷谁为鞿。", 
            "惟应幽人无检束，看花步月山中归。"
        ], 
        "title": "去年中秋晋阳试院用韩韵作诗复次原韵", 
        "type": "古风", 
        "yun": "微"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "适馆依然肮脏身，一枝可借岂愁贫。", 
            "青云不坠心犹壮，白日频过气未伸。", 
            "辙鲋斗升谁话汝，铗鱼来去久依人。", 
            "堪嗟肉眼多同辈，肥瘠相看似越秦。"
        ], 
        "title": "赠佐才侄（廷扬）", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "旗鼓雄坛百万兵，淋漓大笔冠群英。", 
            "无官好叙天伦乐，得地偏逢入境清。", 
            "今日衣冠萃东海，多年琴剑别春明。", 
            "小山咫尺如招隐，桂树经冬亦向荣。"
        ], 
        "title": "和曾籋云茂才（骧）见赠元韵", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "紫电青霜武库兵，如君岳岳复英英。", 
            "直原在己身难枉，热不因人心自清。", 
            "岂过屠门思大嚼，为分壁火借馀明。", 
            "相期此笔凌云去，升斗沾恩亦足荣。"
        ], 
        "title": "叠前韵曾籋云", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "无分攀辕爱日瞻，音书一纸到闾阎。", 
            "暮云春树三年别，流水桃花两度兼。", 
            "淮老临行曾乞霸，赵人戴德尚思廉。", 
            "知君到处苍生祝，指顾康侯锡马占。"
        ], 
        "title": "丁巳春日柬述安司马二首 其一", 
        "type": "律诗", 
        "yun": "盐"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "遥闻卜宅又新迁，宦海劳劳暂息肩。", 
            "听鼓转蓬仍走马，登车揽辔好先鞭。", 
            "风尘未了三千牍，樾荫长留十万廛。", 
            "我愧青毡还自守，头衔如水度衰年。"
        ], 
        "title": "丁巳春日柬述安司马二首 其二", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "投老乡关二十春，回思往事笑劳薪。", 
            "朝廷于我同疣赘，乡里凭谁许善人！", 
            "两序生徒留月旦，一经家学守轮囷。", 
            "祗今四海多兄弟，愧寿阿同己卯辰。"
        ], 
        "title": "生日志谢", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "北辙南航四十春，剪灯一夕话前因。", 
            "箧中新检同年录，海上欣逢聚首辰。", 
            "治谱如君闻已久，高轩今日始相亲。", 
            "天涯握手嗟何晚，回忆苔岑尚几人！"
        ], 
        "title": "同年富益斋别驾枉顾，赋赠", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "播种清明候已迟，今将谷雨未翻镃。", 
            "方虞先蛰雷频发，何意愆阳泽靳施。", 
            "泣到鲋鱼仍涸辙，唤来鸠鸟更晴曦。", 
            "在山自笑閒云閟，未作甘霖慰怨咨。"
        ], 
        "title": "望雨", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "久遂初衣结草堂，奇书百轴自生香。", 
            "江山此去留模范，文物如今几典章。", 
            "筑室相依三径在，登坛虽老一军张。", 
            "毕生到此将何用，我且倾杯对酿王。"
        ], 
        "title": "和籋云见赠元韵", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "袯襫耰锄尚未亲，谁为琴剑太平民？", 
            "莫疑恤纬非关己，窃恐舐糠累及身。", 
            "沟洫已枯频待泽，桔频才歇又生尘。", 
            "吾儒岂有回天力，祗自忧煎作杞人。"
        ], 
        "title": "和籋云望雨原韵", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "卓荦英才愿未偿，饥驱无力赴名场。", 
            "长途屡蹶蹉羸马，修脯无多渐饩羊。", 
            "挟策能伸三寸舌，忧时空结九回肠。", 
            "匡庐啸咏终何补？恐有旁人笑汝狂！"
        ], 
        "title": "读籋云诗寄赠", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "喜惧亲年汝亦知，人生几见到期颐！", 
            "情须称量心常泰，福要能消分自宜。", 
            "一脉书香当振刷，百年门祚赖扶持。", 
            "关心葵笋家家饷，西崦何堪待泽时！"
        ], 
        "title": "示儿子", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "莫嗟鬓影几成霜，篱菊当秋老更香。", 
            "谁赠绨袍怜范叔，曾烧丹鼎学淮王。", 
            "枯桐爨下终知遇，宝剑匣中宁久藏？", 
            "且暂笼樊依野鹜，冲霄看汝好飞扬！"
        ], 
        "title": "白桃花和籋云作", 
        "type": "律诗", 
        "yun": "阳"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "红雨飞残日又晴，铅华一洗本天成。", 
            "初开玉佩江干梦，新剪冰绡竹外明。", 
            "沅水美人双鬓缟，天台仙子五铢轻。", 
            "可怜靧面重重恨，留与梨花订此生。"
        ], 
        "title": "籋云将归里应秋试", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "云衢发轫此初基，努力英年及早期。", 
            "驷马高门欣迈种，蒹葭倚玉望荣施。", 
            "勋高虎帐家声远，锦夺龙山祖德贻。", 
            "莫道将门惟有将，文坛如汝亦称师。"
        ], 
        "title": "曾汝舟孙女倩（云峰）自彰携女孙归宁", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "时时拥鼻作诗人，衰老馀閒砚席亲。", 
            "岂有江山供晚景，无多风月结芳邻。", 
            "编成束笋难医俗，步学重台且效颦。", 
            "自笑三章下里曲，聊同击壤太平民。"
        ], 
        "title": "作诗", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "海疆借汝作干城，极北磺溪一柱擎。", 
            "堪叹河山成浩劫，能令草木亦疑兵。", 
            "貔貅在昔称威武，蛮触于今息战争。", 
            "独向鸡笼山上望，摩崖大笔合书名。"
        ], 
        "title": "赠蓝田姻丈二首 其一", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "里闬相依谊最真，茑萝幸施倍情深。", 
            "云泥虽隔欣联臂，风月何缘托比邻。", 
            "君自虎罴称上将，我仍鸥鹭作閒人。", 
            "请看玉树阶前立，稚子能文是石麟。"
        ], 
        "title": "赠蓝田姻丈二首 其二", 
        "type": "律诗", 
        "yun": null
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "湖海归来剩此身，廿年间散守江滨。", 
            "空留出岫为云态，犹作平畴课雨人。", 
            "已博斗升分涸辙，竞传孤矢正嘉辰。", 
            "长去报束惭何敢，聊伴尧天击壤民。"
        ], 
        "title": "生辰得雨", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "登坛犹是汉嫖姚，垂首沙场马不骄。", 
            "一付头颅知苟免，半生肝胆愧全消。", 
            "惊弓欲避同飞鸟，解印无功纪插貂。", 
            "莫笑于思曾弃甲，十年猿臂病无聊。"
        ], 
        "title": "败将", 
        "type": "律诗", 
        "yun": "萧"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "微躯七尺宰官身，弹指春华去日陈。", 
            "家世巾箱多茹苦，生涯饘粥讳言贫。", 
            "千章乔荫承先泽，一领寒毡作替人。", 
            "缓带敢同羊太傅，金环了了忆前因。"
        ], 
        "title": "七十自寿八首 其一", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "一卷琅琅读父书，趋庭曾记惜居诸。", 
            "五经鼓吹依函几，十载篝灯课草庐。", 
            "拜母相传能择里，生儿敢负望充闾。", 
            "每思三命铭恭语，遗训循墙尚宛如。"
        ], 
        "title": "七十自寿八首 其二", 
        "type": "律诗", 
        "yun": "鱼"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "负笈才逾弱冠时，黉宫尺地许扬眉。", 
            "待赓蘋野三番试，曾踏槐花两度迟。", 
            "人羡开荒先得第，我惭摩垒独搴旗。", 
            "高堂白发双亲在，赢得浮名慰所思。"
        ], 
        "title": "七十自寿八首 其三", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "小驻东瀛又十春，更从北斗望星辰。", 
            "分班枢部文兼武，画诺仪曹夜复晨。", 
            "拳曲非才难报国，初衣欲遂为娱亲。", 
            "南陔日月从今永，馐膳筵开酒再巡。"
        ], 
        "title": "七十自寿八首 其四", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "解组归来鬓渐皤，问年已是六旬多。", 
            "欲循子职悲亲逝，未答君恩奈老何！", 
            "闾里多艰谁保障，涓埃无补悔蹉跎。", 
            "磺溪一水清如许，独对秋风理钓蓑。"
        ], 
        "title": "七十自寿八首 其五", 
        "type": "律诗", 
        "yun": "歌"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "迁流日月几寒暄，故我依然虱处裈。", 
            "敢说有才堪用世，谬从无佛独称尊。", 
            "艰难夸父羲轮逐，惭愧灵光鲁殿存。", 
            "今日更增非分感，五花捧诰拜皇恩。"
        ], 
        "title": "七十自寿八首 其六", 
        "type": "律诗", 
        "yun": "元"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "朝簪久脱谢京华，击马阶前往事赊。", 
            "自诩名山客著屐，欲将身世问乘槎。", 
            "鬓丝垂老浑如雪，枯木逢春笑作花。", 
            "回首大罗天上事，红绫早啖剩零牙。"
        ], 
        "title": "七十自寿八首 其七", 
        "type": "律诗", 
        "yun": "麻"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "马齿才添七十辰，恰当斗柄指双春。", 
            "古稀每叹同侪少，夏五争推置闰因。", 
            "两度杯盘邀上客，百年风月几閒人！", 
            "老夫今日成衰朽，蓬矢桑弧负此身。"
        ], 
        "title": "七十自寿八首 其八", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "桑乾负戟又葱河，万里奔驰两鬓皤。", 
            "懒听军书徵姓字，强将病骨曳干戈。", 
            "千山风鹤闻声惮，一辈沙虫奈老何！", 
            "似此颓唐呼不起，淮阴无计将多多。"
        ], 
        "title": "羸卒", 
        "type": "律诗", 
        "yun": "歌"
    }, 
    {
        "author": "邓湛", 
        "era": "清", 
        "subtype": null, 
        "text": [
            "镇日多愁屡废餐。", 
            "闭门清坐遣应难。", 
            "楼头明月几回残。", 
            "万点落花谁着眼，一声长笛独凭栏。", 
            "梦归冰簟五更寒。"
        ], 
        "title": "浣溪沙 寄外（见《众香词》）", 
        "type": "词", 
        "yun": null
    }, 
    {
        "author": "邓湛", 
        "era": "清", 
        "subtype": null, 
        "text": [
            "杨柳楼头风剪剪。", 
            "月落星稀，曙动东方缓。", 
            "一枕绸缪方眷恋。", 
            "无端恰被莺声唤。", 
            "醒来依旧屏山畔。", 
            "强起临妆，懒画眉峰浅。", 
            "呼婢漫将帘幕捲。", 
            "宿酲未醒腰肢软。"
        ], 
        "title": "蝶恋花 春晓", 
        "type": "词", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "气苍霭余润，昏凝暧已晦。", 
            "明景匿霞曜，孤光得萤熊。", 
            "练色远如界，秋影倒将坠。", 
            "月黑四山隐，江平一舟駾。", 
            "语寂觉浪喧，墙欹知风汇。", 
            "乘流妙低昂，瞻衡失向背。", 
            "行泊苟任天，去来复何碍。"
        ], 
        "title": "湘江晚行作", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "出没苍烟根，端倪太古脉。", 
            "枢维洞穴牖，虚无削高壁。", 
            "繁采垂五光，远影带一碧。", 
            "芝菌蔚霞气，土石为天色。", 
            "玄雾共昏晓，幽苔无今昔。", 
            "鸣壑响易秋，绝巘气先夕。", 
            "险通崩剥痕，冥会神鬼迹。", 
            "宁知下界雨，但睹上方黑。", 
            "盘涡绕一线，澒洞塞四极。", 
            "寥虚冥我心，玄化培我翼。", 
            "二气岌相缠，万象陡然立。", 
            "倒觉鸿濛合，俛愁象纬侧。", 
            "骖驾九神君，龙虎来迎接。"
        ], 
        "title": "登衡山南天门", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "璇折疏方源，石立敞虚殿。", 
            "奇构各户牖，殊怪或雷电。", 
            "萝薜外纠纷，蛟螭中隐见。", 
            "洞阴太始雪，气凛炎天霰。", 
            "绕窎势逾逼，突兀状屡变。", 
            "秋花垂蜂窝，古苔绣螺旋。", 
            "曲窦碍折腰，巨璞竦磨面。", 
            "风霆划双峡，日月破一线。", 
            "眢窥眩欲坠，险尽心余羡。", 
            "钟乳制颓龄，谷籁警禅倦。", 
            "叩齿漱寒玉，驰景逐奔箭。", 
            "请扫十丈崖，擘窠涴榛蔓。"
        ], 
        "title": "清水北岩", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "江山暮凄凝，西晖亦未灭。", 
            "登楼余何思，天末下微叶。", 
            "怀人阻轻驾，芳翰悚惊瞥。", 
            "弄珠凄汉游，搴兰感湘别。", 
            "即事惜睽携，举目异徂辙。", 
            "情随沅澧深，形滞江山隔。", 
            "洞庭信周险，南服资控扼。", 
            "涘渚自靡涯，升涸恒依节。", 
            "流止貌涵鉴，盈虚几时哲。", 
            "群鸥浴和风，棹女溯归月。", 
            "寸心澹元竞，千里平不竭。", 
            "岁晚淹桂舟，蘅芜犹可掇。"
        ], 
        "title": "过岳阳追酬王壬秋巴陵城楼题壁", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "我有太古室，弃在城西隅。", 
            "其下清泠渊，浸漾为陂湖。", 
            "谁欤亭其间，疏凿辟榛途。", 
            "年年荷花时，拿舟侣鸥凫。", 
            "下饮空明光，倒摘青珣玕。", 
            "北陟峰巀嶪，南窥洞盘纡。", 
            "乳藻发自然，状态难为摹。", 
            "南华与道德，玄化归空无。", 
            "谁云古仙逝，蜕此真人趺。", 
            "悠然濯尘缨，恍若弄元珠。", 
            "侧凌百尺潭，欲纵千石䒀。", 
            "神膏溢盆盎，寒磴罗笙竽。", 
            "贤哉李给事，胜赏诚独殊。", 
            "如何千载下，清源日淹芜。", 
            "自哂昂藏躯，掊弃同康瓠。", 
            "不置江海间，焉能出樊笯。", 
            "敢希隐山隐，聊入壶公壶。", 
            "高枕北牖风，宁非羲皇徒。"
        ], 
        "title": "出城西门游隐山诸洞", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "此月无弦望，此水无渑淄。", 
            "云根绝中川，城关望见之。", 
            "桂轮何团团，金波何漪漪。", 
            "飘然回灵槎，将挂若木枝。", 
            "号风来无端，仰面飞雨垂。", 
            "林光散洲屿，窈蔼含烟滋。", 
            "人生若断飙，濛汜潜朝曦。", 
            "游目亦缱绻，岂惟河梁悲。", 
            "舟壑适相值，风月无尽时。", 
            "白石垂两足，浩歌《渔父》词。", 
            "千秋放志意，清辉长若斯。"
        ], 
        "title": "刘希陶丈放舟水月洞饯别梁君少亭临流惘然若在歧路赋此自广亦以叙离", 
        "type": "古风", 
        "yun": "支"
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "我闻轩辕铸鼎于此山，鼎成腾身凌紫烟。", 
            "三十六亭委秋草，遗台萧瑟愁飞仙。", 
            "至人无心亦无象，长风空中自来往。", 
            "由来瀛岛在人寰，何须更作三山想。", 
            "紫荆台边一声笛，龙女鲛人皆喑咽。", 
            "水中缥缈出两丸，还向丹丘弄明月。", 
            "榑桑弱水随东流，秦皇汉武俱蜉蝣。", 
            "古来求仙尚如此，何况我辈长悠悠。", 
            "惟有吕翁解度世，飘飘颇得游仙意。", 
            "蓬莱一醉三千秋，始信壶中有天地。", 
            "沈吟远望不能归，秋风淅淅入征衣。", 
            "徘徊且送玉清鹤，携手卢敖更不违。"
        ], 
        "title": "飞仙引", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "箨龙拔地几千尺，遥看成笋近成石。", 
            "可怜君家得胜觌，与可欲画愁崭崱。", 
            "闻君几年资上客，寻源懒著谢公屐。", 
            "官舍何人扫粉墨，为君移家倚青壁。", 
            "石霜烟钟荡暮色，眼中孤亭明落日。", 
            "松杉欲青枫欲赤，从君读记眩奇获。", 
            "青根槎丫影射席，天风昨夜吹汝宅。", 
            "双角觺觺破雷蛰，居然龙变世莫测。", 
            "迸出撑空秀可食，老坡馋眼咒不得，请君卧游遣岑寂。"
        ], 
        "title": "石笋行", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "三峰岌相争，造物纵狡狯。", 
            "为高因丘陵，飞势落天外。", 
            "岩穴多白云，石气泻涓霈。", 
            "奇观劳梦想，腰脚苦狼狈。", 
            "篮舆得儿扶，复幸嘉宾会。", 
            "唱导实助予，雁行侣屐盖。", 
            "未登惮险艰，既践坦而泰。", 
            "一瓯据奥区，当窗蔚松桧。", 
            "云雷俯在下，冈阜历历绘。", 
            "天放风日佳，胡为翳烟霭。", 
            "岂为城郭喧，泱莽割尘壒。", 
            "咫尺尚如此，况乃瀛海大。", 
            "尼父忧萧墙，修内塞其兑。", 
            "回首叫帝阍，柔远道足赖。", 
            "鳞介非冠裳，珠崖弃何害。", 
            "兹山盘瓠遗，时清卷旌旆。", 
            "砦垣尽倾圮，削壁空嶒㟋。", 
            "摩挲将军碑，镇此等球贝。", 
            "其巅覆窟室，阴幽白日昧。", 
            "迅霆有时下，拿攫扫榛荟。", 
            "还憩毗卢庐，欣言缓襟带。", 
            "胜地倒壶觞，僧蔬愈珍脍。", 
            "举酒招鹤山，临风一遥酹。", 
            "高台可洗心，瓣香爇馣馤。", 
            "嗟哉二三子，乐莫斯游最。", 
            "点瑟有希音，泠泠振硠磕。", 
            "玄黄何纷矫，澄对寂万籁。", 
            "一笑渠江横，翛然六尘蜕。"
        ], 
        "title": "飞山吟", 
        "type": "古风", 
        "yun": "泰"
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "峨峨庐山高，岩岩太虚中。", 
            "延邪积巘崿，蒙茸隐杉松。", 
            "香炉蕴烟气，石镜悬秋空。", 
            "畴昔悦攀跻，眷言憩云峰。", 
            "虽弭向平策，未穷康乐踪。", 
            "卅年复理棹，旷望聊开胸。", 
            "寒涨限岖嵚，玄雾秘凄忡。", 
            "精诚亮不极，真形杳难逢。", 
            "将无晦冥意，吝窥岩壑重。", 
            "忽聆石门唱，恍闻东林钟。", 
            "灵山犹未散，元气青濛濛。", 
            "冥契固弗隔，神景定我同。", 
            "遗形八表外，安事升华嵩。"
        ], 
        "title": "望庐山", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "连峰沈远阴，空江渡寒碧。", 
            "佛日感胜因，涉流共攀历。", 
            "众绿翳柯阴，微径履苔迹。", 
            "影息虎岑禅，心清鹤泉滴。", 
            "已公践前期，为余留片席。", 
            "瓯茗瀹灵源，盂粥饷香积。", 
            "夜来疏雨过，逾觉清梵寂。", 
            "曾是闻性圆，岂伊妙音隔。", 
            "良会若有怅，团趺面虚壁。", 
            "浮岚接树杪，明漪漏林隙。", 
            "感此蹇独留，聊用淹晨夕。"
        ], 
        "title": "浴佛日偕刘丈希陶陈观察游麓山宿万寿寺诘朝晴霁登云麓宫小饮而作 其一", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "夕景淹以徂，朝光破我阒。", 
            "兴来不暇盥，失喜翻折屐。", 
            "露盛磴草深，云纡石道折。", 
            "旷怀物自澄，委步意俱适。", 
            "元气无端倪，冥化时翕辟。", 
            "白日一低垂，幽埏忽昭晰。", 
            "缥缈烟中衡，逶迤湖外泽。", 
            "真有倏皆空，缭青复萦白。", 
            "居高瞻视殊，讵为前尘汩。", 
            "扬袂谢山灵，挥杯慰奇觌。"
        ], 
        "title": "浴佛日偕刘丈希陶陈观察游麓山宿万寿寺诘朝晴霁登云麓宫小饮而作 其二", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "一乌将九子，飞集皖江边。", 
            "精诚忽化石，散作峰头莲。", 
            "问莲方含萼，何时扬芳鲜。", 
            "葩舒小十丈，艳发迟千年。", 
            "将期王子晋，乘莲证金仙。", 
            "果有新罗僧，来结净土缘。", 
            "自言彼王子，万里投禅关。", 
            "爱兹菡萏荣，辞彼蕣华妍。", 
            "污泥讵难处，烈火焉能然。", 
            "安养莲胎中，一朝生梵天。", 
            "朵朵凌朱霞，翩翩翔紫烟。", 
            "嘉名谪仙锡，异事神僧传。", 
            "伊余缅元栖，况乃资丹诠。", 
            "坐惜秋水駚，逾眷云峰攒。", 
            "峰遥不可即，道阻何由攀。", 
            "愿接灵凤翼，高飞入云间。"
        ], 
        "title": "九华山", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "笠公笠公，胡不飞锡后湖同结夏，莲土千花净相亚。", 
            "又胡不浮海一苇朝普陀，皈仰白衣辞婆娑。", 
            "胡为洞庭霜高朔风烈，打包来踏毗卢雪。", 
            "毗卢庄严极大壮，香界氤氲豁尘障。", 
            "借问经始檀越谁，忠襄布金重新之。", 
            "公虽蜕去神护持，不然此寺亦几废。", 
            "寺得寄师寺无替，福田龙象赖汝辈。", 
            "吁嗟乎！", 
            "忠襄亦是英雄人，髑髅台高镆铘新。", 
            "忽然放刀立成佛，施经饭僧日不足。", 
            "王侯富贵草头露，鸟尽弓藏悲末路。", 
            "二曾功成身亦全，一学黄花一逃禅。", 
            "君不见袈娑覆处开殿宇，祇洹比邱千百聚。", 
            "长廊斋僧鸣粥鼓，寄师乃不忘衣传。", 
            "迎取本师千里来江南，愿留面壁至十年。", 
            "说偈如诗舌生莲，贯休齐己何足言。", 
            "呜呼天龙围绕夜叉走，请公试作狮子吼。"
        ], 
        "title": "毗卢踏雪歌为小寄禅本师笠公作", 
        "type": "古风", 
        "yun": null
    }, 
    {
        "author": "邓辅纶", 
        "era": "清", 
        "subtype": null, 
        "text": [
            "陈君夙以能诗名，鹤立黉舍声铮铮。", 
            "我来讲肆君已去，倾耳不得闻韶韺。", 
            "今君忽归自闽海，使我倒屣欢相迎。", 
            "囊中新诗有乐府，上排籍建摩长庚。", 
            "似闻昨者参大幕，壮心时慕终军缨。", 
            "谁弃鸡笼授敌地，澎湖失险畴能争。", 
            "王师渡台未及半，舟楫横啮蛟涎腥。", 
            "谅山宣光虽再捷，班师旋诏宜休兵。", 
            "和戎卒用魏绛策，横海徒列龙骧营。", 
            "近报文襄又星陨，犹传内苑疏昆明。", 
            "微臣却忧征戍废，西鄙还虞唇辅倾。", 
            "愿君陈诗补小雅，毋但角句誇长诚。", 
            "吁彼犬羊固叵测，得不深计防渝平。", 
            "鸣呼得不深计防渝平。"
        ], 
        "title": "陈茂才瀚归自闽军以中和诗草见示适闻和议已成感而赋此并题其集", 
        "type": "古风", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "圆月凝愁，寒灯晕影，偏惊长夜如年。", 
            "盼绝家书，恨它千里俄延。", 
            "误人鱼雁无情甚，漫思量、尺素遥传。", 
            "怕累伊，一阵霜风，吹落江烟。", 
            "思亲太急胸头恶，叹蛛丝宛转，方寸长牵。", 
            "极目凭栏，白云摇曳南天。", 
            "吴头楚尾伤心路，纵凝眸、亲舍何边。", 
            "最难禁，百叠千行，有泪无言。"
        ], 
        "title": "庆春泽 冬夜盼家书", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "世事何堪问。", 
            "念椿庭、一官寄迹，终归无定。", 
            "廿载匏悬贫转累，赢得霜痕满鬓。", 
            "只手板、消磨相證。", 
            "毕竟有谁能点铁，叹空炊、无米慈劳甚。", 
            "长太息，恹恹病。", 
            "离家以后难消恨。", 
            "走天涯、儿女身世，从人行径。", 
            "回忆孩提真乐趣，二十馀年一瞬。", 
            "常漫把、思亲泪揾。", 
            "何日归宁偿我愿，效斑衣、舞彩承欢景。", 
            "心切切，梦难稳。"
        ], 
        "title": "乳燕飞 已巳初春，微疴偶作。百感纷来，欹枕无眠，信口赋此", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "凉风瑟瑟，罗云冉冉，又是纤纤明月。", 
            "漫将奇巧乞双星，怕弄巧、依然成拙。", 
            "无情河汉，有情乌鹊，万古千秋此夕。", 
            "一年一度一相逢，总赢得、伤离惜别。"
        ], 
        "title": "鹊桥仙 七夕词索和璞斋", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "如此江山，归帆里、子规声急。", 
            "才赋就、原泉淇水，暂时轻别。", 
            "剧饮莫和春醒醉，订期好数轮圆缺。", 
            "只声声、珍重不多言，心如结。", 
            "蘼芜外，灵妃瑟。", 
            "杨柳畔，桓伊笛。", 
            "总一般滋味，百般情结。", 
            "摺叠衣裳防冷暖，殷勤笔砚传消息。", 
            "但书来、两地说加餐。", 
            "长相忆。"
        ], 
        "title": "满江红 辛未仲春，归宁有日，留别璞斋夫子", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "粉腻蜂痴，香甜蝶懒，替花写出风神。", 
            "窥来月子，点缀越清新。", 
            "但识韵梅小字，也莫问、何处真真。", 
            "丰台路，因缘翰墨，谁是画中人。", 
            "冰纨刚一握，匀红划翠，别样轻匀。", 
            "想石华吮罢，犹带脂痕。", 
            "略带一分墨晕，更淡淡、活色三分。", 
            "秋风恶，珍藏什袭，休便染微尘。"
        ], 
        "title": "满庭芳 题韵梅女史画扇", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "柳阴阴处，恰黄鹂三请。", 
            "为写司空那诗品。", 
            "算词锋剪彩，心眼缫丝，才著就、大集江东香茗。", 
            "好花开姊妹，联袖题襟，翰墨因缘更侥幸。", 
            "赠答粉奁边，牙拨银筝，愿删去、别离情境。", 
            "料伯玉盘中读回文，早四角中央，目迷云锦。"
        ], 
        "title": "洞仙歌 题罗瑟青谱妹琼台诗草", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "新凉天气。", 
            "已透深秋意。", 
            "愁病也如秋闺起。", 
            "慵恋半床罗被。", 
            "伶仃母弟江乡。", 
            "可怜夜短忧长。", 
            "似此中年哀乐，教人那不回肠。"
        ], 
        "title": "忆萝月 辛己闰秋病感", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "花雨消红，苔烟锁碧，果然如水流年。", 
            "物候惊心，无端离思相牵。", 
            "天涯咫尺人千里，觅封侯、未整丝鞭。", 
            "问归期，幼女娇憨，絮语缠绵。", 
            "零愁碎恨星星记，且和衣倚枕，转侧无眠。", 
            "梅雨溅寒，声声只滴窗前。", 
            "等闲过了芳菲节，意阑珊、瘦损吟肩。", 
            "盼东华，一纸书来，默祷平安。"
        ], 
        "title": "高阳台 初夏有怀", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "龙翁笔。", 
            "等闲染就香君血。", 
            "香君血。", 
            "美人名士，而今难得。", 
            "春来花向东风惜。", 
            "秋来扇奈西风急。", 
            "西风急。", 
            "年年常好，瑶池标格。"
        ], 
        "title": "玉交校 题桃花画扇，璞斋为陶子缜学使制", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "岁朝春。", 
            "喜和脂和粉，梅雪一般新。", 
            "虚白含绯，嫣红碾玉，妆点还胜春人。", 
            "也人事、天工巧占，好煮茗、花底暖芳樽。", 
            "正月平头，百年笑口，难得今辰。", 
            "都道几生修到，便桃缃李素，总落凡尘。", 
            "萼绿娇羞，飞琼薄醉，争似双颊潮痕。", 
            "有如此、幽香冷艳，要屏风、猩色替传神。", 
            "越是清寒那枝，越自清芬。"
        ], 
        "title": "一萼红", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "天涯草色凄迷。", 
            "月平西。", 
            "画出小红无语、怨莺啼。", 
            "千里外。", 
            "亲风采。", 
            "女媭题。", 
            "题起万般心事、付江蓠。"
        ], 
        "title": "相见欢 邮题似周六弟湘烟阁填词图小影", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "帘外雨潇潇。", 
            "凉透疏寮。", 
            "玉釭与我两无聊。", 
            "自是愁人心易碎，休怨芭蕉。", 
            "望远暗魂销。", 
            "双鲤迢迢。", 
            "青溪柳色白门潮。", 
            "为语西风须著力，早送归桡。"
        ], 
        "title": "浪淘沙 雨夜怀远", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "律转天心，阳回地气，雨馀刚好新晴。", 
            "佳节从头，难逢元夜同更。", 
            "几年冷淡梅花雪，记联吟、绿意红情。", 
            "喜今朝，春满江东，月满中庭。", 
            "故乡重到怀今昔，叹当初鬓角，点了星星。", 
            "嘉淑虚传，奈伊盐米光阴。", 
            "也知花市灯如昼，爱清幽、自掩疏棂。", 
            "笑通宵、远近人家，爆竹声声。"
        ], 
        "title": "庆春泽 庚寅元宵，春词索和璞斋", 
        "type": "词", 
        "yun": null
    }, 
    {
        "author": "邓瑜", 
        "era": "清", 
        "subtype": null, 
        "text": [
            "此翁仙侣。", 
            "耐半瓯沁雪，松篁如许。", 
            "往事从头，依旧茶经配图谱。", 
            "师弟传神画里，休定认、后游前度。", 
            "但侧耳、便有瓶笙，相和沸疏雨。", 
            "云雾。", 
            "梦同煮。", 
            "料袅入篆烟，荡漾心缕。", 
            "引商刻羽，隔院呼鬟试鹦鹉。", 
            "几遍回、甘忍俊，惯消息、腋风脾露。", 
            "是江表、家世也，曲终善顾。"
        ], 
        "title": "红情 题吴兴周侍御丈缦云先生茗边填词第二图，同璞斋作", 
        "type": "词", 
        "yun": null
    }, 
    {
        "author": "邓恩锡", 
        "era": "清", 
        "subtype": null, 
        "text": [
            "娇花宠柳寻前梦，粉痕薄褪须轻动。", 
            "侧侧上阶飞，天凉气力微。", 
            "芳情空自惜，欲觅残枝歇。", 
            "软翅懒驼香，西风抱叶黄。"
        ], 
        "title": "菩萨蛮 秋蝶二首 其一", 
        "type": "词", 
        "yun": null
    }, 
    {
        "author": "邓恩锡", 
        "era": "清", 
        "subtype": null, 
        "text": [
            "零星旧伴无聊赖，绮罗生长他生再。", 
            "尽自小徘徊，一丛红蓼开。", 
            "消除轻薄意，略试清凉味。", 
            "魂妥冷香中，疏花犹护侬。"
        ], 
        "title": "菩萨蛮 秋蝶二首 其二", 
        "type": "词", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "黄鹄临流天下胜，汉怒江哀谁解听？", 
            "盟鸥榭没不堪寻，此阁想望若相竞。", 
            "武昌一乱由弄兵，使我在湘鄂易平。", 
            "鹿川诗老天留在，他日重来话抱冰。"
        ], 
        "title": "程子大颂万鹿川图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "子诗泠泠如暗泉，非行非止声锵然。", 
            "每过吾庵必有作，此庵与世元无缘。", 
            "道人庵居复夜起，冥行万里无人烟。", 
            "赋成自书用草隶，偶出小技惊时贤。", 
            "岂知遽已入诗语，妙借老丑增殊妍。", 
            "胸中抑塞未能和，容我小缓调哀弦。"
        ], 
        "title": "答郭筱麓", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "子藏不复见，万事已云毕。", 
            "我如魂之游，犹然视白日。", 
            "幽明均一逝，何者为真实。", 
            "一棺已入土，馀地足同穴。", 
            "地下恐无知，生存独难别。", 
            "行时畏回顾，扫榻留虚室。", 
            "去来定何归，放歌聊作达。"
        ], 
        "title": "五月十七日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "达者失之弛，不达多所忧。", 
            "达与不达间，君子必有由。", 
            "使我务弃世，存亡等浮沤。", 
            "一切置哀乐，木石渠何求。", 
            "有生依仁义，百年殊未休。", 
            "春兰与秋菊，情感终相酬。"
        ], 
        "title": "十八日", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "礼器超诣含高深，《史晨》淳奥法易寻。", 
            "《石门》彫疏《华山》密，闳博肃括惟荡阴。", 
            "意理古淡若《西狭》，樊敏难遇怀萧森。", 
            "渐方渐厉氛甚恶，降及曹魏加㟢嵚。", 
            "墨本摩挲疑莫释，一玩坠简如生擒。", 
            "千年无隶殆欲绝，东都作者难知音。", 
            "墨卿猿叟粗可语，笔骄意狭空相针。", 
            "积之已久或有得，子能起予勤摹临。", 
            "抗颜举世孰矜式，当风殊快聊披襟。"
        ], 
        "title": "述隶示陈六向元", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "长陵一抷土，臣子不忍言。", 
            "誓天有大恨，神鉴惟孝孙。", 
            "圣朝礼三恪，至仁动乾坤。", 
            "孰能展此图，天道幽难论。"
        ], 
        "title": "丁澄如求题忠义永肩图册明户部云南清吏司郎中郑尔圻上书请筑思陵图", 
        "type": "古风", 
        "yun": "元"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "云光掩山万松静，双溪锵鸣碧流迸。", 
            "过桥愈觉诸峰深，竹榭临流据其胜。", 
            "雨中默坐意良足，适暗俄明疑欲暝。", 
            "饭软茶香鱼味美，更唤扁舟取微径。", 
            "断碑悽惘一摩挲，回首空林试凝听。"
        ], 
        "title": "八月十二日雨中游宇治川", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "山椒悬瀑极可爱，旋越高峰出其背。", 
            "却寻日吉得三桥，雷转山惊正澎湃。", 
            "藏如伏蛰动如飞，冥想泉源自天外。", 
            "入山谁挟不平意，水怒石顽作诸碍。", 
            "开山释子历众苦，巨殿千年阴不坏。", 
            "门前倚阁眺平湖，蔬饭犹堪起吾惫。"
        ], 
        "title": "越比睿山至根本中堂日吉神社诸寺", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "雨山君子人，垂老愈岂弟。", 
            "交期四十年，白首见不易。", 
            "我如介之推，从亡齿徒隶。", 
            "惟君戒勿馁，亟起追天意。", 
            "平生不计功，聊欲正其义。", 
            "斯民诡自圣，与我久遐弃。", 
            "伤哉礼先亡，存者蛇与彘。", 
            "意行且纵语，林水忽深邃。", 
            "岚山何陡绝，仰睇若难至。", 
            "山楼坐临溪，微雨转荫翳。", 
            "借君杯中物，一酹填胸气。", 
            "栖迟指碧流，吾亦从此逝。"
        ], 
        "title": "长尾雨山招游天满宫金阁寺遂至岚山", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我适来从万山底，目极巉岩高未已。", 
            "谁知林际透湖光，水静山閒数十里。", 
            "高楼临水欣小憩，微雨掠湖云正起。", 
            "复于云罅露奇峰，压楼插天此何理。", 
            "凌晨拿舟绝湖去，晓日破寒殊可喜。", 
            "霜枫耀眼与日争，使日无光谁恋尔。", 
            "雨山青厓碧堂叟，肯傍海藏穷父子。", 
            "胸中晴雨尚氤氲，馀味莫矜茶饭美。"
        ], 
        "title": "宿日光山半米屋湖楼", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "纵知瀑来处，去处有谁知。", 
            "入涧三百尺，莫能穷所之。", 
            "雪花舂石色，雾气变岩姿。", 
            "可怪奔驰者，徘徊空自奇。"
        ], 
        "title": "华严瀑", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "夷叟与辛翁，童稚同卧起。", 
            "白头真手足，无病差可喜。", 
            "二亲弃我蚤，雪涕至暮齿。", 
            "儿孙复满前，略亦识道理。", 
            "世途如暴风，不日当自止。", 
            "吾侪亦小忍，稍为存人纪。", 
            "诗书虽半忘，馀味犹深旨。", 
            "祇愁后难继，万卷空堆几。"
        ], 
        "title": "十一月初一夜四鼓寄稚辛", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昔游江户三十馀，芝荃二公深器余。", 
            "甲午一战曲在我，捲旗跋浪归舟俱。", 
            "年将七十忽重至，堂堂九原不可呼。", 
            "郎君持节正壮岁，重我视昔情尤殊。", 
            "翠松红叶照白发，残年残世同欷歔。", 
            "斗枢霞意语何巧，文采焜耀惊东隅。", 
            "高才名门贵风节，以义相厉吾岂诬。"
        ], 
        "title": "寄汪衮甫", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诗老凋零馀几辈，岁岁相逢向行在。", 
            "昨日传观绝笔辞，才思如涌元未退。", 
            "束缚蹉跎效小忠，兴亡遗恨想填胸。", 
            "哀荣论定嗟身后，毕竟君恩有始终。"
        ], 
        "title": "郭春榆挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "皇情念手足，大器期晚成。", 
            "时哉不可后，挥袂轻沧溟。", 
            "英姿自飒爽，猛志宜专精。", 
            "接人谦而尊，奉己俭乃宏。", 
            "晏然处众中，孰能指以惊。", 
            "譬彼五岳重，无令见真形。", 
            "世变在旦暮，天道犹难明。", 
            "莫兹君父忧，归来佐中兴。"
        ], 
        "title": "赠溥俊之侍中赴日本", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我皇天亶姿，弱冠志恢复。", 
            "安人在休己，进德在胜欲。", 
            "天心屡示警，摧折亦甚酷。", 
            "忧患相琢磨，转祸岂非福。", 
            "万言苦难切，得要意自足。", 
            "出话实枢机，片语系荣辱。", 
            "用财尤贵当，宽大众所服。", 
            "能除骄与吝，气已绝流俗。", 
            "识出一世上，可使一世伏。", 
            "中兴诚至艰，十倍开创局。", 
            "无逸且有恒，舍此无圣学。"
        ], 
        "title": "正月廿一日进呈", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "白雪摇曳来庭隅，遮楼翳树何踟蹰。", 
            "看云祇宜隔寻丈，爱此云气萦衣裾。", 
            "日光斜入云欲醉，云醉还愁林下坠。", 
            "一春又去云为泥，难遣幽人楼中意。"
        ], 
        "title": "樱桃花下作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "暗林渐分雾犹瀰，千花万蕊皆低迷。", 
            "楼东花气与云接，朱酣白醉迎朝曦。", 
            "何人与花斗早起，精爽清明似难比。", 
            "却愁断送几斜阳，付与醉生兼梦死。"
        ], 
        "title": "花下又作", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "俯仰漏将尽，踽踽犹夜行。", 
            "夜行何时息，所期晦复明。", 
            "友朋颇见哀，赋诗勉艰贞。", 
            "用意虽渊默，动天如雷声。", 
            "愿君莫轻言，相望实与名。"
        ], 
        "title": "谢七十赠诗诸君", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "置身杳万仞，世俗非我伦。", 
            "弹指岁三百，乘化见遗阡。", 
            "节义有传人，殆此九世孙。", 
            "岂徒继潜德，幽光发至文。", 
            "顾画曹所书，深情悲且敦。", 
            "展图欲感涕，醇行不自言。", 
            "晚世重名教，避名道尤尊。", 
            "此理犹为浅，相看惟喟然。"
        ], 
        "title": "王君九求题胥江屏迹图", 
        "type": "古风", 
        "yun": null
    }, 
    {
        "author": "邓钟岳", 
        "era": "清", 
        "subtype": null, 
        "text": [
            "林影参差远障空，云廊画阁有无中。", 
            "清明十日春光好，绿染垂杨第几重。"
        ], 
        "title": "东园柳枝词 其一", 
        "type": "词", 
        "yun": null
    }, 
    {
        "author": "邓钟岳", 
        "era": "清", 
        "subtype": null, 
        "text": [
            "树头新月细如钩，树底新烟翠欲流。", 
            "堪笑踏青人草草，和烟和月上渔舟。"
        ], 
        "title": "东园柳枝词 其二", 
        "type": "词", 
        "yun": "尤"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "绮罗丛，芳菲节，春到梦中乡国。", 
            "凝澹画楼人，行云断、翠袖重倚暮寒恻。", 
            "几年相忆、曾醉蹋、凤城灯夕。", 
            "谁念繫月黏花，仗东风、总愁无力。", 
            "怅流水钿车，繁华地。", 
            "空冷落、珠尘绮席。", 
            "天涯伤春不见，剪梅枝、怨寄遥驿。", 
            "凭阑对此叹息。", 
            "更泪尽、离亭残笛。", 
            "看归雁、更带冥冥雨，西山自碧。"
        ], 
        "title": "阳春曲 春江题梦", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一雨春江遍绿莎，去帆风疾晚生波，乱流欲渡奈愁何。", 
            "长是人情不如鸟，青禽填海鹊填河，纵成遗恨也情多。"
        ], 
        "title": "浣溪沙 春雨渡江有忆", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "旧泊湖亭唱蹋莎，暗香添酒泪添波，两山愁捐镜中螺。", 
            "莫待登临伤往事，更无哀乐费清歌，一年风雨为春多。"
        ], 
        "title": "浣溪沙 闻雨忆山中春事", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夜寒鹤梦，正沈沈，云海犹呼愁侣。", 
            "自见伤春，花溅泪，此恨都无年数。", 
            "笛步波遥，诗痕雪在，曾卧山楼雨。", 
            "苔阑如绣，胜看纱影笼句。", 
            "长忆一别文园，蜀弦肠断，空送孤云去。", 
            "欲寄陇头春不到，绿遍行吟烟浦。", 
            "古寺遗芳，小桥疏影，留伴樵风住。", 
            "游尘重省，乱花多少歧路。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "虎山桥下水。", 
            "问几时销尽，伤春清泪。", 
            "花前旧吟袂。", 
            "绕阑干如梦，东风还是。", 
            "相思未寄，荐青尊、高寒自倚。", 
            "恁飘零、画角声中，忍见送春桃李。", 
            "何意。", 
            "烟横雪乱，数点芳心，为谁憔悴。", 
            "苔茵漫缀。", 
            "无人见，断魂地。", 
            "叹垂垂一树，江南遗恨，不到灵均楚佩。", 
            "但黄昏、写照空池，两三瘦蕊。"
        ], 
        "title": "瑞鹤仙 落梅", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "低唱暗香人，旧识淩波路。", 
            "行尽江南梦里春，老兴天悭与。", 
            "桥上弄珠来，烟水空寒处。", 
            "万顷颇黎烂玉盘，月好无人赋。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "瑶步起仙尘，钿额添宫样。", 
            "一闭松风水月中，寂寞空山赏。", 
            "诗版旧题香，盛迹成追想。", 
            "花下曾闻玉辇过，夜夜青禽唱。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "数点岁寒心，百尺苍云覆。", 
            "落尽高花有好枝，玉骨如诗瘦。", 
            "卧影近池看，露坐移尊就。", 
            "竹外何人倚暮寒，香支和衣透。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "枝亚野桥斜，香暗岩扉迥。", 
            "瘦出花南几尺山，一坞苍苔静。", 
            "梦老石生芝，开眼皆奇景。", 
            "大好青山玉树埋，明月前身影。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一棹过湖西，曾载双崦雪。", 
            "蹋叶寻花到几峰，古寺诗声彻。", 
            "林卧共僧吟，树老无花折。", 
            "何必桃源别有春，心境成孤绝。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "刻翠竹声寒，埽绿苔文细。", 
            "四壁花藏一寺山，香国閒中味。", 
            "对镜两蛾颦，想像西施醉。", 
            "欲唤鸱夷载拍浮，可解伤春意。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其六", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "云叠玉棱棱，琴筑流澌咽。", 
            "漫把南枝赠北人，陇上伤今别。", 
            "秀麓梦重寻，泉石空高洁。", 
            "台上看谁卧雪来，独共寒香说。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其七", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "初月散林烟，近水明篱落。", 
            "昨夜东风犯雪来，梦地春抛却。", 
            "最负五湖心，不为风波恶。", 
            "笑看青山也白头，一醉花应觉。"
        ], 
        "title": "卜算子 辛亥岁始春，故人治舟相约观梅于邓尉诸山，雨雪载涂，余以畏寒不出，因忆山中讨春旧游，次韵白石道人梅花八咏以示同志，一丘一壑自谓过之，若所作则伧歌无复雅句也。 其八", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "压危阑乱山空翠，尽成衣上云雾。", 
            "坏宫芳草寻常见，不用凭高怀古。", 
            "回首处，渺一发，中原挂在斜阳树。", 
            "伤春更苦，想璚岛花飞，玉楼帘捲，天半起箫鼓。", 
            "苍茫里，时有东风雁度，沈沈辽海归路。", 
            "已怜柳色悽羌笛，犹报玉关春阻。", 
            "江上暮，又落絮，吹愁散作千家雨。", 
            "吴魂自语，但满地惊波，两三点雪，栖老旧鸥鹭。"
        ], 
        "title": "摸鱼子 小城晚眺", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "旧家楼阁，剩斜阳，一线沈沈帘影。", 
            "海上忽闻，风雨至，平地奔涛千顷。", 
            "大泽鸿哀，荒涂龙战，身世沧洲迥。", 
            "尘中回首，五湖何处烟艇。", 
            "因念蜀客船回，高江急峡，泪湿听猿枕。", 
            "不待山川摇落后，秋气都成悲境。", 
            "衰草连云，惊烟到海，洒袂西风冷。", 
            "飞轮肠转，夜阑残梦谁醒。"
        ], 
        "title": "念奴娇 秋雨连江哀时书事", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "水荭疏，霜叶冷，一塔招提境。", 
            "歌钿尘断，画舸波閒见明镜。", 
            "故桥鸥鹭迹，坏壁龙蛇影。", 
            "看云归鸟没，客思正孤迥。", 
            "缓清觞，揽素景。", 
            "秋倦登临兴。", 
            "侵溪渔火，蹋月菱讴半烟暝。", 
            "泪添波入酒，梦破山横枕。", 
            "漫重来，载愁湖上艇。"
        ], 
        "title": "早梅芳近 辛亥中秋后三日，澹庵招同彊村汎舟，越来溪寻石湖居士故迹，自横塘载月而归。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "暝蹋小城路，乱鸦策策，班马萧萧。", 
            "暮尘起、时闻鼓角荒谯。", 
            "漂摇，对江树冷，墟烟悄，落日渔樵。", 
            "伤心地，正万方多难，潦倒登高。", 
            "魂销。", 
            "衰兰委佩，回首清些难招。", 
            "念东门、芜废北渚萍飘。", 
            "萧条。", 
            "叹茱萸会，风波阻，去国迢迢。", 
            "悲秋泪，换满江酃渌，胸块谁浇。"
        ], 
        "title": "临江仙引 九日有怀瞻园，时方辟兵海上，用耆卿仙吕宫赋此。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "霜月流阶，芜烟衔苑，戍笳愁度严城。", 
            "残雁关山，寒蛩庭户，断肠今夜同听。", 
            "绕阑危步，万叶战风涛自惊。", 
            "悲秋身世，翻羡垂杨，犹解先零。", 
            "行歌去国心情，宝剑凄凉，泪烛纵横。", 
            "临老中原，惊尘满目，朔风都作边声。", 
            "梦沈云海，奈寂寞鱼龙未醒。", 
            "伤心词客，如此江南，哀断无名。"
        ], 
        "title": "庆春宫 同羁夜集秋晚叙意", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "故国从此无花，可怜秋尽谁家苑。", 
            "连城江气，伤心一白，飞蓬梦远。", 
            "鹤老云孤，虫悽天瘦，岁寒空恋。", 
            "怪西风容易，者般摇落，争留待东风转。", 
            "不信江南肠断，放哀歌、楚声先变。", 
            "山川犹是，英雄安在，登临恨晚。", 
            "野戍残燐，江烽危照，苍茫望眼。", 
            "但愁波，到海何人，借与快并刀剪。"
        ], 
        "title": "水龙吟 送秋", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "我怀栗里高风，醉来无复逃名地。", 
            "黄农宇宙，荒唐一梦，人閒何世。", 
            "八表同昏，孤云自远，茫茫天意。", 
            "叹沧江白发，酒醒甚处，空回首山河异。", 
            "直道伤心往事，百年中、眼看能几。", 
            "如何转烛，支离南北，馀生至此。", 
            "落木悲秋，残尊送腊，感时危涕。", 
            "念故山，薇老谁歌，采采向斜阳里。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "江驿迢迢，片时枕上，春事如许！", 
            "乱插晴霄，低横野水，凄断东风主。", 
            "枝北枝南，眼看摇落，不为翠禽啼住。", 
            "揽遗芳璚瑰满抱，觉来顿成今古！", 
            "虚堂酒醒，倾城消息，误尽故山风雨。", 
            "玉砌雕阑，伤心还见，繫马郊园树。", 
            "人閒空有，晓寒一曲，谁信隔纱烟语？", 
            "恁凄凉南楼夜笛，送春旧处。"
        ], 
        "title": "永遇乐 春夜梦落梅感忆因题", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "故宫何处斜阳，只今一片销魂土。", 
            "苍黄望断，虚岩灵气，乱云寒树。", 
            "对此茫茫，何曾西子，能倾一顾。", 
            "但水漂花出，无人见也，回阑绕空怀古。", 
            "别有伤心高处，折梅枝、怨春无主。", 
            "陇头人在，定悲摇落，驿尘犹阻。", 
            "报答东风，待催羌笛，关山飞度。", 
            "甚西江，旧月夜深，还过为予清苦。"
        ], 
        "title": "水龙吟 人日寻梅吴小城有怀关陇旧游", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "竹声到枕凉如许，翠湿纱幮，香断灯孤，冰簟银床一夜疏。", 
            "晓来独步穿花去，罗袂沾濡，满把明珠，始觉前溪过雨初。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "雨帘不捲初疑夜，梦地模糊，竹醉花扶，过枕茶声午睡馀。", 
            "故人久断江干信，借问庭梧，秋意何如，一日西风一日疏。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "行不得！黦地衰杨愁折。", 
            "霜裂马声寒特特，雁飞关月黑。", 
            "目断浮云西北，不忍思君颜色。", 
            "昨日主人今日客，青山非故国。"
        ], 
        "title": "谒金门", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "留不得！肠断故宫秋色。", 
            "瑶殿璚楼波影直，夕阳人独立。", 
            "见说长安如弈，不忍问君踪迹。", 
            "水驿山邮都未识，梦回何处觅？"
        ], 
        "title": "谒金门", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "归不得！一夜林鸟头白。", 
            "落月关山何处笛？马嘶还向北。", 
            "鱼雁沈沈江国，不忍闻君消息。", 
            "恨不奋飞生六翼，乱云愁似幕。"
        ], 
        "title": "谒金门", 
        "type": "词", 
        "yun": null
    }, 
    {
        "author": "邓显鹤", 
        "era": "清", 
        "subtype": null, 
        "text": [
            "君官八闽我客粤，南海东海中隔绝。", 
            "同心天遣一相逢，可惜逢时是离别。", 
            "离怀黯黯况九秋，愁霖三日为句留。", 
            "丈夫不洒别离泪，对子不觉先倾流。", 
            "北风猎猎寒肌砭，黄河浊浪连天卷。", 
            "东南方自亟才用，富贵逼人知不免。", 
            "语君且莫愁颠踣，如尔人才岂易得。", 
            "眉间黄气正飞扬，男儿未可轻量测。", 
            "皖公山下一尊酒，骊唱在门鞭在手。", 
            "野夫独坐听晨鸡，隔旦江头莫回首。"
        ], 
        "title": "皖江送石甫北上", 
        "type": "古风", 
        "yun": null
    }, 
    {
        "author": "邓绎", 
        "era": "清", 
        "subtype": "七言绝句", 
        "text": [
            "大堤河水向东流，杨柳芙蓉映画楼。", 
            "几度洛城回首望，最怜山色似扬州。"
        ], 
        "title": "洛城", 
        "type": "绝句", 
        "yun": "尤"
    }, 
    {
        "author": "邓牧", 
        "era": "清", 
        "subtype": null, 
        "text": [
            "玉堂仙人居士俦，丹床鸾鹤参遨游。", 
            "万言直泻一杯水，三顾屡回重瞳眸。", 
            "朅来吴越成春秋，往欲从之何缘由。", 
            "劳思未已仰天笑，金华山高灵草幽。"
        ], 
        "title": "闻诸襄七在金华有述", 
        "type": "古风", 
        "yun": "尤"
    }, 
    {
        "author": "邓林梓", 
        "era": "清", 
        "subtype": "七言律诗", 
        "text": [
            "篆却灵檀细罽头，似因墨浪跃潜虬。", 
            "横侵画壁岚方起，曲绕瓶花雾未收。", 
            "层阁忽生三凤鼎，斐云分盖五绫篝。", 
            "依稀镜里双鬟乱，春睡初醒十二楼。"
        ], 
        "title": "香烟同昙谷限韵", 
        "type": "律诗", 
        "yun": "尤"
    }, 
    {
        "author": "邓承宗", 
        "era": "清", 
        "subtype": null, 
        "text": [
            "山月洗微白，山风吹梦醒。", 
            "偶忆山中人，杖策耽幽寻。", 
            "云影时左右，禽鸟鸣好音。", 
            "回头问僮仆，囊中有古琴。", 
            "触手辄成响，不弹谁为听。", 
            "昨从海上来，天风吹泠泠。", 
            "波涛出复没，合沓难为名。", 
            "归时一偃卧，万感俱冥冥。", 
            "栖神太古间，天气横空青。", 
            "出门忽大笑，四顾无所亲。", 
            "行行昧远近，但闻松涛声。", 
            "始知成连去，今古惜此人。"
        ], 
        "title": "访音图为沈丹谷作", 
        "type": "古风", 
        "yun": null
    }, 
    {
        "author": "邓承宗", 
        "era": "清", 
        "subtype": null, 
        "text": [
            "独处忽不怿，脂车城南行。", 
            "白云树上流，摇曳作水声。", 
            "草色凄以绿，好鸟相和鸣。", 
            "修途无近远，仿佛若已经。", 
            "一寺出深坞，林木何其清。", 
            "老僧道心薄，尘外多逢迎。", 
            "残叶过别院，幽花明乍晴。", 
            "花香无定处，风过随衣生。", 
            "去去复徘徊，暮霭悬高城。"
        ], 
        "title": "都门秋日偕查少泉刘稚筠史仲和单地山城南看花作", 
        "type": "古风", 
        "yun": null
    }, 
    {
        "author": "邓承宗", 
        "era": "清", 
        "subtype": null, 
        "text": [
            "寒山几点入云碧，漠漠亭皋远烟色。", 
            "幽径云深少人行，蟋蟀怨秋声凄恻。", 
            "秋夜携筇踏云来，竹床石砌生青苔。", 
            "中有高人结茅住，落叶无声门不开。", 
            "童子隔篱谢客语，蓬蒿满径谁宾主。", 
            "明月多情解送还，秋阴一片落烟渚。"
        ], 
        "title": "秋日访友人不遇", 
        "type": "古风", 
        "yun": null
    }, 
    {
        "author": "邓克劭", 
        "era": "清", 
        "subtype": "五言律诗", 
        "text": [
            "石屏千仞立，古寺半空悬。", 
            "净土绝尘境，岑楼缀远天。", 
            "一弯岩畔月，半壁画中禅。", 
            "俯视行人小，飘然意欲仙。"
        ], 
        "title": "游悬空寺", 
        "type": "律诗", 
        "yun": "先"
    }, 
    {
        "author": "邓廷桢", 
        "era": "清", 
        "subtype": null, 
        "text": [
            "乙亥二月月几望，捧檄延州度千嶂。", 
            "马头忽现嘉岭山，大字摹崖屹相向。", 
            "怪螭蟠屈瘦蛟舞，乃是龙图老子之笔仗。", 
            "闻道当年帅此邦，屡蹑巉岩寄幽旷。", 
            "手持蠹简揖山灵，一种清虚恍来贶。", 
            "我览公书心已钦，我思公迹神逾王。", 
            "初为运转副夏竦，继以曹郎扼边障。", 
            "罢榷招流亡，营田省输饟。", 
            "坚壁老敌师，焚书斥贼妄。", 
            "一十二砦唇齿联，万八千军虎貔壮。", 
            "威名不屑淮阴韩，盛德应同丞相亮。", 
            "坐使西人破胆惊，却马回戈不敢抗。", 
            "岂知公余示整暇，啸歌更踞兹山上。", 
            "方悟胸中数万兵，都由五千拄腹撑肠相酝酿。", 
            "我来登山寻旧迹，岂有遗民足咨访。", 
            "山前闻清钟，山后发樵唱。", 
            "摘星无复矗，危楼古井空余白云漾。", 
            "嗟哉九京安可作，仰止高山意怊怅。", 
            "他年青鞋布袜游圭峰，定从雾阁云窗觏真相。"
        ], 
        "title": "嘉岭山寻范文正公读书处", 
        "type": "古风", 
        "yun": "漾"
    }, 
    {
        "author": "邓廷桢", 
        "era": "清", 
        "subtype": null, 
        "text": [
            "缭垣低连蜷，曲廊深䆗窱。", 
            "楼頫平川远，山压孤亭小。", 
            "微风生古木，薄霭暗疏筱。", 
            "来游及青春，光景媚清晓。", 
            "岚气不可逼，仙掌视缥缈。", 
            "安能蹑莲峰，长啸出尘表。"
        ], 
        "title": "玉泉院 其一", 
        "type": "古风", 
        "yun": "筱"
    }, 
    {
        "author": "邓廷桢", 
        "era": "清", 
        "subtype": null, 
        "text": [
            "玉泉声潺潺，直向螭口泻。", 
            "雹霰落空际，琴筑响阶下。", 
            "文甃碧苔浅，小彴断虹跨。", 
            "瀺灂鉴毛发，蜿蜒过廊榭。", 
            "岩杏含新苞，照影开娇姹。", 
            "我思酌匏尊，更向道人借。"
        ], 
        "title": "玉泉院 其二", 
        "type": "古风", 
        "yun": "祃"
    }, 
    {
        "author": "邓廷桢", 
        "era": "清", 
        "subtype": null, 
        "text": [
            "希夷辟洞天，云护石龛邃。", 
            "青牛入关后，复此仙迹异。", 
            "堕驴有真识，化蝶示幽寄。", 
            "巾拂无纤尘，须眉映空翠。", 
            "我欲从之游，窥破元关秘。", 
            "先生为余言，能觉乃许睡。"
        ], 
        "title": "玉泉院 其三", 
        "type": "古风", 
        "yun": "寘"
    }, 
    {
        "author": "邓廷桢", 
        "era": "清", 
        "subtype": null, 
        "text": [
            "堂封马鬣何年毁，平楚苍凉暮烟起。", 
            "野人斸地闻登登，片石规方土花紫。", 
            "谁与斸者刘黄头，一丁不识锄不休。", 
            "村学蒙师辨点画，拂拭谛视文钩辀。", 
            "最后分明字十二，千三百年乃出地。", 
            "大书深刻黄头名，拍手哗然称怪事。", 
            "太守嗜古兼嗜奇，闻之亟令施毡椎。", 
            "文体犹余六朝习，书法秀整真唐碑。", 
            "长沙后人有淑媛，冰雪空闺泪如霰。", 
            "半世枯骸托外家，一抔浅土辞乡县。", 
            "作志先计发冢年，数虽小误名则传。", 
            "何物黄头细民耳，应谶乃在千秋前。", 
            "我云此事安足怪，傅会神奇毋乃太。", 
            "才人作意夸精能，造物无端弄狡狯。", 
            "冰泮滹沱石墨新，人间知有贾夫人。", 
            "他年集古重编录，更与黄头记夙因。"
        ], 
        "title": "刘黄头行", 
        "type": "古风", 
        "yun": null
    }, 
    {
        "author": "邓廷桢", 
        "era": "清", 
        "subtype": null, 
        "text": [
            "侏儒饱死笑臣朔，岂识天机谢彫斫。", 
            "吾侪相求重声气，不与嚣嚣竞风飑。", 
            "各从颔下抱骊珠，那肯怀中藏鼠璞。", 
            "舒州山水本奇绝，我与君来锡双卓。", 
            "昨逢重九秋气清，共款园扉无剥啄。", 
            "登高姑一陟附娄，矫首龙山青黛扑。", 
            "风吹皂帽歌乌乌，我亦相从如猎较。", 
            "文昌昭谏蹑迹至，筮得朋簪手重握。", 
            "陆玑草木剧纷纶，郭璞虫鱼更斑駮。", 
            "须臾客去余就睡，江上西风动清角。", 
            "明晨急雨寒潇潇，云气苍黄湿寥邈。", 
            "侧闻先生夜无寐，吟声非梦亦非觉。", 
            "阴晴未许周髀算，悲愉有似迷藏捉。", 
            "旷观区宇解先忧，頫睇缥缈嗤独学。", 
            "作诗摩垒再致师，酬答勿辞朋友数。"
        ], 
        "title": "九日集抱瓮园赋诗甚欢翼日乃大风雨用惜抱轩集中猎日次重九诗韵柬异之", 
        "type": "古风", 
        "yun": null
    }, 
    {
        "author": "邓廷哲", 
        "era": "清", 
        "subtype": null, 
        "text": [
            "春郊芳草绿，土膏初动时。", 
            "田家依稼穑，中夜理镃基。", 
            "驱犊迎晨出，花村东未晞。", 
            "春鸠鸣晓树，落月摇桑枝。", 
            "锄声惊虫蛰，笠纠飘东菑。", 
            "新塍映白水，漠漠光参差。", 
            "良苗怀秀色，和风陌上披。", 
            "妇姑馈饟黍，依依来致词。", 
            "风露欺枵腹，四体毋乃疲。", 
            "富贵劳益甚，农夫食力微。", 
            "天壤无逸物，日月如梭驰。", 
            "暮归鸡栖埘，烟火出茅茨。", 
            "林下较晴雨，抱膝课孙儿。", 
            "先畴当世守，勤劬焉敢辞。"
        ], 
        "title": "春田即事", 
        "type": "古风", 
        "yun": null
    }, 
    {
        "author": "邓廷哲", 
        "era": "清", 
        "subtype": "五言律诗", 
        "text": [
            "懒散成何事，萧萧江上村。", 
            "学惟从我好，贫不向人言。", 
            "山静风归竹，帘疏月到门。", 
            "有怀难假寐，竟夕向青樽。"
        ], 
        "title": "村居", 
        "type": "律诗", 
        "yun": "元"
    }, 
    {
        "author": "邓廷哲", 
        "era": "清", 
        "subtype": "五言律诗", 
        "text": [
            "雨霁林逾翠，岚开万壑分。", 
            "马嘶山涧月，人踏虎溪云。", 
            "竹屋黏崖结，僧田带石耘。", 
            "独怜栖隐地，行役却纷纷。"
        ], 
        "title": "庐山道中", 
        "type": "律诗", 
        "yun": "文"
    }, 
    {
        "author": "邓廷哲", 
        "era": "清", 
        "subtype": "五言律诗", 
        "text": [
            "猿鹤遥相诮，田园胡不归。", 
            "春风原浩荡，小草自相违。", 
            "壮志那能老，青山讵可非。", 
            "沈吟听玉漏，孤枕一镫微。"
        ], 
        "title": "甲午秋月病中作", 
        "type": "律诗", 
        "yun": "微"
    }, 
    {
        "author": "邓廷哲", 
        "era": "清", 
        "subtype": "七言律诗", 
        "text": [
            "忠臣遗庙肃江皋，欲剪溪花荐浊醪。", 
            "夜半鹃啼柴市血，秋深风撼海门涛。", 
            "卧楼气作山河壮，战舸魂擎日月高。", 
            "天不怜孤那可问，佗城怅望倍萧骚。"
        ], 
        "title": "广州谒大忠祠", 
        "type": "律诗", 
        "yun": "豪"
    }, 
    {
        "author": "邓廷哲", 
        "era": "清", 
        "subtype": "七言律诗", 
        "text": [
            "台荒霸业几经年，曾拄炎州半壁天。", 
            "黄屋不归秦日月，白云犹荡汉山川。", 
            "星涵海面浮珠影，雨驾潮头卷穗烟。", 
            "莫问旧时歌舞处，美人惆怅隔花田。"
        ], 
        "title": "越台怀古", 
        "type": "律诗", 
        "yun": "先"
    }, 
    {
        "author": "邓廷哲", 
        "era": "清", 
        "subtype": "七言律诗", 
        "text": [
            "古祠高倚白云巅，太息遗忠霄汉悬。", 
            "独辟雄关梯海国，孤擎相业起南天。", 
            "谠言谁识几先哲，风度徒教身后传。", 
            "向使渔阳兵未召，何劳李郭靖烽烟。"
        ], 
        "title": "梅岭谒张文献祠", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "长条细拂午风轻，添得园林景色清。", 
            "满地夕阳谁击马，一庭细雨每藏莺。", 
            "随花掩映饶佳胜，与竹高低互送迎。", 
            "若便柴门招隐去，也应五柳号先生。"
        ], 
        "title": "咏柳二首 其一", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "春明门外逐车轮，一色青青迹已陈。", 
            "铺白毡如迎贵客，舒青眼总属才人。", 
            "曾依九陌弹衣汁，犹拂千丝埽路尘。", 
            "生性缠绵情最软，故应独占渡江春。"
        ], 
        "title": "咏柳二首 其二", 
        "type": "律诗", 
        "yun": "真"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "折戟沉沙二百年，重闻严柝抱关前。", 
            "白裘狗盗应难遁，绛帻鸡人不再眠。", 
            "百堞孤城环守地，万家残月薄寒天。", 
            "声声莫怨西风急，管钥微臣隐亦贤。"
        ], 
        "title": "柝声", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "鲛室波寒不废机，何堪促织又声悲。", 
            "倩桃悔抵青楼曲，苏蕙愁编锦字诗。", 
            "十载故人从阁去，一灯慈母课儿时。", 
            "报章拟向天河索，牛女当年事亦痴。"
        ], 
        "title": "机声", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "碧梧庭院七弦悲，埽地焚香待月迟。", 
            "山水有缘应识我，斧柯莫假更何之？", 
            "机心此后鸣蝉捕，绝调当年舞鹤知。", 
            "霜籁一天花落去，可曾魂梦入牙期？"
        ], 
        "title": "琴声", 
        "type": "律诗", 
        "yun": "支"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "旧国啼霜浅渚边，入秋诗思冷于烟。", 
            "江南客梦三千里，塞北音书十九年。", 
            "露白不堪如此夜，月明无可奈何天。", 
            "伤心寒到芦花水，莫叩潇湘渔父舷！"
        ], 
        "title": "雁声", 
        "type": "律诗", 
        "yun": "先"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "亭院萧条秋草生，孤灯四壁夜三更。", 
            "从军有女思何苦，卒岁无衣懒亦惊。", 
            "高枕最难将梦续，空阶况是欲天明。", 
            "半间堂圮昏钟动，落叶江山漫战争。"
        ], 
        "title": "蛩声", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "振衣猛省恶声来，起舞刘琨匣剑开。", 
            "断尾却怜身自弃，雄冠犹冀世多才。", 
            "危关无路何人唱，茅店残更有月催。", 
            "寄语司晨休错过，汝南埘桀长蒿莱。"
        ], 
        "title": "鸡声", 
        "type": "律诗", 
        "yun": "灰"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "独听宫槐寒雨晴，荒凉不似去年声。", 
            "此心高尚原难饱，无口何缘解喜鸣。", 
            "莫作化身中夜泣，争禁久客万愁生。", 
            "劲风危露休呜咽，我亦头衔一例清。"
        ], 
        "title": "蝉声", 
        "type": "律诗", 
        "yun": "庚"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "设铎归来未二毛，竟从退迹托蓬蒿。", 
            "堂开马帐生徒集，门对龟山道脉高。", 
            "某壑某邱真福地，一觞一咏即名豪。", 
            "何时得订登临约，健步尚欣免杖操。"
        ], 
        "title": "陈迂谷中翰维英移居狮子岩斋额曰栖野巢赋此赠之 其二", 
        "type": "律诗", 
        "yun": "豪"
    }, 
    {
        "author": "郑用锡", 
        "era": "清", 
        "subtype": "七言律诗", 
        "text": [
            "为慕名山舍故邱，盈盈一水隔前洲。", 
            "避嚣正爱门罗雀，买胜真同地爽鸠。", 
            "古寺钟沈狮子吼，疏林日暮鸟声幽。", 
            "好将崖壁磨书字，传与后人景旧游。"
        ], 
        "title": "陈迂谷中翰维英移居狮子岩斋额曰栖野巢赋此赠之 其三", 
        "type": "律诗", 
        "yun": "尤"
    }, 
    {
        "author": "邓廷桢", 
        "era": "清", 
        "subtype": "七言绝句", 
        "text": [
            "白杨风里雨潇潇，古驿泥深路转遥。", 
            "却忆到家时节好，隔江红树过江潮。"
        ], 
        "title": "渭南遇雨", 
        "type": "绝句", 
        "yun": "萧"
    }, 
    {
        "author": "邓廷桢", 
        "era": "清", 
        "subtype": "七言绝句", 
        "text": [
            "十日阴云墨作堆，天风顷刻与吹开。", 
            "一声鹊语当头报，已出千岩万壑来。"
        ], 
        "title": "耀州喜晴口号", 
        "type": "绝句", 
        "yun": "灰"
    }, 
    {
        "author": "邓廷桢", 
        "era": "清", 
        "subtype": "七言绝句", 
        "text": [
            "百战声威震鼓鼙，楼船两两大名齐。", 
            "中朝自有无双将，未必关西让陇西。"
        ], 
        "title": "回疆凯歌 其一", 
        "type": "绝句", 
        "yun": "齐"
    }, 
    {
        "author": "邓廷桢", 
        "era": "清", 
        "subtype": "七言绝句", 
        "text": [
            "流沙险远深山雪，几竭司农馈馕心。", 
            "从此轮台置田卒，何劳日调万黄金。"
        ], 
        "title": "回疆凯歌 其二", 
        "type": "绝句", 
        "yun": "侵"
    }, 
    {
        "author": "邓廷桢", 
        "era": "清", 
        "subtype": "五言律诗", 
        "text": [
            "召伯湖千顷，鸣榔处处闻。", 
            "沙痕随岸尽，帆影隔堤分。", 
            "雾重湿如雨，鸦多飞作云。", 
            "联吟兴不减，把酒话斜曛。"
        ], 
        "title": "召伯湖", 
        "type": "律诗", 
        "yun": "文"
    }, 
    {
        "author": "邓廷桢", 
        "era": "清", 
        "subtype": "五言律诗", 
        "text": [
            "万里伊丽水，西流不奈何。", 
            "驱车临断岸，落木起层波。", 
            "远影群鸥没，寒声独雁过。", 
            "河梁终古意，击剑一长歌。"
        ], 
        "title": "伊丽河上", 
        "type": "律诗", 
        "yun": "歌"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "三边烽火无惊日，我辈从容上此台。", 
            "震耳河声穿峡走，荡胸云气压城来。", 
            "平芜壁垒军容在，小队弓刀猎阵开。", 
            "盛世未应忘设险，登坛飞将要储才。"
        ], 
        "title": "登镇北台", 
        "type": "律诗", 
        "yun": "灰"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "绁马中山尚戴星，侵寻晓色散林坰。", 
            "平沙直走滹沱白，远岫遥连上谷青。", 
            "盆石祇今留雪浪，毡椎何处觅兰亭。", 
            "煎茶孤负花瓷好，为报邮签不肯停。"
        ], 
        "title": "过定州", 
        "type": "律诗", 
        "yun": "青"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "冰天随侍鞚骄骢，帕首靴刀尚丱童。", 
            "犀角定应他日贵，豹斑谁复此郎同。", 
            "政如渡海携苏过，时以通家候孔融。", 
            "不碍士龙多笑疾，老夫甘作晋司空。"
        ], 
        "title": "赠林心北", 
        "type": "律诗", 
        "yun": "东"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "自别酒泉问张掖，直迎弱水下删丹。", 
            "九州地到流沙尽，两戒山连大漠寒。", 
            "度土司空怀德远，登坛飞将叹才难。", 
            "开元旧曲声悲壮，拟倩曹纲妙手弹。"
        ], 
        "title": "甘州", 
        "type": "律诗", 
        "yun": "寒"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "秋净天山正合围，忽传宽大许东归。", 
            "余生幸保精魂在，往日沈思事业非。", 
            "遇雨群疑如并释，抟风独翼让先飞。", 
            "河梁自古伤心地，无那分携泪满衣。"
        ], 
        "title": "癸卯闺秋被命东归少穆尚书以诗赠行次韵却寄 其一", 
        "type": "律诗", 
        "yun": "微"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "事如春梦本无痕，绝塞生还独戴恩。", 
            "未必茝兰香共揽，要留姜桂性常存。", 
            "百年多难思招隐，半壁殷忧敢放言。", 
            "此去刀镮听续唱，迟公归骑向青门。"
        ], 
        "title": "癸卯闺秋被命东归少穆尚书以诗赠行次韵却寄 其二", 
        "type": "律诗", 
        "yun": "元"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "高皇拓地越乌秅，圣主筹边轶汉家。", 
            "拟向轮台置田卒，特教博望泛秋楂。", 
            "八城户版输泉赋，千骑旃裘拥节华。", 
            "载笔他年增掌故，羁臣乘传尽流沙。"
        ], 
        "title": "少穆被命还朝以诗二章迎之 其一", 
        "type": "律诗", 
        "yun": "麻"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "夔蚿心事最怜君，燕羽差池惜暂分。", 
            "宣室忽闻新换汗，霸陵真起故将军。", 
            "春风远度天山雪，卿月重依帝阙云。", 
            "往岁诗篇盟息壤，道周相候慰离群。"
        ], 
        "title": "少穆被命还朝以诗二章迎之 其二", 
        "type": "律诗", 
        "yun": "文"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "边城也自作元宵，缥缈天山雪正消。", 
            "熊隼猗那飘画戟，鱼龙曼衍踏春潮。", 
            "风姨舞罢吹衣细，月姊妆成满镜娇。", 
            "良友佳儿足幽兴，两家蜡屐未嫌遥。"
        ], 
        "title": "奉和少穆尚书元夕步月原韵", 
        "type": "律诗", 
        "yun": "萧"
    }, 
    {
        "author": "邓廷桢", 
        "era": "清", 
        "subtype": "七言律诗", 
        "text": [
            "迭嶂摩空玉色寒，人随飞鸟入云端。", 
            "蜿蜒地干秦关远，突兀天梯蜀道难。", 
            "龙守南山冰万古，马来西极石千盘。", 
            "艰辛销尽轮蹄铁，东指伊州一笑看。"
        ], 
        "title": "天山题壁", 
        "type": "律诗", 
        "yun": "寒"
    }, 
    {
        "author": "邓承宗", 
        "era": "清", 
        "subtype": "五言律诗", 
        "text": [
            "鞍马风尘苦，关河岁序深。", 
            "远钟出烟寺，残月堕枫林。", 
            "人倚孤筇健，松围众壑阴。", 
            "旅怀消不得，日日短长吟。"
        ], 
        "title": "河南道中", 
        "type": "律诗", 
        "yun": "侵"
    }, 
    {
        "author": "邓承宗", 
        "era": "清", 
        "subtype": "七言律诗", 
        "text": [
            "醉踏高城散早暾，城头吹角重兵屯。", 
            "云连橘柚秋光净，江转夔巫雨气昏。", 
            "豚犬岂能成霸业，芷兰终自误王孙。", 
            "时清莫作登楼感，故国他乡总断魂。"
        ], 
        "title": "荆州", 
        "type": "律诗", 
        "yun": "元"
    }, 
    {
        "author": "邓绎", 
        "era": "清", 
        "subtype": "五言律诗", 
        "text": [
            "巨浸排天府，金城倚大堤。", 
            "太行斜入赵，河水折吞齐。", 
            "云送蛟龙北，山驱虎豹西。", 
            "崧高维岳秀，留得镇华夷。"
        ], 
        "title": "登河北城楼", 
        "type": "律诗", 
        "yun": null
    }, 
    {
        "author": "邓绎", 
        "era": "清", 
        "subtype": "七言律诗", 
        "text": [
            "碧天无际映潇潇，水驿萦纡长暮潮。", 
            "帆影向人飞欲近，歌声随牧去还遥。", 
            "清江竹翠疑相忆，衡岳云开岂见招。", 
            "柔翰尚堪挥洒在，未应身世托渔樵。"
        ], 
        "title": "衡阳道中", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "桂林一枝年最少，陵谷难移见高蹈。", 
            "耿耿秋风晚节心，再及恩荣拜明诏。", 
            "海外园田恐已荒，孤踪垂老且徜徉。", 
            "当时送我投荒者，回首应怀北斗傍。"
        ], 
        "title": "陈省三重宴鹿鸣诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "伏中伏处动累日，乘兴追凉忽同出。", 
            "荷塘联袂一延伫，红衣离披杂莲实。", 
            "夕阳略波弄金彩，西眺南开极蒙密。", 
            "水乡渺渺入无际，安得扁舟逐明瑟。", 
            "旋过湖墅荫高柳，脱帽恣谈苦难毕。", 
            "餦餭乳酪甚嘉惠，渴吻得之加纵轶。", 
            "论诗奋欲扫尘语，去就案头先涤笔。"
        ], 
        "title": "侗伯立之立庵同出观荷", 
        "type": "古风", 
        "yun": "质"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "郁热不知秋，欣然秋已至。", 
            "残暑虽肆虐，时哉当自逝。", 
            "嗟兹秀不实，华容俄见弃。", 
            "凉风所成就，耿耿必天意。", 
            "老夫世久轻，迂妄走仁义。", 
            "旁观怪未老，探囊索馀智。", 
            "北窗窥曙色，颇作来日计。", 
            "百川方灌河，行水岂无事。"
        ], 
        "title": "立秋", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "汹汹河流尚平岸，渡口扁舟谁敢唤。", 
            "纵横卧柳半入池，雨气蚀林如未散。", 
            "穿林广道败八九，荒草侵花潦中断。", 
            "据亭小憩绝懊惜，水木泓峥犹足玩。", 
            "老羌乞钱抱惭色，烈士穷途深可叹。", 
            "我曹落魄虽胜彼，丧志埋名同一窜。", 
            "低回斜日去何之，吾能短歌子其乱。"
        ], 
        "title": "侗伯立之向元同游柳墅公园", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "自奉至约意若吝，忽斥千金付灾赈。", 
            "贤者固应不可测，莫讶衣冠类寒畯。", 
            "廉吏家风国史存，平生阿堵岂轻言。", 
            "齐眉黻佩能相警，犹有图书遗子孙。"
        ], 
        "title": "陈一甫观察六十双寿", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "博通经史善讲肄，抗颜为师德尤备。", 
            "登堂正似老书生，教子还成清白吏。", 
            "济济名门众共称，家风勤学逮孙曾。", 
            "吉祥文字何妨浅，念佛栽花即寿徵。"
        ], 
        "title": "陈母刘夫人七十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "今秋为菊归稍迟，霜风累日如见期。", 
            "北花较早南花晚，三子语我良其时。", 
            "此间花事推罗叟，扁舟迎客来水湄。", 
            "一窗斜日正耀眼，殊色异态纷呈姿。", 
            "丰者沈吟若含醉，瘦者纵逸若扬眉。", 
            "舒者萦回若起舞，虬者敛抑若凝思。", 
            "仰黄俯紫已堪念，忽有飞白搴云旗。", 
            "好奇流睇绯与褐，何来粉碧端可疑。", 
            "主人指点宾太息，终岁辛苦报以斯。", 
            "偶获新种极秘贵，不愿市担偷易赀。", 
            "能来数观诚不吝，吾侪矜癖同此痴。"
        ], 
        "title": "十月初九日侗伯立之向元同游罗氏菊圃", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "从亡寥寥才几人，居者行者同苦辛。", 
            "政要讲义书已毕，何异晨夕承咨询。", 
            "我闻遗民多避地，岛族独能重忠义。", 
            "丈夫不死天所留，不用临歧挥别泪。"
        ], 
        "title": "为温毅夫题津楼话别图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "平生颇自克，无病效可见。", 
            "岁寒就摇落，违天定何恋。", 
            "短长虽有期，痛苦亦姑遣。", 
            "持此语儿曹，聊比勤小善。"
        ], 
        "title": "杂诗 其一", 
        "type": "古风", 
        "yun": "霰"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "古人多爱酒，以药助使狂。", 
            "醉则全于天，狂则亡其乡。", 
            "是皆恣放浪，而不甘处常。", 
            "自戕反为乐，贤智过益彰。"
        ], 
        "title": "杂诗 其二", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "老至甚为衰，颇喜躬操作。", 
            "亲者觉渐疏，爱者意稍薄。", 
            "推此及耄期，孤往趋寂寞。", 
            "人生羡长生，况味乃殊恶。"
        ], 
        "title": "杂诗 其三", 
        "type": "古风", 
        "yun": "药"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "同产馀一弟，每见怀二亲。", 
            "相对但惘惘，悠悠留此身。", 
            "事亲日何短，茹苦真鲜民。", 
            "坟墓久不至，仰天潜悲辛。"
        ], 
        "title": "杂诗 其四", 
        "type": "古风", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "逝者谁能留，月色独不改。", 
            "堂前一遇之，何异亲斯在。", 
            "此情恐亦亡，风木不相待。", 
            "知君经天泪，夜夜沈碧海。"
        ], 
        "title": "沈重烟思亲望月图", 
        "type": "古风", 
        "yun": "贿"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "一见忍堪字，皎然在目前。", 
            "同舟下京口，弹指四十年。", 
            "北固山头酒，江波照悽妍。", 
            "巽翁独知此，俯仰皆重泉。", 
            "伯符志不遂，吾分当弃捐。"
        ], 
        "title": "吴仲珺求题王忍堪书册", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "微灯耀残夜，却顾影在壁。", 
            "几榻虽未移，箧笥谁复觌。", 
            "去留何匆匆，存亡两默默。", 
            "向曙意旋消，宵来更相觅。"
        ], 
        "title": "残夜", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "刘子久辟地，恃医糊其口。", 
            "六盗来窥室，曾不憎隘湫。", 
            "叩门云求治，二盗掖一妇。", 
            "四盗旋继入，露刃竞怒吼。", 
            "举家噤不语，跧伏莫惊走。", 
            "倾箱更倒箧，倏忽入盗手。", 
            "病者续续来，孰能辨谁某。", 
            "刘子神自若，一一为研剖。", 
            "处方复切脉，临难真不苟。", 
            "诸客固波及，速抱救吾狗。", 
            "白昼乃有此，再至盖已狃。", 
            "友朋各嗟叹，念子罄所有。", 
            "如何反召客，丰粲陈肴酒。", 
            "引满非压惊，壮哉此奇叟。"
        ], 
        "title": "刘左泉遇盗诗", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "风行一世金赎命，朝处华堂夕槛阱。", 
            "贵人丧胆伍俘囚，此日相怜尽同病。", 
            "穷民无归阻草莱，虎之盗世良可哀。", 
            "披图谁念承平日，四海康庄任往来。"
        ], 
        "title": "题虎口馀生图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我昔尝为文襄客，文达遗风想颜色。", 
            "公孙好事更瑰奇，不觉名门森画戟。", 
            "门第谁能保令名，当时人桀嗟无灵。", 
            "累世相韩子房少，期君事业在苍生。"
        ], 
        "title": "张一桐邀饮分韵得生字", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昔与几道论物理，初若不合终有取。", 
            "行严理不减几道，文辞益达真其偶。", 
            "滔天新说荡忘返，徒使学者失所守。", 
            "山移海覆俄自败，始信吾道可长久。", 
            "子于学术诚善变，非但心悟实身受。", 
            "速宜著书道甘苦，后生循循得切诱。", 
            "世人欲杀定何意，正坐名高博众诟。", 
            "冲寒过我示新作，抑郁穷愁聊一呕。", 
            "不妨独以文为诗，莫与时贤较升斗。"
        ], 
        "title": "人日遗章行严", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世移人散乃至此，人日相思阻万里。", 
            "宣南朝士犹未尽，举酒看天杂悲喜。", 
            "霜柑小阁著诗翁，书尾殷勤置印红。", 
            "回首平生销磨了，借君画卷吐残虹。"
        ], 
        "title": "题林山腴霜柑阁人日燕集图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "东游故友已将尽，羁旅逢君尤健饭。", 
            "平生志业无可言，苦节戋戋贯衰晚。", 
            "君能忿世且疾邪，下视世士如泥沙。", 
            "馀年事佛真长策，定力应看转法华。"
        ], 
        "title": "答刘子贞", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "清明在躬真养气，寡欲可使清且明。", 
            "气为之本形为末，馀事犹足持吾形。", 
            "超观超超必了此，力行实难无异理。", 
            "若非仗义行人间，漫浪长生不如己。"
        ], 
        "title": "答张岱杉", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "世风恶伦纪，何有于敬乡。", 
            "黄君岂弟人，作楼抱缣缃。", 
            "丛刊继《玉海》，力能发幽光。", 
            "愿君昌永嘉，莫但雄收藏。"
        ], 
        "title": "黄溯初求题敬乡楼图", 
        "type": "古风", 
        "yun": "阳"
    }, 
    {
        "author": "邓显鹤", 
        "era": "清", 
        "subtype": "五言律诗", 
        "text": [
            "咿喔鸡声远，郎当铎语忙。", 
            "征人影在水，残月白于霜。", 
            "犬吠渔村火，风吹蟹舍香。", 
            "酒旗摇树杪，隐约似潇湘。"
        ], 
        "title": "赵北口早发", 
        "type": "律诗", 
        "yun": "阳"
    }, 
    {
        "author": "邓显鹤", 
        "era": "清", 
        "subtype": "七言律诗", 
        "text": [
            "终古沧桑几劫灰，行人过此一徘徊。", 
            "依然汉水浮天去，不见庞公上冢回。", 
            "《荆楚岁时》思续记，《襄阳耆旧》有余哀。", 
            "我来欲伴鹿门隐，莽莽平芜但草莱。"
        ], 
        "title": "过襄阳书寄家遁溪丈", 
        "type": "律诗", 
        "yun": "灰"
    }, 
    {
        "author": "邓显鹤", 
        "era": "清", 
        "subtype": "七言律诗", 
        "text": [
            "笙歌声里驻行舟，丁字沽前暮霭收。", 
            "两岸人家多在水，一天烟月正登楼。", 
            "远帆历历津门树，平渚昏昏海国秋。", 
            "为报周南留滞客，无心我已学间鸥。"
        ], 
        "title": "登天津城楼书寄谭吾肩晏湘门两孝廉", 
        "type": "律诗", 
        "yun": "尤"
    }, 
    {
        "author": "邓显鹤", 
        "era": "清", 
        "subtype": "七言律诗", 
        "text": [
            "一叶蒲帆指石城，暮云无际与天平。", 
            "秋生泽国难为客，山到秦淮便有情。", 
            "终古兴亡柰何帝，过江风味可怜生。", 
            "伤心呜咽寒潮水，消尽华年是此声。"
        ], 
        "title": "泊金陵", 
        "type": "律诗", 
        "yun": "庚"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "才作风花又水萍，一生好计只飘零。", 
            "可怜憔悴章台路，送尽离人眼尚青。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "数行烟柳蓟门春，离袂经年惹曲尘。", 
            "莫为西风摇落早，灞陵犹有未归人。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "长条如带水萦环，难繫离愁百二关。", 
            "羡尔巢林双燕子，秋来暂客尚知还。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "暂理愁眉试半妆，舞衣叠泪损宫黄。", 
            "晴丝绕遍天涯路，不为离人续断肠。"
        ], 
        "title": "杨柳枝 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "回雪吹花唱大堤，弓腰斗罢梦长啼。", 
            "身轻不及枝头絮，犹逐东风舞向西。"
        ], 
        "title": "杨柳枝 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "乱丝歧路苦愁萦，剪剪轻风别有情。", 
            "一夜雪绵吹满帐，教人春梦不分明。"
        ], 
        "title": "杨柳枝 其五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夹道分堤翠浪生，湖山歌舞总堪惊。", 
            "只今一片斜阳树，剩有宫鸦啼数声。"
        ], 
        "title": "杨柳枝 其六", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "烟洗风梳碧可怜，秋深犹咽五更蝉。", 
            "谁家残月沧波苑，时见渔舟网碎钿。"
        ], 
        "title": "杨柳枝 其七", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "故国年芳换绿尘，楼台多是别家春。", 
            "狂花一阵过无影，乱入宫城不避人。"
        ], 
        "title": "杨柳枝 其八", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "水明帐殿月如烟，翠楼连云挂玉泉。", 
            "香辇不回秋又晚，栖乌头白近霜天。"
        ], 
        "title": "杨柳枝 其九", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "破晓残莺出禁林，飞花寒食雨沈沈。", 
            "章台自台牵行色，莫为离多减路阴。"
        ], 
        "title": "杨柳枝 其十", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "楼阁春深雪不寒，关山秋早笛初残。", 
            "一般画出伤心色，漫作隋堤落照看。"
        ], 
        "title": "杨柳枝 其十一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "纤纤新翠带愁颦，零落弓弯旧舞人。", 
            "底事临风眠未起，灵和不是汉时春。"
        ], 
        "title": "杨柳枝 其十二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "拂遍京尘窣地惊，风条雨叶不胜情。", 
            "西园已自无多树，一夜伤秋转费声。"
        ], 
        "title": "杨柳枝 其十三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "平居谁分解伤春，竞赌长楸走马身。", 
            "寂寞空城飞絮尽，羌笳吹起六街尘。"
        ], 
        "title": "杨柳枝 其十四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "高秋萧瑟思何堪，昔树空悲忆汉南。", 
            "任是婆娑生意尽，不辞风雪老江潭。"
        ], 
        "title": "杨柳枝 其十五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "据榻连吟数往年，夜窗枥马警秋眠。", 
            "可怜燕市尊前月，又共吴云梦里天。", 
            "回首处，一潸然。", 
            "小山招隐有新篇。", 
            "淮南几树留人桂，纵得攀援不得仙。"
        ], 
        "title": "鹧鸪天 馀与半塘老人有西崦卜邻之约，人事好乖，高言在昔，款然良对，感述前游，时复悽绝。 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋老山桥虎气沈，霜风呼酒旧登临。", 
            "梵钟出树岩扉回，渔火通波雨坞深。", 
            "连棹路，五湖心。", 
            "别来三见冷枫吟。", 
            "白云定识非生客，莫枉芝崦鹤梦寻。"
        ], 
        "title": "鹧鸪天 馀与半塘老人有西崦卜邻之约，人事好乖，高言在昔，款然良对，感述前游，时复悽绝。 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "谏草焚馀老更狂，西台痛哭恨茫茫。", 
            "秋江波冷容鸥迹，故国天空到雁行。", 
            "诗梦短，酒悲长。", 
            "青山白发又殊乡。", 
            "江南自古伤心地，未信多才累庾郎。"
        ], 
        "title": "鹧鸪天 馀与半塘老人有西崦卜邻之约，人事好乖，高言在昔，款然良对，感述前游，时复悽绝。 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "溪上曾闻渡越兵，乱流犹似怒蛙鸣，蒲风杉雨战秋声。", 
            "梧梦只今空故苑，菱歌依旧绕离城，长桥人散月孤明。"
        ], 
        "title": "浣溪沙 甲辰中秋后二日晚晴放舟石湖，观越城桥下☆月，明日将从胥口探桂山中，不预此游盖五年矣。 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "花艳连桡度镜光，满湖丝管水飞香，月明何恨预兴亡。", 
            "莫揽清歌悲小海，更催秋梦落横塘，波空塔影自凄凉。"
        ], 
        "title": "浣溪沙 甲辰中秋后二日晚晴放舟石湖，观越城桥下☆月，明日将从胥口探桂山中，不预此游盖五年矣。 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "烟夕凉波起白蘋，蔫红落粉尽歌尘，依稀山黛可怜颦。", 
            "一舸谁寻虾菜路，千丝空羡鲙残鳞，无多秋事属閒人。"
        ], 
        "title": "浣溪沙 甲辰中秋后二日晚晴放舟石湖，观越城桥下☆月，明日将从胥口探桂山中，不预此游盖五年矣。 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夜午看山旧寺楼，别来岩桂五经秋，好花凉月醉扶头。", 
            "一水又平桥畔路，几人曾预镜中游，山阳残笛更吹愁。"
        ], 
        "title": "浣溪沙 甲辰中秋后二日晚晴放舟石湖，观越城桥下☆月，明日将从胥口探桂山中，不预此游盖五年矣。 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "听水听歌醉梦间，秋衣零露夜忘还，拍浮人与白鸥閒。", 
            "馀兴好探花里市，旧情不断枕边山，半篷风色过梅湾。"
        ], 
        "title": "浣溪沙 甲辰中秋后二日晚晴放舟石湖，观越城桥下☆月，明日将从胥口探桂山中，不预此游盖五年矣。 其五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "旧泊横桥花覆船，酒灯人语隔湖烟，红箫肠断十年前。", 
            "经醉溪山如此夜，后逢花月奈何天，漫吟秋扇黯悽涟。"
        ], 
        "title": "浣溪沙 甲辰中秋后二日晚晴放舟石湖，观越城桥下☆月，明日将从胥口探桂山中，不预此游盖五年矣。 其六", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "春雨晚来过一阵，送了清明，有限花番信。", 
            "又是伤春天气近，阴晴半日都难定。", 
            "见说好春新值闰，如梦如酲，依旧年时病。", 
            "人事音书谁与问，游丝舞絮空添恨。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "几日层城春漏泄，小槛调莺，宛转新柔舌。", 
            "好梦不堪春后说，空林犹有啼鹃血。", 
            "兰麝罢熏山枕热，酒醒阑干，满面杨花雪。", 
            "羌管有情吹不彻，乱云过影中庭月。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "花月一春供几醉，染柳熏梅，费尽铅华水。", 
            "帘幕尘尘如梦里，为谁断送伤心地。", 
            "不信东风能换世，过半韶光，怊怅无多事。", 
            "题泪花枝难远寄，燕莺空诉留春计。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "落尽江梅春已半，浪蕊狂花，不到伤春眼。", 
            "一夜金铃消息断，只供蜂蝶喧尘乱。", 
            "陌上马蹄梁上燕，解惜香泥，已是韶红变。", 
            "斜日帘栊人不见，蘼芜雪老谁家苑。"
        ], 
        "title": "蝶恋花 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "好月一年能几见，待得圆时，抵死云遮遍。", 
            "可惜良宵天不管，酒灯暗雨深深院。", 
            "梧叶洒阶愁万点，不听清歌，已是无肠断。", 
            "旧节惟酬双泪眼，西阑一夜秋声满。"
        ], 
        "title": "蝶恋花 己酉中秋夜雨 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "长忆红楼离夜语，月满芳尊，赏月人遍去。", 
            "自见月圆无此苦，年年情恨天难补。", 
            "欲唤姮娥凭说与，泪湿花枝，故作黄昏雨。", 
            "后夜相看肠断处，一弯又被愁眉妒。"
        ], 
        "title": "蝶恋花 己酉中秋夜雨 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "谁家笛里返生香？倾国风流解断肠。", 
            "头白伤春无限思，不应此树管兴亡。"
        ], 
        "title": "杨柳枝 赋小城梅枝 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "到地春风不肯閒。", 
            "南枝吹尽北枝残。", 
            "吴宫多少伤心色，占得墙东几尺山！"
        ], 
        "title": "杨柳枝 赋小城梅枝 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "采香径里晚烟空，濯粉池边晓露丛。", 
            "一样故宫春寂寞，可怜无地看东风！"
        ], 
        "title": "杨柳枝 赋小城梅枝 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "缟衣月下见前身，隔世惊逢绝世人。", 
            "怊怅溪南数枝雪，为谁开落与江春？"
        ], 
        "title": "杨柳枝 赋小城梅枝 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "轻朱薄粉试妆新，漫比西施镜里春。", 
            "可惜君王残霸业，只教换得两蛾颦。"
        ], 
        "title": "杨柳枝 赋小城梅枝 其五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "江树犹伤旧国春，肯因冷澹与时新。", 
            "风来谁撼千林雪，一洗人閒桃李尘。"
        ], 
        "title": "杨柳枝 赋小城梅枝 其六", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "万枝寒玉照溪桥，鹤语今年雪未销。", 
            "自占东风故城曲，凄凉烟月属前朝。"
        ], 
        "title": "杨柳枝 赋小城梅枝 其七", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一点芳心作意酸，预知年事有彫残。", 
            "只应从此无花著，胜与松筠守岁寒。"
        ], 
        "title": "杨柳枝 赋小城梅枝 其八", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "西园旧是苍波苑。几度临花宴。", 
            "蓬莱宫阙总生尘。犹有一湖春色解留人。", 
            "当年湖上游仙迹。换得伤心碧。", 
            "麝尘蠹粉满亭池。怊怅倚帘人去未多时。"
        ], 
        "title": "虞美人 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "倾城一片宫沟水。春皱波难起。", 
            "夜闻风雨葬倾城。须信人閒天上等飘零。", 
            "雕轮宝马城西路。转烛空烟雾。", 
            "流莺休觅上阳花。已是绿阴芳草遍人家。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "楼台返照空明镜。更落西山影。", 
            "狂香野粉满天愁。断送东风一剪水西流。", 
            "朝朝洗面燕支泪。染作丹棱水。", 
            "凄凉还问画中人。谁分故园从此见残春。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夕阳呼酒登临地。", 
            "樽前故人还是。", 
            "水国无花，山城自绿，望转征蓬千里。", 
            "行歌倦矣。", 
            "更一片秋魂，乱云扶起。", 
            "醉袖飘萧，海风吹下剑花细。", 
            "天涯此楼似寄。", 
            "画阑零落处，都为愁倚。", 
            "佛鼓荒坛，神鸦废社，今古苍茫烟水。", 
            "吴丝漫理。", 
            "正波上鸿飞，数峰凄异。", 
            "坐尽林阴，甚时重梦至。"
        ], 
        "title": "齐天乐 登虞山兴福寺楼时癸未始秋", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "鹃魂一片。", 
            "怪小墅绿阴，都被愁染。", 
            "鸿阵悄来，凄紧西风黄昏院。", 
            "茜裙残缕吹香远。", 
            "却醉入、秋娘心眼。", 
            "梦回沟水，红情自老，误他题怨。", 
            "还见。", 
            "披烟浣露，正灯暗绛屏，和泪妆点。", 
            "霜信曼催，吴锦飘零无人剪。", 
            "可怜生是江南晚。", 
            "更解替、幽花肠断。", 
            "几回立尽斜阳，故山冷艳。"
        ], 
        "title": "绛都春 赋壶园雁来红", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "凄雨。", 
            "无绪。", 
            "绿窗閒。", 
            "春去如烟梦还。", 
            "晓屏绣云山外山。", 
            "弯环。", 
            "忆他眉黛寒。", 
            "十二朱阑凭恨遍。", 
            "魂已断。", 
            "又向星前见。", 
            "冷香阶。", 
            "红没鞋。", 
            "蝶来。", 
            "扑风花堕怀。"
        ], 
        "title": "河传", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "古帘烟雨过梅黄。", 
            "又坐秋乡。", 
            "梦痕绿满西风树，未花开、先断人肠。", 
            "记向蕊宫亲折，姓名湿了天香。", 
            "翠阴楼阁澹金装。", 
            "小麝吹凉。", 
            "玉娘偷得潇潇谱，染吴丝、弹作清商。", 
            "一霎牵情主袖，几回消泪钿筐。"
        ], 
        "title": "风入松 江南秋早，丛桂未华，连雨困人，大似熟梅天气，吴侬呼为木樨蒸，赋此以志清异。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "柔舻小蘋乡。", 
            "牢记朱阑近水房。", 
            "偏是落红迷径曲，回廊。", 
            "觅著春风影亦香。", 
            "清靓睡时妆。", 
            "笑摘花钿裹绣裆。", 
            "肌麝不禁衣澹薄，新凉。", 
            "独自吹镫上玉床。"
        ], 
        "title": "南乡子", 
        "type": "词", 
        "yun": "阳"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "堕怀凉月醒来空。梦还逢。", 
            "人在垂杨影里唤青骢。小楼裙衩风。", 
            "涉江何意采夫容。冷香丛。", 
            "拾得蛮笺和泪署绡封。露花秋自红。"
        ], 
        "title": "鬲溪梅令", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "乱峰倒立。", 
            "蹋空直与云呼吸。", 
            "奇极。", 
            "看列坐愁鬟许平揖。", 
            "尘飞不到处，人影和天碧。", 
            "幽觅。", 
            "正木落，千岩数声篴。", 
            "层巅石径，空照苍黄壁。", 
            "寻坏藓、旧诗痕，烟外翠如泣。", 
            "满袖松风，画秋无迹。", 
            "绿尽吴根，付谁收拾。"
        ], 
        "title": "侧犯 天平山题壁", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "小帘花瘦，废阁镫昏，孤咏何赖。", 
            "破碎壶天，哪管赋愁人在。", 
            "檐滴都无空绿泻，池流应有残红带。", 
            "到更阑，怕南来好梦，湿云全碍。", 
            "想几处、筝篷凄咽，乱点西风，飞上蛾黛。", 
            "便是秋声，一夜有情须买。", 
            "别泪销沈鸥社酒，浮根愁老鲑乡菜。", 
            "悔前宵，月明中，负他芳霭。"
        ], 
        "title": "倦寻芳 壶园夜雨用李秋崖韵同次湘", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "花枝倦拗。", 
            "红阵和愁扫。", 
            "帘外扶妆人俏俏。", 
            "镜槛瞥逢一笑。", 
            "湘帏乍揭冰绡。", 
            "近身花气如潮。", 
            "凉到一眉春月，梦痕绿上芭蕉。"
        ], 
        "title": "清平乐 冷红阁醉题", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "花砑光摇三万顷。", 
            "醉吸天风，吹下春驹影。", 
            "灵蜕何缘同酩酊。", 
            "晚来历乱仙衣冷。", 
            "笑问祠官仙几等。", 
            "栩栩精魂，来證清凉境。", 
            "莫是红边残梦醒。", 
            "伴人冷醉枫江艇。"
        ], 
        "title": "蝶恋花 甲申夏荷花生日，南荡舟中，遇太常仙蝶，以酒祝之，环袖三匝而去，歌以志异。", 
        "type": "词", 
        "yun": null
    }, 
    {
        "author": "邓钟岳", 
        "era": "清", 
        "subtype": "七言绝句", 
        "text": [
            "松阴庭院午风凉，压架青萝绕画廊。", 
            "欹枕不知清梦破，一帘微雨枣花香。"
        ], 
        "title": "南轩即事", 
        "type": "绝句", 
        "yun": "阳"
    }, 
    {
        "author": "邓琛", 
        "era": "清", 
        "subtype": "五言律诗", 
        "text": [
            "边城愁雨雪，丈室爱烟霞。", 
            "春水几时至，寒梅何处花。", 
            "中原犹带甲，汉使自浮槎。", 
            "岁序伤催促，山深景易斜。"
        ], 
        "title": "游千佛寺悬空洞", 
        "type": "律诗", 
        "yun": "麻"
    }, 
    {
        "author": "邓琛", 
        "era": "清", 
        "subtype": "七言律诗", 
        "text": [
            "句注山前黯夕晖，天涯初见数行飞。", 
            "三关落叶秋将晚，九月清霜客未归。", 
            "塞接陇川矰缴满，江吞吴楚稻粱稀。", 
            "杜陵大有关怀事，一听哀声泪满衣。"
        ], 
        "title": "闻雁", 
        "type": "律诗", 
        "yun": "微"
    }, 
    {
        "author": "邓琛", 
        "era": "清", 
        "subtype": "七言律诗", 
        "text": [
            "回首高城生积阴，大通桥畔独幽寻。", 
            "黄花醉后人何处，白雁声中霜满林。", 
            "倚枕梦回津月晓，扣舷秋入蓟门深。", 
            "樽前自奏歍钦曲，并世谁知牙旷心。"
        ], 
        "title": "次韵右臣潞河见怀", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "事败成忠孝，而亦能感人。", 
            "感人诚有效，死难终怀冤。", 
            "或未尽其用，势去不可援。", 
            "迂谬自取祻，功罪犹难言。", 
            "愿与知者谋，临事期万全。", 
            "苟其复君父，名节安足论。"
        ], 
        "title": "陆文烈公钟琦文子遗墨卷书后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "退之龙移信奇语，巢居插天厌平土。", 
            "永叔盆池意更豪，百里中分千丈举。", 
            "程子真龙幸一见，误信神奇同朽腐。", 
            "豪釐脱命偶获赦，几逐虾鱼卷飞雨。", 
            "好龙徒得画龙本，冥想灵踪定何许。", 
            "董源能作拔山势，蝘蜓寻常宁可侮。", 
            "尸居如我不足论，龙变云云聊戏汝。"
        ], 
        "title": "程白葭求题周璕画龙", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "石遗最知诗，未免阿所好。", 
            "学诗吾亦老，浅陋岂足道。", 
            "平生梦韦柳，一字不能到。", 
            "次之为韩欧，搁笔难其奥。", 
            "随人作近体，何异蜂蝶闹。", 
            "从今欲不作，蓄志待衰耄。", 
            "近得虞君诗，于杜果深造。", 
            "沈雄出意表，纤巧端可扫。", 
            "张君师石遗，吐属颇兀傲。", 
            "为君道所历，弩末愁鲁缟。"
        ], 
        "title": "答张君玉裁", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "几道与秋樵，清谈极神契。", 
            "手书可相乱，倜傥真一致。", 
            "学之皆甚勤，垂老姿益媚。", 
            "书生抱结习，自诩意有寄。", 
            "当时未深许，身后始叹异。", 
            "平生欢不再，感怆难自制。"
        ], 
        "title": "严几道手书题后", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "昊天未厌乱，烈士老可惜。", 
            "不知何所待，岁月等轻掷。", 
            "病翁亦七十，须髯犹如戟。", 
            "众中闻微语，震駴皆辟易。", 
            "所居才容膝，抱膝视四壁。", 
            "瓶花换春秋，娇女课朝夕。", 
            "怅然观世变，但觉梦痕积。", 
            "劲气久郁蟠，毫不减往昔。", 
            "年年虽相见，把玩惟过隙。", 
            "残秋当叩门，餐饭加努力。"
        ], 
        "title": "王病山七十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "半玦入我怀，碧彩在天际。", 
            "窗间独徘徊，夜起真吾世。", 
            "无涯终不舍，圣者亦感逝。", 
            "区区较行藏，何异深则厉。", 
            "平生事已毕，待尽即长计。", 
            "望舒尔知我，默对若有契。"
        ], 
        "title": "闰六月廿四夜望月 其一", 
        "type": "古风", 
        "yun": "霁"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "时日胡不丧，予及汝偕亡。", 
            "哀哉不聊生，举世徒慨慷。", 
            "斯民未悔祸，负汝肝与肠。", 
            "昊天岂能救，两败谁降祥。", 
            "卢鹊在其前，螳蝉在其旁。", 
            "杀机一时发，膏血污穹苍。"
        ], 
        "title": "闰六月廿四夜望月 其二", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "冬夜正长灯影寒，儿书未熟母不欢。", 
            "母怜儿倦母亦倦，窗风入隙声悽酸。", 
            "儿存母亡图长在，图中情事今难再。", 
            "举图还君更何言，惟有孤儿黯相对。"
        ], 
        "title": "刘石宜寒灯课读图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "出门何所诣，谁可聊与语。", 
            "鸢飞鱼则潜，惜子非吾侣。", 
            "而我斯人徒，兀兀岂高举。", 
            "一言苟有合，嗟叹能无取。", 
            "辟言且辟色，稍狎或予侮。", 
            "人间犹可恋，不必心相许。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "否极泰斯来，其机良可见。", 
            "不幸言而中，识者颇惊叹。", 
            "中国非无人，随波为士患。", 
            "柬之虽已老，犹得称好汉。", 
            "玉人宁受教，舍汝难自贱。", 
            "袖间惟缩手，谁与拨世乱？"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "坠月来枕上，哀我如枉顾。", 
            "我卧月明中，惊觉月将去。", 
            "意举欲从之，安得插两羽。", 
            "山河不难越，妖乱可飞度。", 
            "岂如行空机，徒使生民怖。", 
            "梦中未忘世，怅恨入迟暮。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "所求苟在我，求之固必得。", 
            "使其不以道，虽求亦何益。", 
            "禹稷曾何求，躬亲惟稼穑。", 
            "亿兆服其仁，万流归其德。", 
            "詹詹道未闳，天命讵易测。", 
            "知天若操券，众口殆可辟。"
        ], 
        "title": "杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诗人得名山，才气岂相让。", 
            "名山得诗人，灵秀涌万状。", 
            "有如郑道昭，驹谷长自放。", 
            "至今云峰刻，翠墨森遗唱。", 
            "又如王介甫，钟阜久跌宕。", 
            "定林专一壑，终古想超旷。", 
            "黄子家辽阳，千华閟叠嶂。", 
            "此山正有待，人桀与相抗。", 
            "愿君出奇句，少慰朋友望。"
        ], 
        "title": "黄黎雍千华觅句图", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "少年诗才气难敌，年少渐去才渐厄。", 
            "四十稍稍厌浮语，我信曹子能不惑。", 
            "子诗俊逸多可喜，贪多爱好吾所惜。", 
            "劝君返朴弃声律，敢谓老马途犹识。", 
            "蹉跎乱世孰有就，恃此不朽当自力。", 
            "安身立命入中年，何物堪娱祇心得。"
        ], 
        "title": "曹纕衡四十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "空房一何惨，我意无奈何。", 
            "去日既已久，安望重来过。", 
            "遗容空注目，毕世惊蹉跎。", 
            "熟寐不欲觉，转憎人事多。"
        ], 
        "title": "空房", 
        "type": "古风", 
        "yun": "歌"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "离娄公论明且巧，亦恃规矩成方圆。", 
            "世间神妙不胜用，造车合辙真知言。", 
            "旧传八法增为九，疑子偶得如有天。", 
            "乃知秘錀本至浅，日行不觉谁使然。", 
            "童蒙得之生羽翼，飞行绝迹追胎仙。", 
            "此犹金丹换俗骨，草真篆隶从所便。", 
            "太平至仁寄文字，将统万类归同伦。", 
            "老夫敛衽心诚悦，莫腾讪笑嗟群贤。"
        ], 
        "title": "卓君庸用笔九法", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "秀峰杏林不自保，年年作花饷诸老。", 
            "过眼承平非我春，祇恐诗情被花恼。", 
            "写取风光几度吟，寻花莫惜入山深。", 
            "游踪岁月须勤记，聊慰空山槁饿心。"
        ], 
        "title": "宝瑞臣属题旸台探杏图", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "残花能待我，于意良甚厚。", 
            "吾犹及此花，于义或无负。", 
            "人生不相及，馀恨常八九。", 
            "至哀来无端，颠倒终何有。", 
            "年年人渐亡，自顾亦已叟。", 
            "惟当屏文字，纵论且举酒。"
        ], 
        "title": "二月廿四日归海藏楼花已半残 其一", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "梅泉诚善颂，惜此盖世翁。", 
            "惜乎天不与，非穷亦非通。", 
            "举世如鸿毛，泰山在此穷。", 
            "七十何所求，哀歌气填胸。", 
            "友朋稍见知，来往成奇踪。", 
            "春秋归斯楼，八年更雨风。", 
            "置子鲁阳戈，行看日再中。"
        ], 
        "title": "二月廿四日归海藏楼花已半残 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "中园赋与五云记，元献遗文足传矣。", 
            "千载惟称《珠玉词》，二晏相辉真父子。", 
            "慈溪仁和发幽光，安次晚出加张皇。", 
            "人生遭遇如同叔，何用辞章较短长。"
        ], 
        "title": "马仲莹属题晏元献遗集（仲莹蒐辑）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "奔涛数百步，势欲卷人去。", 
            "山恶天无情，茫茫向何处？", 
            "海滨此君臣，颠沛亦奚惧。", 
            "朔风莫怒号，饥溺吾所虑。"
        ], 
        "title": "旅顺海岸", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "澄流千馀顷，可饮百万人。", 
            "长桥若横带，清媚绝点尘。", 
            "四山静相围，种松成层茵。", 
            "岂知万花谷，踏遍峰峦春。", 
            "去海不数里，咸波杳无垠。", 
            "智者能行水，嗟尔凿井民。"
        ], 
        "title": "龙王堂水源地", 
        "type": "古风", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "忠贤久赍志，哲肆各超特。", 
            "吁嗟此何时，为国当尽力。", 
            "少康初在虞，羽山犹未殛。", 
            "见君窃叹异，风骨果遗直。", 
            "老夫颇相士，深浅稍能测。", 
            "热中必怼上，室怒市于色。", 
            "一笑契吾言，士固先器识。"
        ], 
        "title": "赠宪有之", 
        "type": "古风", 
        "yun": "职"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "廿年隐海滨，读《易》忘其老。", 
            "避乱复居辽，植果守荒岛。", 
            "诸孙各勤学，玉立尽国宝。", 
            "知子非忘世，作计不草草。", 
            "狂夫来一饭，放眼穷苍昊。", 
            "出门勿相笑，动静或同道。"
        ], 
        "title": "江知源连山村诗", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "具区之薮吾未游，两山戏湖如双虬。", 
            "震泽先生赋其状，何异浩渺拿扁舟。", 
            "文心嫖姚书隽劲，蝉蜕功名独乘兴。", 
            "一篇《谪解》意何深，谁识先忧理尤胜。", 
            "贾生希文才可为，天下无事终难施。", 
            "因时察世有轻重，蚤退斯人己见几。"
        ], 
        "title": "王君九求题其十四世祖明王文恪公鏊自书洞庭两山赋卷", 
        "type": "古风", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "绀海文漪，荡不尽、花意万千。", 
            "销魂又、断桥西堍，零落歌钿。", 
            "白捲酒波双袖雪，绿浮诗梦一船山。", 
            "听闹红深处玉箫沉，风露寒。", 
            "秋灯外，柔橹边。", 
            "载香去，放愁还。", 
            "散袜罗馀绮，乱点蘋烟。", 
            "吴网难收残霸局，越云犹作丽娃鬟。", 
            "剩两三鸥迹，话芳尘，明镜閒。"
        ], 
        "title": "满江红 再汎南荡，晚花向残，以南吕宫旧谱歌之。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "青田大鹤，洞天边，记我梦云曾绿。", 
            "自见支公腾驭去，仙客也愁清独。", 
            "悽唳松寒，瘦唫梅老，谁倚南飞曲。", 
            "巢痕休问，故山残雪埋屋。", 
            "见说旧隐亭林，有丹歌引舞，窥人都熟。", 
            "欲乞孤云移素羽，几日相思对竹。", 
            "篴唤朝霞，珠衔明月，待向词仙祝。", 
            "蓬莱峰顶，看君招下鸾鹄。"
        ], 
        "title": "壶中天 从友人乞鹤", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "镜里愁妆熏麝苦。", 
            "细玉参差，却替花魂语。", 
            "人瘦于花花尚妒。", 
            "冷香吹雪开庭暮。", 
            "罗袂禁寒谁伴汝。", 
            "曲曲阑干，曲到无凭处。", 
            "满把春星和梦数。", 
            "旧情红老东风树。"
        ], 
        "title": "一箩金 题扬州女子静怜月底修箫谱障子", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "瘦绿觅诗痕，昨夜梦云犹湿。", 
            "谁坐茜窗开处，恰一枝横入。", 
            "芳魂还倩笛招来，两两翠禽集。", 
            "怕向石阑题句，有那人香迹。"
        ], 
        "title": "好事近 赋水窗梅枝", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "年涯草草，又绿到江梅，暗吹残雪。", 
            "冻枝自折。", 
            "正风镫历乱，酒醒时节。", 
            "涴地芳华，倦客伤春更切。", 
            "笛边月。", 
            "唤一片梦云，都被愁叠。", 
            "幽事今杳绝。", 
            "记醉玉西湖，踏歌双楫。", 
            "乱花散叶。", 
            "作荒波皱翠，替人呜咽。", 
            "有限柔魂，曲里能销几别。", 
            "艳欢歇。", 
            "问吴鸥、旧情谁说。"
        ], 
        "title": "扫花游 江上早春短篷听雪悄然感赋", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "古帘暗雨江南绿，吹来梦痕都瘦。", 
            "旧物总翻新，只新愁如旧。", 
            "杜郎为客久。", 
            "漫吟老、莺前花后。", 
            "寂寞今朝，堆盘生菜，咬春时候。", 
            "孤负五湖心，吴尘里、轻寒暗疏歌袖。", 
            "短梦过风箫，怪销魂太骤。", 
            "一年芳事又。", 
            "怕零乱、梅花十亩。", 
            "正窥户、山髻招人，趁雪篷呼酒。"
        ], 
        "title": "徵招 乙酉立春风雨忆梅西崦将作讨春小饮", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "翠奁栖影骄如雪。", 
            "相思五湖春阔。", 
            "闭雨閒门，人因花瘦，花更因谁瘦绝。", 
            "吟弦似咽，便唤起盈盈，那禁重折。", 
            "嫩约尘空，暗香应妒袖罗窃。", 
            "年时花里赋别。", 
            "玉鬟临水见，曾斗冰洁。", 
            "屧径荒踪，笙楼细语，愁入一眉斜月。", 
            "轻寒尚怯，甚歌口吹红，梦云都热。", 
            "残酒东阑，峭风苏倦蝶。"
        ], 
        "title": "台城路 见池上南枝有感", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "屏山远。", 
            "兰期短。", 
            "小花照水吴妆浅。", 
            "红窗隙。", 
            "朱唇的。", 
            "旧家池馆，画春无迹。", 
            "觅。", 
            "觅。", 
            "觅。", 
            "悠然见。", 
            "飘然散。", 
            "玉笙鹤背天风断。", 
            "空亭立。", 
            "星前忆。", 
            "便伊香影，万珠量得。", 
            "值。", 
            "值。", 
            "值。"
        ], 
        "title": "钗头凤 花步里记所见", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "澹妆收，残篆袅，斜月小坊静。", 
            "肠绕朱弦，春是曲中影。", 
            "分明一把愁丝，七条分理，替人语、声声凄哽。", 
            "好风景。", 
            "多定耽误知音，旧期总无准。", 
            "倦说心挑，梦也可怜境。", 
            "是谁指上离骚，赚他红泪，尽弹断、袖痕香冷。"
        ], 
        "title": "祝英台近 金粟庵主人遇旧欢老伎慧珠，席上鼓琴，索题其秋弦话月图。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "又江南、落花时节，故人一别如雨。", 
            "酒镫分影沧波梦，变尽白云今古。", 
            "君莫舞。", 
            "更闻道、蓬莱西有仙槎路。", 
            "天风待举。", 
            "看兰雪吹襟，松霞劝盏，都恋五湖侣。", 
            "还记取。", 
            "十里金烟翠雾。", 
            "年年游衍佳处。", 
            "丛铃碎佩多瑶怨，分得半囊愁句。", 
            "君且住。", 
            "奈疏俊风怀，已是沾泥絮。", 
            "遍侬倦旅。", 
            "对花老荒钿，酒醒残篴，馀思渺南浦。"
        ], 
        "title": "摸鱼儿 丙戌暮春洪阁学文卿将如京师饯以此曲", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "天心独有难平处，飞来一峰孤峭。", 
            "七十二愁鬟，但罗罗云表。", 
            "任他娲炼巧，怕重有，烂柯人到。", 
            "唤起山灵，问谁持去，袖中青小。", 
            "乱礁镇无言，西崦外，摩挲断烟衰草。", 
            "不见采芝仙，剩沧州画稿。", 
            "笔端空翠绕，谩收拾，白云归老。", 
            "仗天际，壁立苍茫，破万波昏晓。"
        ], 
        "title": "徵招 题唐六如画黄茅熨斗枋山水卷子为易笏山年丈作", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "乱山残雨夜，空送泪、下西楼。", 
            "正五月江城，一声风笛，为我先秋。", 
            "知不。", 
            "十年词赋，渐狂名换了雪盈头。", 
            "同调天涯几辈，独弦漫制新愁。", 
            "南游。", 
            "湖海盟鸥。", 
            "花影外、梦相酬。", 
            "叹昨夜歌尊，今宵吟袖，明日归舟。", 
            "休休。", 
            "旧题尘壁，过吴亭怕有断魂留。", 
            "剩取残衫恨墨，酒边清事都收。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "官阁烟寒，客帆风软。", 
            "吟边属景愁边见。", 
            "归心争共蜀云飞，梦痕总被吴波染。", 
            "残酒单衣，残镫泪线。", 
            "乱山挂雨尊前远。", 
            "江南水阔别离多，断魂分付孤舟管。"
        ], 
        "title": "踏莎行 重别次湘和白石道人江上感梦之作", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "鬓丝自织回肠谱，迷离乱愁还醒。", 
            "遗挂销尘，零弦语夜，又是断鸿幽哽。", 
            "风凄雨萦，念阔被虚帷，此怀偏省。", 
            "残点沈沈，五更暗烛吊清影。", 
            "江南好春似锦，怪鹃红易染，吹上孤枕。", 
            "云想翘鬟，花回秀靥，閒了旧时明镜。", 
            "谁研泪粉，便写出来生，倩魂难并。", 
            "梦短天长，倦吟成瘦沈。"
        ], 
        "title": "台城路 为吴子述题春眠听雨图", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "银塘雨过，似花弹冰汗。", 
            "水佩风环翠凉满。", 
            "画船回、十里明镜秋波，人一笑，红入鸳鸯阵乱。", 
            "夜来天袂冷，香步无尘，唤起唫鸾下霄汉。", 
            "七十二夫容、立尽仙云，珠槃泻、万星齐转。", 
            "且醉把、璚枝舞珊珊，道浴罢天池、羽衣新换。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夜铃语断，更斜阳瘦影，谁问今古。", 
            "独立苍茫，镇占老，一角青山无主。", 
            "衰草丛生，枯枫倒出，时见归禽度。", 
            "残烽零劫，仗他半壁支拄。", 
            "长见峭倚荒天，凄凉如笔，写愁边风雨。", 
            "不许登临，怕倦客、题遍伤心秋句。", 
            "卧影空丘，招魂破寺，剩有孤云驻。", 
            "梦痕飞上，故王台榭何处。"
        ], 
        "title": "湘月 山塘秋集分题得坏塔", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "织尽吴云愁暗醒。", 
            "薄袖吹香冷。", 
            "梦老汉宫秋，一片残霞，又散江南锦。", 
            "红窗刀尺催霜紧。", 
            "坐晚妆凉靓。", 
            "莫问浣纱人，泪粉悽迷，湿透西风影。"
        ], 
        "title": "醉花阴 赋瞿园秋色分题得剪秋罗", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "帘额绿尘吹皱。", 
            "花落春如人瘦。", 
            "无绪理湘弦，睡起水沈沾袖。", 
            "僝僽。", 
            "僝僽。", 
            "风打小窗梅豆。"
        ], 
        "title": "如梦令 题姑苏女子陈慰之眠琴绿阴小影", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "卧龙腾啸三山走，嘘成海天云气。", 
            "北斗重斟，西溟一吸，何羡安期高誓。", 
            "乘风万里。", 
            "载侠士仙姝，剪波同济。", 
            "回首蓬莱，指弹楼阁拓空起。", 
            "当年汎槎汉使，怪星边凿空，窥破天咫。", 
            "铗毂飞霆，艨艟掷火，泄尽千秋机事。", 
            "沧桑影底。", 
            "看鳌背英雄，几回如此。", 
            "百感茫茫，碧霄长剑倚。"
        ], 
        "title": "台城路 文卿阁学奉使泰西海上赋别", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "歌云软绣吴篷背。暗浦明珠翠。", 
            "旧家池馆久蒿莱。说与鸥边凉月、带愁回。", 
            "长波西望垂虹路。载雪吹箫处。", 
            "暗香不送倩魂归。可奈湖山无恙、昔游非。"
        ], 
        "title": "虞美人 丁亥秋八月十八日，石湖丳月，舟中客语小红故事，时同社方和白石暗香疏影二曲，馀情赋此，仍次姜韵，梦游之感，同一凄独也。", 
        "type": "词", 
        "yun": null
    }, 
    {
        "author": "邓汉仪", 
        "era": "清", 
        "subtype": null, 
        "text": [
            "寒日林园尊酒陈，琵琶急响似西秦。", 
            "赤眉铜马千秋恨，谱入鹍弦最感人。", 
            "北极诸陵黯落晖，南朝流水照青衣。", 
            "都将写入《霓裳》里，弹向空园雪乱飞。", 
            "白狼山下白三郎，酒后偏能说战场。", 
            "飒飒悲风飘瓦砾，座间人似到昆阳。", 
            "天宝传头竟属谁，四条弦子断肠时。", 
            "蛮靴窄袖当垆女，今日公然识段师。"
        ], 
        "title": "枕烟亭听白三琵琶", 
        "type": "古风", 
        "yun": null
    }, 
    {
        "author": "邓方", 
        "era": "清", 
        "subtype": null, 
        "text": [
            "危楼据绝顶，雨歇烟空濛。", 
            "檐际缩馀溜，林杪悬长虹。", 
            "入门僧罢参，袅袅西堂钟。", 
            "洗药供白佛，㸐蔬饭青童。", 
            "谭久溅花雨，坐深吹竹风。", 
            "时闻百泉响，远出西涧中。", 
            "群喧转成寂，众象皆为空。", 
            "夜明山鸟惊，月挂前溪松。", 
            "澹澹香霭没，微微殿角东。", 
            "孤吟烛隐绿，短睡镫留红。", 
            "愿言谢尘鞅，常此对支公。", 
            "今宵石床梦，梦过东西峰。"
        ], 
        "title": "夜宿山响楼", 
        "type": "古风", 
        "yun": null
    }, 
    {
        "author": "邓方", 
        "era": "清", 
        "subtype": null, 
        "text": [
            "湖光荡片云，上下照空碧。", 
            "澹然清波间，一雨洗秋色。", 
            "空江送残钟，馀霞映石壁。", 
            "亭亭孤月开，天水如不隔。", 
            "丛树忽掩映，烟中鸟语夕。", 
            "招要登古亭，列坐据危石。", 
            "草根滋露光，满林泫深白。", 
            "夜半清籁鸣，境喧意弥寂。", 
            "倚柱思重裘，凭栏岸轻帻。", 
            "梦醒单床寒，微闻松露滴。"
        ], 
        "title": "雨后湖亭待月", 
        "type": "古风", 
        "yun": null
    }, 
    {
        "author": "邓太妙", 
        "era": "清", 
        "subtype": null, 
        "text": [
            "无聊无赖，多情多态。", 
            "倚遍栏杆无奈。", 
            "不胜力怯薄罗裳，还疑是、风飘绣带。", 
            "蝶欺花落，柳偿莺债。", 
            "多少伤心事在。", 
            "卜桃锦覆合欢床，私倩婢、轻轻遮盖。"
        ], 
        "title": "鹊桥仙（见《众香词》）", 
        "type": "词", 
        "yun": null
    }, 
    {
        "author": "邓太妙", 
        "era": "清", 
        "subtype": null, 
        "text": [
            "猩红小印品。", 
            "细认来、模糊字儿不整。", 
            "风劲绣床冷。", 
            "只错刀闲剪，暗消腻粉。", 
            "软雨斜阳，鸾鹤飞、辘轳金井。", 
            "闭重帘、关住离愁，桐影教人立尽。", 
            "深省。", 
            "红叶欺霜，黄花迎露，九秋佳景。", 
            "常数归期。", 
            "暗卜金钱无准。", 
            "细沉吟、只顾时时刻刻，窗外枕前低问。", 
            "怪连朝、夜长梦短，人远天涯近。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "邓友棠", 
        "era": "清", 
        "subtype": "五言律诗", 
        "text": [
            "不识白沙路，其如秋思何。", 
            "江声到门静，山色入杯多。", 
            "远树高低出，孤帆次第过。", 
            "兴酣忘日暮，列坐听渔歌。"
        ], 
        "title": "游北兰寺列嶂亭", 
        "type": "律诗", 
        "yun": "歌"
    }, 
    {
        "author": "邓为纲", 
        "era": "清", 
        "subtype": "七言绝句", 
        "text": [
            "四十年来一节身，成仁取义泣忠臣。", 
            "浣花祠内留生面，不是人间第二人。"
        ], 
        "title": "崇庆牧常公殉节诗 其一", 
        "type": "绝句", 
        "yun": "真"
    }, 
    {
        "author": "邓为纲", 
        "era": "清", 
        "subtype": "七言绝句", 
        "text": [
            "昔岭当年事已非，蜀山蜀水不胜悲。", 
            "后人凭吊忠魂处，共道持戈跃马时。"
        ], 
        "title": "崇庆牧常公殉节诗 其二", 
        "type": "绝句", 
        "yun": "支"
    }, 
    {
        "author": "邓士锦", 
        "era": "清", 
        "subtype": "五言律诗", 
        "text": [
            "到此诸峰尽，一峰峰上峰。", 
            "僧房听落叶，客梦到孤松。", 
            "天近星辰大，壑深烟雾封。", 
            "我来参叩罢，正派是南宗。"
        ], 
        "title": "登上封寺赠住持云庵", 
        "type": "律诗", 
        "yun": "冬"
    }, 
    {
        "author": "邓士锦", 
        "era": "清", 
        "subtype": "五言律诗", 
        "text": [
            "清绝琴尊地，苔衣绿正肥。", 
            "才逢三月暮，又逐一帆归。", 
            "入世无知己，谁人忆《采薇》。", 
            "相思今夜发，红燕故飞飞。"
        ], 
        "title": "客黎川留别涂儒上", 
        "type": "律诗", 
        "yun": "微"
    }, 
    {
        "author": "邓士琎", 
        "era": "清", 
        "subtype": "七言律诗", 
        "text": [
            "一声柔橹破空濛，叉手间吟倚短篷。", 
            "山色送青新雨后，水光摇翠早春中。", 
            "伯图从古夸荆国，花事于今忆渚宫。", 
            "却怪石尤多作恶，乡情应是两人同。"
        ], 
        "title": "舟发丹阳", 
        "type": "律诗", 
        "yun": "东"
    }, 
    {
        "author": "邓乃溥", 
        "era": "清", 
        "subtype": "七言律诗", 
        "text": [
            "愁纹叠叠楚天云，空锁留仙旧皱裙。", 
            "儿幼忍言长夜别，亲衰何意半途分。", 
            "十年贫苦先抛我，百事酸辛总负君。", 
            "一寸悲肠回九折，西风无泪哭斜曛。"
        ], 
        "title": "感赋二首 其一", 
        "type": "律诗", 
        "yun": "文"
    }, 
    {
        "author": "邓乃溥", 
        "era": "清", 
        "subtype": "七言律诗", 
        "text": [
            "休将薄命怨苍天，往事于今总可怜。", 
            "院砌蛩吟哀夜月，窗纱人影渺秋烟。", 
            "明知生死留长恨，如此姻缘悔昔年。", 
            "凄绝呱呱声欲断，强形欢笑侍亲前。"
        ], 
        "title": "感赋二首 其二", 
        "type": "律诗", 
        "yun": "先"
    }, 
    {
        "author": "邓旭", 
        "era": "清", 
        "subtype": null, 
        "text": [
            "夜发富春江，午缆钱塘岸。", 
            "不见当时射潮者，天际烟波空浩瀚。", 
            "须臾海门走匹练，白虹蜿蜿吐长线。", 
            "渐看鳌背负山来，汹涌顿令天地变。", 
            "龙吹笛，鼍击鼓，冯夷天吴江上舞。", 
            "万斛舳舻如败叶，怒涛一卷送平浦。", 
            "伊昔惟闻东流之水无尽期，沃焦澒洞为漏卮。", 
            "云何已逝壑，而有还源时。", 
            "应是伍胥文种恨不灭，无路叩天气填咽。", 
            "故教雪浪排长空，古今嘘吸无时绝。"
        ], 
        "title": "钱塘看潮", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "是谁锯下苍龙角，晴空一坪秋广。", 
            "万古无风，小池不涸，青入四禅天上。", 
            "鳞原一掌。", 
            "指贴地婆城，药膏圆样。", 
            "影落东南，天台四万八千丈。", 
            "唐年祠庙尚在，薛碑今蚀尽，苔翠无恙。", 
            "州以山名，砦犹宋建，老去希夷安往。", 
            "洪荒坐想。", 
            "定绝岛孤撑，海浮千嶂。", 
            "倘扣玻璃，日球空外响。"
        ], 
        "title": "齐天乐 荣德山", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "翠阴四月，入山十里春秧净。", 
            "樵径。", 
            "引一线松风到山顶。", 
            "遥天沆瀣色，冷日玻璃性。", 
            "端正。", 
            "合唤作荣州主人影。", 
            "山名近古，想是南齐定。", 
            "如梦醒。", 
            "算兴亡、荒县辟灵境。", 
            "涧石生花，水禽过岭。", 
            "风韵。", 
            "绿得玉娥妆靓。"
        ], 
        "title": "侧犯 登华阳山", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "望中天半庄严，嘉州定落荣州后。", 
            "大哉僧力，自元丰始，迄工元祐。", 
            "玉斧修云，金容满月，华鲸夜吼。", 
            "恨青山不语，道君时事，断碑字、苍苔锈。", 
            "台上放翁载酒。", 
            "问如来、梵天谁救。", 
            "支那小影，铜仙泪落，咸阳月瘦。", 
            "十六丈身，一千年事，黄梅雨候。", 
            "秪红裙袅袅，榴花一色，拜龙华寿。"
        ], 
        "title": "水龙吟 浴佛日佛崖作", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "清风万个，占一城高处，宋时僧屋。", 
            "解借此君名此地，便卜此僧非俗。", 
            "茗砌延秋，风廊响月，苔色琴弦绿。", 
            "涪翁往矣，禅房香剩花木。", 
            "有弟时到轩中，虚心直节，合抱琅玕宿。", 
            "自列党人碑上状，成就一家清福。", 
            "绝代欧苏，片时章蔡，断送神宗录。", 
            "翠云三亩，荣州第一修竹。"
        ], 
        "title": "壶中天 此君轩", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "乱山青出荣州界，界边水流穿洞。", 
            "石乳含秋，云胎化碧，苔色六朝梁栋。", 
            "人天万种。", 
            "定结自洪荒，海潮吹冻。", 
            "想见龙蟠，爪痕深入翠岩缝。", 
            "诗人从古不到，晋时獠据了，还问唐宋。", 
            "灵境多年，老樵探路，说有阴河水涌。", 
            "西边一孔。", 
            "便缒火无光，红珠似瓮。", 
            "怕是骊宫，角根银柱耸。"
        ], 
        "title": "齐天乐 乾龙洞", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "出春城、秧歌几日，芳原一绿如剪。", 
            "四山围作棋枰样，阁阁鸣蛙不断。", 
            "塍一线，袅百亩衡从，树小荫如伞。", 
            "吴装短卷。", 
            "看人影鸦锄，车声龙骨，物外散鸡犬。", 
            "谋生贱。", 
            "五十归田未晚。", 
            "学耕空守枯砚。", 
            "倾家难买柴车住，头白王尼谁伴。", 
            "君不见。", 
            "自晋后渔郎，几见桃花岸。", 
            "游民在眼。", 
            "坐豆叶村边，稻花风外，黄送夕阳远。"
        ], 
        "title": "迈陂塘 宋坝", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "古来荒可想，只城角，似岩乡。", 
            "入石户深深，云阿寂寂，玉溜锵锵。", 
            "洪荒。", 
            "自融气母，想风吹、一泡裂崖冈。", 
            "留作菟裘佳处，六时心地清凉。", 
            "焚香。", 
            "小步禅堂。", 
            "消夏气、领秋光。", 
            "叹碧玉壶中，黄斑径里，此亦沧桑。", 
            "苍茫。", 
            "放翁著句，甚无人，镌字绿苔旁。", 
            "不用飞霞题壁，我生已似云将。"
        ], 
        "title": "木兰花慢 虎洞", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "眼前了了无生法，君看此楼深处。", 
            "苦海元乾，禅天不坏，去路依然来路。", 
            "新蝉自语。", 
            "坐万绿阴中，早凉高树。", 
            "枯蜕无声，不知人世有风露。", 
            "香台微雨乍歇，客来拚痛饮，休更心苦。", 
            "人各一回，劫凡千变，我亦恒河小住。", 
            "江干战鼓。", 
            "甚造出虫沙，渐台郿坞。", 
            "世外金容，翠岩天万古。"
        ], 
        "title": "台城路 涅槃楼", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "一朵荣州翠。", 
            "是人閒、埃风净处，万年秋气。", 
            "大势山形雄西北，乱阜镵天无次。", 
            "似大海、鲸牙千队。", 
            "盲左腐迁传战纪，纵文澜、百怪浑如此。", 
            "松风响，天鹅翅。", 
            "高台合向峰尖起。", 
            "坐台中、呼来皓月，问开天事。", 
            "一臂苍苍陵州界，横绝铁山围地。", 
            "铁山下、拥斯茫水。", 
            "晋代蛮荒诸葛迹，洒长空、不尽神州泪。", 
            "阵云在，江声里。"
        ], 
        "title": "贺新凉 九霄顶，北山第一高处", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "一山蟠作狮身，就中笠子天光小。", 
            "洞当凹处，海涛常响，法云难扫。", 
            "断溜生苔，疏风替扇，客同秋到。", 
            "想有唐人住，其名曰伋，空巢结、金光草。", 
            "南渡那堪重道。", 
            "认摩崖、荒烟落照。", 
            "当时名士，新亭泪落，旭阳天老。", 
            "树倒栖禽，钟清唤月，依然古庙。", 
            "听酒边人语，佛狸当死，匣中龙啸。"
        ], 
        "title": "水龙吟 龙洞，唐开化寺也", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "红儿欲活，是蕊珠内史，托生丹穴。", 
            "对对明妆，和就猩猩守宫血。", 
            "一片霞痕正午，浓绿衬、朱栏千叶。", 
            "商画稿、配入香风，金粉玉胡蝶。", 
            "花国。", 
            "又端节。", 
            "正唾绒碧窗，酒潮新发。", 
            "玻璃指甲，染上麻姑更娇绝。", 
            "却笑生来性急，小红豆、一房秋裂。", 
            "好夜夜秦楼里，玉箫唤月。"
        ], 
        "title": "红情 凤仙", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "睡红乍洗，凉翠新装，清晨出浴华池。", 
            "露影含娇，无人故作风欹。", 
            "将开未开更好，幻巫山、嫩到瑶姬。", 
            "纤鳞动，把铜华皱了，片片胭脂。", 
            "半世曾看太液，记殿头红日，花外黄旗。", 
            "各认前生，个中心苦怜伊。", 
            "清墩一条波路，说君恩、西海为期。", 
            "吟未已，叶田田、飞下鹭鸶。"
        ], 
        "title": "声声慢 荷池清晓", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "知非药店飞龙骨，苔边委衣横地。", 
            "薄片冰花，碎光云母，蜕处可胜憔悴。", 
            "馀腥未洗，看点点斑斑，草根攒蚁。", 
            "苦盼长春，那知微命竟如此。", 
            "拦腰分下一剑，酒阑经大泽，逃得刘季。", 
            "添足求工，残鳞换世，身价今轻于纸。", 
            "焚灰化水，怎医遍金疮，虫沙万队。", 
            "蛇子蛇孙，祖龙新秽史。"
        ], 
        "title": "台城路 蛇衣，端午翌日作", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "散仙羊市宅，绿槐影，闭柴关。", 
            "自消夏其中，竹山竹屋，花外花间。", 
            "谁弹。", 
            "半塘旧调，笑沙哥、油碧引东川。", 
            "生就方城旧尉，嘉名天付金荃。", 
            "乡园。", 
            "何日归年。", 
            "罗带水、玉簪山。", 
            "买茅屋三间。", 
            "杉湖一角，先坐无钱。", 
            "人传。", 
            "祖龙已死，愿苍天无鹿逐中原。", 
            "世局那知魏晋，禅心自定风幡。"
        ], 
        "title": "木兰花慢 寄休庵", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "弄星星、一奁哀玉，未须雅管同调。", 
            "七音鳞次钢弦细，空处自含天巧。", 
            "清了了。", 
            "看错落春葱，雪点飞鸿爪。", 
            "夷歌曲肖。", 
            "动一颗樱桃，千丝琥珀，低按峡猿啸。", 
            "何戡老。", 
            "曾拊开元一操。", 
            "云和月中斜抱。", 
            "生儿近学鲜卑语，旧日龟兹人少。", 
            "孤凤噪。", 
            "似细语娇狞，柳态蛮腰好。", 
            "天风袅袅。", 
            "配画箧梨园，电灯如月，钟打壁间早。"
        ], 
        "title": "摸鱼子 风琴，和约叟韵", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "鸦翻落日，电笑群山，热风传响高槐。", 
            "作势翻停，一灯蚊乱萧斋。", 
            "云垂九天如墨，入三更、星豆齐筛。", 
            "檐溜决，似马陵箭发，鳖子潮来。", 
            "万事须臾过眼，听柝声在水，波路平街。", 
            "屋漏无乾，移书百费安排。", 
            "阿香驾涛又作，料村田、秧翠成堆。", 
            "人倦矣、梦醒时，凉月照阶。"
        ], 
        "title": "声声慢 雨", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "杜陵风貌。", 
            "令半生无著，只缘诗好。", 
            "一枕官身前世梦，鸡唱汝南天晓。", 
            "石笋书香，花潭笠影，水换蓬莱岛。", 
            "功名苍狗，山中自种瑶草。", 
            "便儗石恪维摩，一龛端坐，洗钵祗园保。", 
            "我是僧雏曾指月，也到恒河边老。", 
            "肝胆向谁，须眉无恙，华顶归云少。", 
            "河清人寿，不言心下了了。"
        ], 
        "title": "壶中天 其一 壶庵师自题六十七岁小像，次韵", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "镜中花貌。", 
            "尽红红白白，张家好好。", 
            "四面凉云风皱酒，心在玉壶天晓。", 
            "借竹为墙，呼山入郭，秋沁瑶华岛。", 
            "蜻蜓款款，游鱼唼唼芳草。", 
            "亭子宛似湖心，放翁诗境，坏砌苔痕饱。", 
            "七百馀年留一舸，多少闹红遗老。", 
            "南泊寻香，西湖饮渌，梦影三生少。", 
            "茫茫万事，知非我辈能了。"
        ], 
        "title": "壶中天 其二 镜香亭", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "故侯遗貌。", 
            "记锦城秋集，月圆花好。", 
            "自别成绵龙茂道，明发碧鸡春晓。", 
            "节钺三边，人天万古，客散田横岛。", 
            "招魂湘水，五年墓已荒草。", 
            "春夜黄浦潮声，相逢一叹，晚饭吴羹饱。", 
            "梦里空花秋后叶，年少周郎俱老。", 
            "鲸海重波，鹓雏两地，白雁音书少。", 
            "交情昆季，也应来世难了。"
        ], 
        "title": "壶中天 其三 沈巡抚遗相", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "石头城破，任青天坠了，一拳撑住。", 
            "入地高皇肌未冷，忍喷燕山尘土。", 
            "烙铁横烧，皮囊四裂，十族齐声去。", 
            "犬羊崩角，斑然一只黄虎。", 
            "莫论忠字横心，即关师友，义亦同终古。", 
            "冯道褚渊宁有血，厕里落花红腐。", 
            "一县乡山，双门石窦，此地东川路。", 
            "十三陵上，夕阳人砍烟树。"
        ], 
        "title": "百字令 石门，是胡节悯乡居路", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "心字银灰热。", 
            "算而今、麝脐捣尽，博山尘灭。", 
            "同是玉皇香案史，比向明珠似月。", 
            "一颗颗、罗襦亲结。", 
            "往日宫莺随春去，柳阴浓、移弄章台舌。", 
            "残花片，万胡蝶。", 
            "飞霜白了前朝发。", 
            "五年来、虫沙染遍，几番红血。", 
            "君坐蜀山无归路，我亦虽归犹客。", 
            "总一例、草閒偷活。", 
            "扇底清尊秋又近，唱瑶华、忍负青荷叶。", 
            "开元梦，霓裳拍。"
        ], 
        "title": "金缕曲 寄约叟", 
        "type": "词", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "凤尾翩跹，鸦头䍡𦌉，乍拳新竹。", 
            "竟体深红，无端入丛绿。", 
            "缃桃浸水，应昨夜、瑶池新浴。", 
            "哀玉。", 
            "清脆一声，引金蝉秋曲。", 
            "黄筌小幅。", 
            "生自罗浮，山丹不同族。", 
            "榴开似火，艳色斗三伏。", 
            "可惜桐花凤去，半世耐君幽独。", 
            "有赤心人在，莫惹西台痛哭。"
        ], 
        "title": "惜红衣 红练", 
        "type": "词", 
        "yun": null
    }, 
    {
        "author": "赵藩", 
        "era": "清", 
        "subtype": "七言绝句", 
        "text": [
            "何曾一语著粗豪，琢句矜严选韵牢。", 
            "垂老空山抱琴死，招魂谁与续《离骚》？"
        ], 
        "title": "论牛焘诗", 
        "type": "绝句", 
        "yun": "豪"
    }, 
    {
        "author": "赵꜀", 
        "era": "清", 
        "subtype": "五言律诗", 
        "text": [
            "孤舟逢日暮，晚宿傍山青。", 
            "寒月三更出，长江一带明。", 
            "病中添客泪，梦里落潮声。", 
            "何处栖飞鸟，萧萧万里情。"
        ], 
        "title": "晚泊天门山", 
        "type": "律诗", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "云峰山中白驹谷，中岳先生吟不足。", 
            "此山近市绝世尘，谁抱遐心止山麓。", 
            "谷口微通斜入海，海势弯环山起伏。", 
            "静中日月任窥窗，岁暮烟云欲遮屋。", 
            "子真道昭虽往矣，一叟狂歌独来复。", 
            "辽东避世多名士，祇有幼安可追逐。", 
            "真人已出犹龙潜，反掌乾坤见新局。", 
            "岂知投老归何所，梦想旧京倚乔木。", 
            "结邻莫厌暂婆娑，自顾未甘弃沟渎。"
        ], 
        "title": "文化台得宅在岩谷间名之曰暇谷以诗纪之", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "住山意良静，自尔去人远。", 
            "惟贪养怀抱，何用惜朝晚。", 
            "等之逝不舍，所得未为浅。", 
            "处逸而待劳，欣然乃善遣。"
        ], 
        "title": "住山", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "知存岂必兼知退，见浅何缘喻见深。", 
            "倚伏孰能穷世变，废兴端欲契天心。", 
            "辽东人日寻吾党，星浦斜阳换暮阴。", 
            "但饮莫论眼前事，廋词聊能托微吟。"
        ], 
        "title": "人日晚霁和宝瑞臣", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我虽投有北，意若轻此乡。", 
            "所居依高柳，偃息聊徜徉。", 
            "残秋忽重九，颇讶花未黄。", 
            "邻园觅盆菊，恣取不靳偿。", 
            "涉旬苞渐放，倜傥殊非常。", 
            "抗态已兀傲，舞姿极回翔。", 
            "色奇固难媚，骨瘦偏含狂。", 
            "遇之以畸士，勃然动诗肠。", 
            "不辞室转寒，独赏夜始长。", 
            "得此果意外，谁能蔑众芳？"
        ], 
        "title": "述菊", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "匹夫志难移，复国一反手。", 
            "夸父化为禽，犹与日竞走。"
        ], 
        "title": "题飞鸢海日", 
        "type": "古风", 
        "yun": "有"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "庄周论绝迹，未若无行地。", 
            "今知行地难，凌空乃甚易。", 
            "习闻气犹水，浮物水不啻。", 
            "仰观虽迅疾，閒暇得下视。", 
            "山川掌中文，嗟此人间世。", 
            "夕阳在我侧，碧落故无际。", 
            "迟迟吾行尔，父母国可至。", 
            "斯人聊同群，讵作飞鸟逝。"
        ], 
        "title": "十一月四日始乘飞机 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "利人斯制器，而用以杀人。", 
            "此非人性恶，得果由种因。", 
            "苟能正其本，万类自相亲。", 
            "必无强凌弱，何取力假仁。", 
            "设险以守国，旧策难重陈。", 
            "空中常来往，四海为比邻。", 
            "智者既创物，始知天牖民。", 
            "王道信荡荡，请观行同伦。"
        ], 
        "title": "十一月四日始乘飞机 其二", 
        "type": "古风", 
        "yun": "真"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "立于万物先，向明我得天。", 
            "衰残何足叹，皦日在窗前。"
        ], 
        "title": "夜起 其一", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "中庭力扫除，一洁已可喜。", 
            "天下诚吾忧，聊以俟君子。"
        ], 
        "title": "夜起 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "弈秋著一子，残劫变新局。", 
            "谁知夜起庵，得此柳下屋。"
        ], 
        "title": "夜起 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "举国欲何依，无主自致乱。", 
            "老夫略识涂，诪张莫为幻。"
        ], 
        "title": "夜起 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "黄金数万斤，六计皆出奇。", 
            "沛公能不问，得以恣所为。"
        ], 
        "title": "夜起 其五", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "扰攘二十载，苍生何以生。", 
            "谁能不嗜杀，未可更论兵。"
        ], 
        "title": "夜起 其六", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "吾年七十四，汝才四十七。", 
            "老存壮乃亡，天道难究悉。", 
            "一生近好勇，才气太横轶。", 
            "俗情殊未捐，蕴热成内疾。", 
            "忽如爇天燄，致死只六日。", 
            "伤哉儿之愚，舍我为异物。"
        ], 
        "title": "哀垂 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "从亡吾夫子，不恤天下诟。", 
            "老夫虽先登，返顾恃劲后。", 
            "嗟乎天丧我，仓卒而遇覆。", 
            "伏韬折右肱，必败焉可斗。", 
            "沈吟虑同尽，束手不能救。", 
            "谁能从此止，先轸甘免胄。"
        ], 
        "title": "哀垂 其二", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "蚤通东西学，未暇攻诗书。", 
            "少得读书力，投閒意不愉。", 
            "壮健如熊罴，忽然失其躯。", 
            "妇谐儿女慧，割爱情何如？", 
            "独云父勿忧，指舌空嗫嚅。", 
            "汝当目不瞑，吾当持众雏。"
        ], 
        "title": "哀垂 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "强死能为鬼，子产说何疑。", 
            "又闻季札语，魂气无不之。", 
            "奔辽有同伴，闻耗来已迟。", 
            "逡巡甫出门，旋风起前墀。", 
            "捲尘高丈许，南趋若追随。", 
            "窗间我目击，失声呼儿垂。", 
            "俄而尘自息，悯默空庭悲。", 
            "死生分已断，欲语将告谁？"
        ], 
        "title": "哀垂 其四", 
        "type": "古风", 
        "yun": "支"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "不敬天降灾，反躬当自责。", 
            "逆来必顺受，尤人亦何益。", 
            "事业姑置之，家难殊可戚。", 
            "譬如风拔木，龙颠委荆棘。", 
            "孀孤忽满眼，血点垂胸臆。", 
            "老夫岂长存，素志堪痛惜。", 
            "回思平生心，忠孝有微绩。", 
            "盖棺谁论定，一逝真过客。"
        ], 
        "title": "哀垂 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "戊午胜之亡，哭弟赋永诀。", 
            "于诗虽非深，下笔颇雄杰。", 
            "今年吾忆胜，入春太惨切。", 
            "幽明岁同逝，母子六年别。", 
            "岂知应在汝，十日复夭折。", 
            "惊怪诗为妖，不祥祸何烈。", 
            "鬼神果先告，前后如一辙。", 
            "苦吟不自休，奈此肝肠热。"
        ], 
        "title": "哀垂 其六", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "海滨避人如出奔，世乱愈甚越九年。", 
            "草木同腐正可吊，俯仰六十休问天。", 
            "侍郎嵚崎善自遣，遨游物外兼逃禅。", 
            "登高一呼忽四应，何异举义挥先鞭。", 
            "我生偶尔同月日，星宫魔蝎殊迍邅。", 
            "向来万事不信命，祇信人定须顽坚。", 
            "灰飞烟灭在一瞬，中兴赫赫归周宣。", 
            "桥边日者私许我，为问诸子然不然？"
        ], 
        "title": "题同甲吟草旧作", 
        "type": "古风", 
        "yun": "先"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "长春春归草未绿，直为看花乞休沐。", 
            "海上樱林一夜开，举国寻春竞追逐。", 
            "朝来宿雾犹连海，紫气涨空吐秾郁。", 
            "日光忽入如贯虹，璎珞漫天散珠玉。", 
            "云中君下云四起，飞拥岩腰或山麓。", 
            "又疑蜃气幻群姝，粉魄脂魂粲盈目。", 
            "花间士女各携酒，席地酣歌挈其族。", 
            "先生微行杂众醉，岂必独醒聊曳足。", 
            "当年彩笔已难状，残锦探怀毫更秃。", 
            "沧桑回首梦龙华，炫昼崇桃语谁续？"
        ], 
        "title": "星浦樱园", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "深闺丽质少执礼，窈窕舒迟云欲起。", 
            "肃然四坐散茶香，屏气微闻炉沸水。", 
            "鱼眼蟹眼聊比拟，细啜无声甘似醴。", 
            "竹瓢陶盂漆秘器，传观疑年容谛视。", 
            "筝箫隔屏惊且喜，宛转娇憨双稚齿。", 
            "鸟盘雪山摹富士，咨嗟妙才妹与姊。", 
            "敬宾及介退乃已，门外秾樱压桃李。"
        ], 
        "title": "茶范阁诗（瓜谷长造别庄纪事）", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "南妆尚未丽，北宇饶丁香。", 
            "玉簪独幽艳，兼彼二者长。", 
            "此花小于簪，才可喻钗梁。", 
            "皭然天下白，间色谁能当？", 
            "岂可无嘉名，名之曰夜光。", 
            "聊以比夜合，双璧堪辈行。", 
            "玉气如白虹，意奇语非常。", 
            "礼经极能事，物色收众芳。"
        ], 
        "title": "星浦大和旅馆赋盆花", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "何年奔星坠天阙，长扼惊涛作飞雪。", 
            "我来踏星欲浮海，星不能飞海难越。", 
            "家山祇隔海一涯，廿年国破空思家。", 
            "国人望我如望岁，临海怅惘还长嗟。", 
            "楼中候潮日再至，潮声动天破吾寐。", 
            "沧海桑田眼中人，袖手沈吟待天逸。"
        ], 
        "title": "星浦", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "损人利己祇一念，可使举世无安土。", 
            "圣人复起更无奇，去其所争得其所。", 
            "人生托命于天地，相资以生义有取。", 
            "智者创物终相仇，孰为苍生解愁苦？"
        ], 
        "title": "王道 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "妖乱相寻二十载，弃礼灭义逮今日。", 
            "哀之不若使身受，其气既馁将自失。", 
            "王道荡荡天所开，舍世安归必无术。", 
            "老夫何异马识涂，却指夷涂待豪杰。"
        ], 
        "title": "王道 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "诗能动三光，亦能贯九泉。", 
            "诗人以诗语，万物皆自言。", 
            "我读诸子诗，称心如所论。", 
            "如饥自知味，如寒自知温。", 
            "独有难言者，一生积艰屯。", 
            "非圣孰能达，愧我非其人。", 
            "愿使深者浅，愿使昧者真。", 
            "信哉青厓翁，言志无所先。"
        ], 
        "title": "读国分青厓诗题其后 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "我居神户日，去今四十年。", 
            "避暑得出游，颇思就温泉。", 
            "所恨不解语，造次无其人。", 
            "尔时逢一姝，自名小歌津。", 
            "抚掌笑使君，迂哉何待言。", 
            "意动必可解，出语非自然。", 
            "默然惊其慧，负负惭婵娟。", 
            "回首诚隔世，或犹在人间。", 
            "以诗记其名，兼以语雨山。"
        ], 
        "title": "读国分青厓诗题其后 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "夜起二十年，仓卒当此局。", 
            "依然坐待旦，自顾殊录录。", 
            "习气最难除，求治谁能速。", 
            "先富而后教，解此意已足。", 
            "为政好握权，一念等流俗。", 
            "国侨以治郑，葛亮以治蜀。", 
            "区区法家语，王道未易复。"
        ], 
        "title": "述怀", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "知音绝难遇，不知且何如。", 
            "如闭暗室中，日与愚者居。", 
            "其言乃粪土，譬解术则无。", 
            "造物一何剧，未可轻揶揄。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "年华如覆水，一往不可收。", 
            "幸有驻景术，犹堪影中游。", 
            "虚名那足玩，豹死皮长留。", 
            "文字苟自传，幸有万古愁。", 
            "所恨古之人，终难入吾眸。", 
            "宛宛亲与爱，伴我无明幽。", 
            "弹指三十年，海藏失高楼。", 
            "莫言比梦寐，苦吟谁能休。"
        ], 
        "title": "杂诗 其二", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "仓皇任国事，倏忽岁再易。", 
            "空拳冒白刃，非主反为客。", 
            "拙棋受几子，此局难对弈。", 
            "何能贪天功，潜转岂人力。", 
            "一忍乃致此，失马忽复得。", 
            "塞翁不辞瘁，夜起未改昔。", 
            "忠信出悬流，稍验身所历。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "老胡笑且诘，何等为王道。", 
            "新邦如婴儿，古语命曰悼。", 
            "扶床犹未能，安敢慕桀骜。", 
            "柔弱生之徒，聊避天下媢。", 
            "煦沫幸得活，涸辙逢行潦。", 
            "汹汹强弩末，未必穿鲁缟。", 
            "仁义殊可惭，甘言姑相报。"
        ], 
        "title": "杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "此都据高原，旷阔亦可喜。", 
            "期年增万户，奔凑无远迩。", 
            "陶渔至于帝，所居辄成市。", 
            "四海闻新京，鼎铛犹有耳。", 
            "老夫谬承之，自顾已暮齿。", 
            "求贤竟何得，徒愧天下士。"
        ], 
        "title": "杂诗 其五", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "插架书无多，枕籍祇一室。", 
            "抛书寻馀味，坐待穿窗日。", 
            "日光天下奇，力解祛抑郁。", 
            "脱身行日中，造化与我一。", 
            "养气塞两间，此语真可必。"
        ], 
        "title": "杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "三王家天下，传子以相继。", 
            "秦政称一统，二世至万世。", 
            "生民立之君，道在仁与义。", 
            "仁义自无争，岂为一家计。", 
            "苟以力假仁，上下必征利。", 
            "举世治此学，自谓巧且智。", 
            "日居争敚中，孰能救其弊。"
        ], 
        "title": "正月十六日奉皇帝即位于新京郊天礼成改元康德 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "夏后厄有穷，中绝四十载。", 
            "吾皇归满洲，二年定辽海。", 
            "中兴与开创，赫赫有真宰。", 
            "人心不忘旧，制胜若因垒。", 
            "中原可徐复，修德犹有待。", 
            "一言几兴邦，惟以敬胜怠。", 
            "忽曰我得天，天命固未改。"
        ], 
        "title": "正月十六日奉皇帝即位于新京郊天礼成改元康德 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "莫攀龙鳞附凤翼，空中沈吟驹过隙。", 
            "计程三千何所见，明灭洪流贯沙碛。", 
            "松嫩双江争流处，滨市嵯峨耀金碧。", 
            "龙沙万户半疲氓，况有跳梁藏草泽。", 
            "老夫探囊失馀智，心雄万夫究何益。", 
            "明年欲浚万顷湖，先出穷黎登衽席。", 
            "王道乐土吾未信，归鸟尽飞暮天赤。", 
            "吁嗟孤掌果难鸣，不有君子何能国。"
        ], 
        "title": "七月二十六日乘飞机赴哈尔滨齐齐哈尔二十八日返京", 
        "type": "古风", 
        "yun": null
    }, 
    {
        "author": "郑孝胥", 
        "era": "清", 
        "subtype": null, 
        "text": [
            "万峰刺天气扬波，奋翼高举苍穹摩。", 
            "白云排空荡银海，虹光鸟影如飞梭。", 
            "离宫梵宇压关塞，当年万乘频来过。", 
            "中更世乱虽久废，遗迹犹足辉山河。", 
            "南循长城历诸口，戴河秦岛生微涡。", 
            "海天一碧深可悦，人世迫窄烦张罗。", 
            "腰缠骑鹤兴所至，老去两息道与魔。", 
            "苏仙华表归有日，旧京在眼勿蹉跎。"
        ], 
        "title": "八月三日飞行自承德历榆关至锦州", 
        "type": "古风", 
        "yun": "歌"
    }, 
    {
        "author": "赵曦明", 
        "era": "清", 
        "subtype": null, 
        "text": [
            "一日不尽分，此日为虚生。", 
            "一事不尽分，此事为无成。", 
            "顺逆常变中，努力得安行。", 
            "我生自有定，宠辱何须惊。"
        ], 
        "title": "安遇", 
        "type": "古风", 
        "yun": "庚"
    }, 
    {
        "author": "赵曦明", 
        "era": "清", 
        "subtype": null, 
        "text": [
            "少年爱求友，中年爱闭关。", 
            "于今老将至，空谷万虑删。", 
            "直谅与多闻，古道不可攀。", 
            "人谀我所恶，谀人我复悭。", 
            "交谀如贸易，无益且成患。", 
            "譬舍松桂林，跣足走荆菅。", 
            "与其悔而晚，何如未悔间。", 
            "忽感求声鸟，孤云看往还。"
        ], 
        "title": "咏怀", 
        "type": "古风", 
        "yun": "删"
    }, 
    {
        "author": "赵曦明", 
        "era": "清", 
        "subtype": null, 
        "text": [
            "五日入绩溪，风景始可喜。", 
            "溪流一缕通，云气千岩起。", 
            "当面立危壁，竹木纷如绮。", 
            "根株走龙蛇，脉脉复跂跂。", 
            "烟火空际生，人家深树里。", 
            "远近恣凭眺，傍偟不知止。", 
            "夕阳射林表，明媚更无似。", 
            "欲乞买山钱，卜居玩清泚。"
        ], 
        "title": "绩溪道中", 
        "type": "古风", 
        "yun": "纸"
    }, 
    {
        "author": "郑文焯", 
        "era": "清", 
        "subtype": null, 
        "text": [
            "冷红殢翠，怎等閒，星前暗放春逃。", 
            "珠幌回镫，玉阑呼酒，馀风约住笙箫。", 
            "夜花自骄，贮艳踪、金鸭重烧。", 
            "更谁家、好月飞来，倚妆同守可怜宵。", 
            "芳梦有情须断，尽歌云解护，莫便魂销。", 
            "秋点寒催，粉光浓觅，留仙不隔冰绡。", 
            "坠钿倦翘。", 
            "度悄吟、花气如潮。", 
            "怕朝霞、一掬愁痕，鬓边天样遥。"
        ], 
        "title": "霜花腴 补秋小阁夜饮", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "唤吟边、瘦月替珠灯，扶魂上西楼。", 
            "叹芳时俊侣，尊前掇送，坠梦难收。", 
            "又是黄华劝客，须插少年头。", 
            "明日尖风阵，绿减汀洲。", 
            "笛外乱峰无语，甚秋肠寸裂，还听吹秋。", 
            "想湖亭多宴，歌泪迸波流。", 
            "自销凝、断襟零佩，剩水云、冷画两三鸥。", 
            "休重向题愁。"
        ], 
        "title": "八声甘州 西楼九日", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "骚佩横秋，蓦欲倒、词海万澜。", 
            "泠然想、满怀冰玉，镂刻神山。", 
            "冷咏但呼冲雪舫，远游何羡切云冠。", 
            "看一笺、吴锦织同心，歌赠环。", 
            "觞弦地，回首看。", 
            "醉云北，梦烟南。", 
            "算过江名士，二仲当关。", 
            "老我壶中閒日月，只宜黄绮姓名瞒。", 
            "待五湖、风笛唤寻盟，鱼鸟间。"
        ], 
        "title": "满江红 和易菽由同白石韵", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "海山仙使，又奴星小谪，来寄人庑。", 
            "一席烟波家世感，只有渔童堪侣。", 
            "锄药生涯，扫花门径，物外供吟谱。", 
            "封侯何羡，锦囊分得奇句。", 
            "偏念颖士风流，依依十载，也博怜才誉。", 
            "却笑豪门牙爪列，空作守钱庸虏。", 
            "赚子英雄，驱人岁月，老更书佣伍。", 
            "楚声谁和，命骚应亦吾许。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "宫花不见人憔悴。朝朝洗面燕支泪。", 
            "楼阁易斜晖。绿尘筝雁飞。", 
            "空阶销玉冷。燕立秋千影。", 
            "隔院骑声来。卧屏红扇开。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "小波秋冷夫容苑。鸳鸯头白花应见。", 
            "山黛可怜颦。故宫眉样新。", 
            "有人妆澹薄。缟袂垂深幕。", 
            "青鸟蓦飞来。报君双凤钗。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "画楼残点和箫咽。镜中愁见人如月。", 
            "双陆赌金环。别时相赠难。", 
            "旧红宽臂缕。妆罢长无语。", 
            "明日斗花风。为谁梳洗浓。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "年年织锦红窗老。绣裙空染南园草。", 
            "梦里送香车。好春归别家。", 
            "手栽池上树。难系斑骓驻。", 
            "悔不种夫容。花时还妒侬。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "移家爱住青溪里。东风绿尽湔裙水。", 
            "残雪驿桥西。浅深郎马蹄。", 
            "花前和泪送。鸾带行烟重。", 
            "梦断锦衾知。晓寒孤起时。"
        ], 
        "title": "菩萨蛮 其五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "瑶台长是游仙驻。残金销尽雕轮路。", 
            "帐殿柳如烟。水飘花满船。", 
            "惊波风雨急。夜夜青禽泣。", 
            "只道海能填。西山无石衔。"
        ], 
        "title": "菩萨蛮 其六", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "镜堂前后花交见。歌纨裁月难遮面。", 
            "憔悴问花枝。玉颜非别时。", 
            "浅妆工薄媚。弦上西风泪。", 
            "灯黯塞鸿归。一声肠九回。"
        ], 
        "title": "菩萨蛮 其七", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "过花帘燕惊红落。一床残梦东风薄。", 
            "春老不还家。刺桐墙外花。", 
            "江南沙草暖。镜水歌眉浅。", 
            "双篴出烟萝。画船凉月多。"
        ], 
        "title": "菩萨蛮 其八", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "平江风色连三月。夜寒又近红楼别。", 
            "无酒莫伤春。新年见旧人。", 
            "安排双泪眼。长送春波晚。", 
            "斜月过西池。隔阑花自移。"
        ], 
        "title": "菩萨蛮 其九", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "西兴山色隔江招。", 
            "眉翠妒春娇。", 
            "满地流花，一奁碎月，江国女儿潮。", 
            "年时嫩约湔裙侣，多在段家桥。", 
            "倦里笙歌，閒边镫火，总是可怜宵。"
        ], 
        "title": "少年游 宿杭州凤山门外 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夫容和泪送流霞。", 
            "莫浣越溪纱。", 
            "水色帘衣，粉香窗扇，知醉那人家。", 
            "酒香红被东风影，吹梦又天涯。", 
            "一夜春潮，四山残雪，狼藉枕边花。"
        ], 
        "title": "少年游 宿杭州凤山门外 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夫容湖上道。", 
            "浣离痕青青，旧袍如草。", 
            "醉过重阳，叹故人轻别，雨冥风悄。", 
            "泪接长波，空一镜，鬓霜浓照。", 
            "玉篴谁家，还掩孤屏，暗吹秋调。", 
            "昨夜山眉晴扫。", 
            "趁唤酒吴亭，远寻幽窈。", 
            "露榭云廊，怕断魂重倚，倦迷清晓。", 
            "旧社飘萍，算几度、閒鸥同到。", 
            "莫更匆匆归去，吟湘自老。"
        ], 
        "title": "三姝媚  秋晚新晴，买舟黄步，时闻易五中实卧病惠山，便一寻问，用梦窗韵赋此。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "软绣山街，翠溶溶，一镜秋妆环照。", 
            "向晚画船，相将载愁多少。", 
            "夫容不管啼红，暗坠落、烟轻波小。", 
            "凄凉，正斜阳送客，湖亭重到。", 
            "仙梦绛都杳。", 
            "记灯帘俊语，凤鬟香袅。", 
            "问紫曲谁解，忆听歌人老。", 
            "而今白石清泉，倚玉瓶、乱峰如笑。", 
            "幽悄。", 
            "误梦寻、燕昏莺晓。"
        ], 
        "title": "惜秋华  惠山", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "江城暗雨，正残箫昏梦，客船无酒。", 
            "曲里香尘，吹不起，还误少年衫袖。", 
            "官烛烟寒，驿亭波暖，绿入清明柳。", 
            "玉人休折，小眉经岁疏瘦。", 
            "慢忆赋别东风，待新词谱遍，吴趋歌口。", 
            "后日西园，春好在，留得一双鹤守。", 
            "蓬海仙踪，蓟门归梦，叠鼓催津堠。", 
            "长安花发，故袍鸳缕能绣。"
        ], 
        "title": "壶中天  庚寅中春，将予计车维舟胥渡，留别江东故人。", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "吴坊歌板地。", 
            "借青尊浇残，一春红泪。", 
            "有限柔魂，似海棠枝上，断丝还系。", 
            "第一轻盈，禁几度、沈郎腰细。", 
            "莫遣垂杨，空向高楼，替人眠起。", 
            "昨夜欢盟须记。", 
            "但醉粉迷香，枕边花气。", 
            "雨薄云轻，怕梦来都变，那时情味。", 
            "晓帐愁分，却又惜、黄昏容易。", 
            "自恁幽期能耐，而今倦矣。"
        ], 
        "title": "三姝媚", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "纤云压臂。", 
            "双绾春魂细。", 
            "歌尘散，酒香红被。", 
            "算三分好月，尽向梦中园，一分是影，二分是泪。", 
            "醒来甚处，玉温花腻。", 
            "悤悤别，那人睡里。", 
            "怕相思一剪，断作水西流，更休劝，晓莺催起。"
        ], 
        "title": "玉梅令", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "风雨西楼罗被共。", 
            "万缕情丝，谁补天衣缝。", 
            "花亸卧屏银扇动。", 
            "交枝还妒钗头凤。", 
            "和泪相留和泪送。", 
            "费尽啼红，一霎鸳盟重。", 
            "别枕愁来残酒中。", 
            "不如各自销春梦。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "睡爱新凉妆爱澹。", 
            "花艳交扶，鸳锦文波展。", 
            "荷露兰风秋夜转。", 
            "一床红迹相思染。", 
            "醉枕金钏明玉腕。", 
            "细看香瘢，的的情深浅。", 
            "梦里早知魂易断。", 
            "年时悔向花前见。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "园饮夜酣花悄悄。", 
            "四绕朱阑，影底提携到。", 
            "醉语欺花同一笑。", 
            "无端轻占伊怀抱。", 
            "莫惜佳期和梦杳。", 
            "啼破春痕，一觉窗鸦晓。", 
            "欢怨今年无计了。", 
            "安排蜡泪成灰早。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "一叶秋阴辞露井。", 
            "暗卜星期，怕与西风近。", 
            "冰簟横陈双玉并。", 
            "镜波不警鸳鸯影。", 
            "却道连宵清睡损。", 
            "今夜如何，彻晓无眠肯。", 
            "未必凉魂疏宝枕。", 
            "起来犹自和衣寝。"
        ], 
        "title": "蝶恋花 其四", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "唾月吹花都意满。", 
            "自理新娇，事事无拘检。", 
            "争拟欢游成美眷。", 
            "歌前妒煞閒莺燕。", 
            "声价因谁花里占。", 
            "浩态狂香，只较当时减。", 
            "相见朝朝还泪眼。", 
            "不应蕉萃还凝澹。"
        ], 
        "title": "蝶恋花 其五", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夜夜对花能几醉。", 
            "一掬兰情，枉解湘皋佩。", 
            "莫遣馀香销别袂。", 
            "去年今日犹初会。", 
            "断雨飘云谁点缀。", 
            "疏俊年华，珠玉词空费。", 
            "惆怅锦屏虚卧内。", 
            "酒醒细领春残味。"
        ], 
        "title": "蝶恋花 其六", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "小榭微波，疏帘暗雨，夜凉横玉。", 
            "珍簟湘文，溶溶见新浴。", 
            "云衣卷尽，禁一搦、宫腰纤束。", 
            "春足。", 
            "红印枕绡，趁钗花轻拂。", 
            "馀欢梦续。", 
            "记否西园，兰盟共情酷。", 
            "当时醉语，欸曲伴花宿。", 
            "空把雨襟残泪，销与画屏银烛。", 
            "任月胧长满，终是素娥成独。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "袅红情，欹风歌袖，花前去年见。", 
            "澹欢浓怨。", 
            "都误了、因循还待谁遣。", 
            "绣囊桂子香重荐。", 
            "新期空月满。", 
            "甚近日，病来疏酒，新凉人易倦。", 
            "秋宵漏长语迟迟，相携未有别，安排肠断。", 
            "鸳枕侧，惊呼起、泪花红泫。", 
            "殷勤问，旧盟玉镜，应悔向、卢家窥半面。", 
            "但暗记，几回栖并，输他梁上燕。"
        ], 
        "title": "花犯", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "夜萤流碧。", 
            "隔冰绡替月，暗窥红隙。", 
            "恁几度、贪醉留欢，总不似那回，背镫初夕。", 
            "自误娇痴，甚恩怨，变歌成泣。", 
            "想移襟换抱，尽被泪花，染作胸臆。", 
            "相思坠红信息。", 
            "奈熏篝宿被，依旧狼藉。", 
            "最记忆、挽断罗衣，又催送花前，忍问踪迹。", 
            "一枕新凉，各睡去，更谁追惜。", 
            "绕云屏，翠峰十二，梦来自觅。"
        ], 
        "title": "解连环", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "暗雨吹香小苑空。", 
            "落花捻尽不离红。", 
            "恨郎轻薄似东风。", 
            "旧著罗衣香未减，新熏绣被梦谁同。", 
            "莫因閒语阁欢踪。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "镜华空满，怨红都在，旧时罗帕。", 
            "早是销凝泪无多，怎留向、临歧洒。", 
            "枕上阳关催夙驾。", 
            "忍今宵歌罢。", 
            "从此西楼翠尊空，愿明月、无圆夜。"
        ], 
        "title": "留春令  中秋夜红楼离席", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋馆黄昏，小风香阵欺裙蝶。", 
            "近霜花叶。", 
            "著意红双叠。", 
            "多少新愁，夜夜西楼月。", 
            "伤今别。", 
            "月圆时节。", 
            "长是佳期阙。"
        ], 
        "title": "点绛唇  西楼感梦", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "镜屏香冷夫容荐。花趁人凝澹。", 
            "问谁下马看梳头。长是画帘高捲卧清秋。", 
            "宿妆留得新眉在。人意依前改。", 
            "一沟脂水绕楼东。中有几行閒泪往来红。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郑文焯", 
        "era": "清", 
        "subtype": null, 
        "text": [
            "秋香披酒袂。", 
            "正卧雨吴篷，镜天如醉。", 
            "珠镫暗坠。", 
            "空明影、散作流花轻碎。", 
            "亭台近水，荡不尽、伤高清泪。", 
            "残篴外、休倚黄昏，孤尊更呼谁对。", 
            "鸥边浪迹年年，叹客里风情，半销疏媚。", 
            "楚兰旧佩。", 
            "留恨事、付与满江歌吹。", 
            "题红惜翠。", 
            "甚近日、愁来无会。", 
            "空梦想、鸳侣双扶，依依自睡。"
        ], 
        "title": "玉烛新  汛雨花步叩舷而歌", 
        "type": "词", 
        "yun": null
    }, 
    {
        "author": "赵黻", 
        "era": "清", 
        "subtype": null, 
        "text": [
            "余姚有余霖，四十老一衿。", 
            "谒我蕺山麓，涕出悲不任。", 
            "谓公今诗史，乞为雷门吟。", 
            "我兄名曰震，雷门乃其字。", 
            "霖生托遗腹，母老欲见弃。", 
            "兄嫂争乳之，兄怙嫂则恃。", 
            "母亡霖六龄，九龄兄授经。", 
            "霖愚复多病，支拄求蔘苓。", 
            "病则夺书笈，愈则还镫檠。", 
            "欲继先子业，恐伤予季情。", 
            "回忆七龄时，兄子同病疡。", 
            "戒嫂善视叔，叔愈他何伤。", 
            "日夕嫂抱持，兄子掷在床。", 
            "我啼嫂则泣，我笑兄则欢。", 
            "三十授弟室，黾勉庠序间。", 
            "嗟我衣上线，嫂泪存斑斑。", 
            "嗟我笥中书，手泽兄丹铅。", 
            "兄嫂六十没，合葬上林村。", 
            "南山宋家隩，有我兄嫂坟。", 
            "兄以贫废学，为医活千人。", 
            "活者恸兄死，安得赎其身。", 
            "霖困蓬蒿中，惧掩兄嫂贤。", 
            "椎心泣血辞，愿公采斯言。", 
            "我为一一书，孝义至斯止。", 
            "愧彼尺布谣，用以资国史。"
        ], 
        "title": "雷门吟", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "山云才滃起，顷刻雨点飘。", 
            "乃知云变雨，不必到层霄。", 
            "只在百丈间，即化甘澍膏。", 
            "君看云薄处，曦影如隔绡。", 
            "自是此雨上，仍有赤日高。"
        ], 
        "title": "山行杂诗", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "有客忽叩门，来送润笔需。", 
            "乞我作墓志，要我工为谀。", 
            "言政必龚黄，言学必程朱。", 
            "吾聊以为戏，如其意所需。", 
            "补缀成一篇，居然君子徒。", 
            "核诸其素行，十钧无一铢。", 
            "其文倘传后，谁复知贤愚？", 
            "或且引为据，竟入史册摹。", 
            "乃知青史上，大半亦属诬。"
        ], 
        "title": "后园居诗", 
        "type": "古风", 
        "yun": "虞"
    }, 
    {
        "author": "赵翼", 
        "era": "清", 
        "subtype": null, 
        "text": [
            "学诗必学杜，万口同一噪。", 
            "连城有真璧，未可珷玞冒。", 
            "呜呼浣花翁，在唐本别调。", 
            "时当六朝后，举世炫丽藻。", 
            "青莲虽不群，余习犹或蹈，惟公起扫除，天门一龙跳。", 
            "骨力森开张，神勇郁雄惊。", 
            "阳乌掩爝火，轰雷塞蚓窃。", 
            "天壤此一途，疏凿曾未到。", 
            "一开五丁峡，遂坦九轨道。", 
            "坐令翰墨场，莫不奉旌纛。", 
            "微之仿精切，退之师排奡。", 
            "义山鍊格遒，涪翁取径峭。", 
            "豪宕放翁吟，悲壮遗山吊。", 
            "斯皆分杜派，各具一体妙。", 
            "迨明李何辈，但摹面目肖。", 
            "彭亨鼓蛙怒，咆勃奋虎啸。", 
            "徒滋虚气张，终觉轻心掉。", 
            "旷代有东浦，孤诣戛独造。", 
            "渊源溯《雅》、《骚》，根柢本忠孝。", 
            "读书必破卷，陋彼管窥豹。", 
            "出语必惊人，鸷若韛脱鹞。", 
            "力厚巨鼎扛，思沈重渊钓。", 
            "每于朴僿处，隽味出揉拗。", 
            "以追少陵大有作为作，磁铁两孚召。", 
            "得皮兼得骨，在神不在貌。", 
            "缅昔老拾遗，入蜀诗益爆。", 
            "长揖严尹幕，高歌葛相庙。", 
            "至今旧草堂，万丈光尚耀。", 
            "先生出筮仕，即泛锦江棹。", 
            "固知关宿缘，岂特发遐眺。", 
            "新诗十二卷，精心躏堂奥。", 
            "子美有替人，当亦意不料。", 
            "寓斋得披读，狂喜成绝叫。", 
            "惟应瓣香然，敢肆饭颗诮。", 
            "传语学杜人，津梁此先导。"
        ], 
        "title": "题陈东浦藩伯敦拙堂诗集", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "满堂蝌斗何蜿蜒，砉然鸿濛落我前。", 
            "十指欲扪不敢近，中有神圣千万年。", 
            "伊昔昏垫五行汩，龙汉余劫留水厄。", 
            "人命惨填鱼腹枵，民居争结鸟巢窄。", 
            "黄熊九载绩弗效，圣子起任平成责。", 
            "斋夔感梦苍水使，告以宛委贮金策。", 
            "肃刑白马启石函，玉字银编妙寻绎。", 
            "遂乘山樏跨泥橇，分酾洚洞辟壅隔。", 
            "涂山弗顾子泣呱，巾睘辕并愁妻见色。", 
            "亥章奉令茧跟踵，支祁就缚销骨骼。", 
            "山河两戒次第清，万古坤舆奠衽席。", 
            "功成勒铭告蒇事，岣嵝山尖斫贞石。", 
            "文括山海岳渎经，字挟沮诵仓颉迹。", 
            "尧碑舜碣不可见，世间点画此最昔。", 
            "开天古篆形模奇，难与后人较波磔。", 
            "想见摩崖作擘窠，六丁下照火光赤。", 
            "我闻此碑久失稽，道人偶见旋复迷。", 
            "杜陵所观已赝本，肥而失真烛若犀。", 
            "昌黎亲到猿猱窟，千搜万索无端倪。", 
            "此刻何时出磨洗，使我创睹惊且喜。", 
            "得非铁石充逸少，或者朱繇貌道子。", 
            "目无网两双明瞳，真假谁能定片纸。", 
            "我重圣德垂寰瀛，珍之不啻尺璧莹。", 
            "洪荒秀𣞶数字外，口不能读心敢轻。", 
            "盲翁扪龠但取似，叶公好龙固为名。", 
            "况兹笔力自奇古，不真亦是好手成。", 
            "貌蔿敖即衣冠气，妒阏氏亦傀儡精。", 
            "君不见七十七字长八尺，蛟螭攫拿龟鱼掷。", 
            "顽虫蚀木蛀眼枯，雄雷劈山斧痕裂。", 
            "凿椎欲破浑沌窃，铸鼎直写神奸魄。", 
            "峄碑猎鼓空尔奇，籀斯安有此体格。", 
            "纵输明堂琥璜价，也比宫县追蠡迹。"
        ], 
        "title": "岣嵝碑歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "城西南寺名长椿，中有宝绘姿天人。", 
            "贵极重闱祎翟贱，诚皈佛乘戒衣尊。", 
            "当日隆称观自在，至今遗像俨生存。", 
            "从来母后当冲帝，每利藐孤擅神器。", 
            "女中尧舜有几人，朝端平勃愁无计。", 
            "贱婢骄称中大人，权阉浸侈十常侍。", 
            "太庙祠披兖服临，外家腊改黑貂祭。", 
            "鹤将木刻宠新欢，彘以人为仇旧嬖。", 
            "飘絮犹歌杨白花，摘瓜几尽黄台蒂。", 
            "独有前朝家法严，尤推孝定性和恬。", 
            "恐辜未命黄𧟌托，不慕朝仪紫袖瞻。", 
            "政委相公批敕尾，课勤幼主读书签。", 
            "经筵进讲亲催盥，曲部听歌痛示砭。", 
            "期届大婚移殿早，礼尊正嫡过宫谦。", 
            "和熹应愧常称制，光献犹多一撤帘。", 
            "国储未定妖书起，官家汝亦都人子。", 
            "从此青宫有所归，一语胜他千御史。", 
            "璇室禔宫四十春，九莲菩萨本前身。", 
            "汉家贤母师黄老，今奉如来亦净因。", 
            "涌现化城辉绀碧，庄严香界布金银。", 
            "要令人识清修业，特赐禅林法相真。", 
            "著色生绡阎立本，白描神笔李公麟。", 
            "想当玉轴颁来日，绣伞珠幡溢九闉。", 
            "诸佛也应投地拜，荣光万丈耀金轮。", 
            "转眼孙曾遭百六，丹青也入沧桑录。", 
            "莲花世界满刀兵，贝叶经堂横血肉。", 
            "可怜万里好山河，无地可悬图一幅。", 
            "社饭谁还念老身，僧寮聊复存遗躅。", 
            "深谷高陵何代无，徽声终自冠椒涂。", 
            "道清死免佥名辱，钩弋生偏享福殊。", 
            "来自西天乘凤羽，去归南海比龙胡。", 
            "慈容满月零缣在，羞希临朝武后图。"
        ], 
        "title": "题长椿寺九莲菩萨画像", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "洪荒距今几万载，人间尚有草昧在。", 
            "我行远到交趾边，放眼忽惊看树海。", 
            "山深谷邃无田畴，人烟断绝林木稠。", 
            "禹刊益焚所不到，剩作丛箐森遐陬。", 
            "托根石罅瘠且钝，十年犹难长一寸。", 
            "径皆盈丈高百寻，此功岂可岁月论。", 
            "始知生自盘古初，汉柏秦松犹觉嫩。", 
            "支离夭矫非一形，《尔雅》笺疏无其名。", 
            "肩排枝不得旁出，株株挤作长身撑。", 
            "大都瘦硬干如铁，斧劈不入其声铿。", 
            "苍髯猬磔烈霜杀，老鳞虬蜕雄雷轰。", 
            "五层之楼七层塔，但得半截堪为楹。", 
            "惜哉路险运难出，仅与社栎同全生。", 
            "亦有年深自枯死，白骨僵立将成精。", 
            "文梓为牛枫变叟，空山白昼百怪惊。", 
            "绿阴连天密无缝，那辨乔峰与深洞。", 
            "但见高低千百层，并作一片碧云冻。", 
            "有时风撼万叶翻，恍惚诸山爪甲动。", 
            "我行万里半天下，中原尺土皆耕稼。", 
            "到此奇观得未曾，榆塞邓林讵足亚。", 
            "邓尉香雪黄山云，犹以海名巧相借。", 
            "况兹荟翳径千里，何啻澎湃重溟泻。", 
            "怒籁吼作崩涛鸣，浓翠涌成碧浪驾。", 
            "忽移渤澥到山巅，此事直教髡衍诧。", 
            "乘篮便低泛舟行，支筇略比刺篙射。", 
            "归田他日得雄夸，说与吴侬望洋怕。"
        ], 
        "title": "树海歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "腾越之花多杜鹃，杜鹃园更花骈阗。", 
            "我来戎幕暂无事，况有胜友同流连。", 
            "相邀联骑看花去，城东十里地最偏。", 
            "沿池环列十万树，无一杂树参其间。", 
            "低昂相映出浩态，烂漫不怕春风颠。", 
            "窃红浓紫色不一，浅深乃有六十余种相争妍。", 
            "不暇细分别，一一索笑嫣。", 
            "但觉花光高出花头四五尺，照人不觉红两颧。", 
            "满园艳彩晃不定，乃在无花之处烘云烟。", 
            "此即徐熙妙手亦难写，蘸笔徒费胭脂钱。", 
            "一队吴娃肉阵拥，三千隋女锦缆牵。", 
            "笑他空谷佳人渺独立，未免寒饿空婵娟。", 
            "天寒倚翠袖，何以衮衣炫服相新鲜。", 
            "不意绝徼中，有此巨丽观。", 
            "兹园若量移，得占中土地一阡。", 
            "何减邓尉之梅雪成海，武陵之桃花为源。", 
            "我为作歌使之传，毋长此埋没南荒天。"
        ], 
        "title": "同璞函游杜鹃园作歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "崇宁四年二月吉，臣京奉敕书党籍。", 
            "首编元祐终元符，所在郡司咸勒石。", 
            "大书深刻何煌煌，执政待制分班行。", 
            "聿从章相初定案，七十三人已滥觞。", 
            "子瞻儋州子由雷，分地各就名偏旁。", 
            "兹更增列三百九，直空人国无留良。", 
            "殁者追夺生者窜，并禁子孙仕朝堂。", 
            "兼有曾持绍述议，亦得附骥分余光。", 
            "问胡作此一网计，众正登朝我将弃。", 
            "遂甘铸铁错竟成，肯令死灰焰重炽。", 
            "剪除异己期必尽，威福横行乃无忌。", 
            "太师原是一魔君，谬托左元仙伯位，龙脑烟浮别院香，鹑羹命贱行厨味。", 
            "比邻侍女知避名，天子姻家亲赐醉。", 
            "回礼南迁诸党人，瘴雨蛮烟葬无地。", 
            "穷荒僦屋方坐愁，相府歌钟正得意。", 
            "岂知公道昭日星，锢之愈力名愈馨。", 
            "朝端枉矜九州鼎，天下已诵千佛经，磨砻贞石妙镌刻，翻似为作功德铭。", 
            "呜呼权奸所争亦细故，祇此目前富贵具。", 
            "庸知数十年荣华，不过蜉蝣一旦暮。", 
            "何苦抵死仇正人，徒供千载嬉笑怒。", 
            "冰山他日况崩摧，白头也赴长沙路。", 
            "桃花三树诏勒回，东明佛镫黑如雾。", 
            "一样投荒作逐臣，乘比诸贤多臭腐。", 
            "相传星变已毁碑，此碑何以完无亏。", 
            "想因桂管地僻左，深岩无人施斧椎。", 
            "碑阴不镌刻工某，毋乃亦是安民为。", 
            "沈侯好古拓一纸，铁画银钩坛绝技。", 
            "一点金锋虽兆乱，临池功深物秀美。", 
            "惜哉若亦作清流，故自不减苏黄米。"
        ], 
        "title": "元祐党籍碑在桂林者今尚存沈鲁堂太守拓一本见示援笔作歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "大本堂摧懿文死，应立燕王为太子。", 
            "以长以贤事皆顺，孱孙亦得免刀几。", 
            "乃留弱干制强枝，召乱本由洪武起。", 
            "临濠奋迹开草昧，豪杰才兼圣贤理。", 
            "目不知书性有书，每就儒生讲经史。", 
            "《檀弓》开卷重立孙，《春秋》特笔讥逆祀。", 
            "千年成说牢不破，此语燕闲久入耳。", 
            "遂将神器付太孙，分国诸王禀同轨。", 
            "岂知衅即起萧墙，臂小何能使巨指。", 
            "削藩方工黾错策，构兵遂蹈张方垒。", 
            "王师转战力不支，夜半翻成九江李。", 
            "衮冕熸灰火满天，缙绅赤族血流水。", 
            "可怜十丈金川门，惨过晋家荡阴里。", 
            "向使当初改建储，叔正清官侄朱邸。", 
            "临淄自能厚本支，临驾岂遂干伦纪。", 
            "何至一家骨肉残，冢嗣翻成若敖鬼。", 
            "我来经过吊陈迹，终觉高皇计失此。", 
            "处常无事贵守经，销患未形难据礼。", 
            "徒将误国咎方黄，犹未穷源推祸始。"
        ], 
        "title": "金川门", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "诸罗城，万贼攻，士民坚守齐效忠。", 
            "邑小无城祗篱落，众志相结成垣墉。", 
            "浸寻百日贼益讧，环数十里如蚁蜂。", 
            "援师三番不得进，山头连夕惟传烽。", 
            "是时矛戟修罗宫，阵为天魔车吕公。", 
            "吼声轰雷震遥岳，嘘气滃雾迷高穹。", 
            "孤军力支重围中，草根树皮枯肠充。", 
            "翾飞鸟雀不敢下，恐被罗取为朝饔。", 
            "裹疮忍饥犹折冲，壮胆宁烦蜜翁翁。", 
            "百步以外不遥拒，待其十步方交锋。", 
            "一炮打成血胡衕，尺腿寸臂飞满空。", 
            "戈头日落更夜战，万枝炬火连天红。", 
            "何当范羌拔耿恭，赴援舰已排黄龙。", 
            "会有长风起西北，扬帆直达沧溟东。"
        ], 
        "title": "诸罗守城歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "昔闻海风飓最大，我今遇之鹭门廨。", 
            "谁将噫气闭土囊，一喷咽喉不可扼。", 
            "隆隆万鼓排阵来，群木尽作低头拜。", 
            "郁怒似有块磊填，愤盈直觉虚空隘。", 
            "鬼魔掀动天摆摩，虎豹吼裂山破坏。", 
            "立脚虽稳尚愁倒，对面相呼只如聩。", 
            "可怜鹳鹊也不飞，恐被羾出青天外。", 
            "是时习流千战棹，眼望赤嵌不得到。", 
            "恨煞海神亦小人，借势作威逞凶暴。", 
            "涌浪上薄浮空云，溅沫横轰发机炮。", 
            "尽排鹢首椓杙牢，犹自终宵惊簸掉。", 
            "风名飓母应雌风，胡为更比雄风雄。", 
            "想从少女封姨后，老作阴怪多神通。", 
            "多神通，何不吹转帆向东，不然更到海水竭，平步可达扶桑红。", 
            "吾当绿章上笺奏，俾尔配食天妃宫。"
        ], 
        "title": "飓风歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "木笼装囚语啾唧，兵卫簇成片云黑。", 
            "不须露布曳长缣，夹道争看海东贼。", 
            "海东贼本一细民，岂读兵书习部勒。", 
            "结交无赖匿亡命，官索逋逃竟不得。", 
            "半夜无端啸廷戈，杀吏攻城血流赤。", 
            "是时鼎沸虽披猖，猝起犹堪灭朝食。", 
            "后先航海诸宿将，持重养威示不测。", 
            "隔海调兵动几旬，兵添一万贼添亿。", 
            "孤城遂困重围中，糠籺俱空煮履革。", 
            "三番赴救阵未开，两路继援涂又塞。", 
            "倘非庙算决大举，绝岛妖氛几时熄。", 
            "即今就缚入槛车，不过圈牢一豚腯。", 
            "若论经岁军赀费，千两黄金一两骨。", 
            "时清岂许伏莽滋，事缓几成燎原欻。", 
            "一鼷乃须千钧弩，此事谁当任其罚。"
        ], 
        "title": "军中擒逆首林爽文槛送过泉纪事", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "海风恬，海波阔，帆樯络绎执俘归，口目睢呿贼犹活。", 
            "初疑海外人，琵琶之腿碌碡身。", 
            "齿可嚼铁碎，手能舒钩伸。", 
            "谁知入蒐狝，狺狺一群犬。", 
            "吴歪头，陈吊眼，尔勇伊何面徒腼。", 
            "当时若早勤搜爬，咀尔不摇牙，踢尔不用靴。", 
            "胡为养成洛妪肚，大于宋公鼓。", 
            "择音不作铤走鹿，攫肉翻成饥噬虎。", 
            "易帅添兵始就擒，已费庙谟遣龙武。", 
            "呜呼，一鸡何用牛刀割，不是牛刀割不得。", 
            "朝端应有黑头公，世上乃无白头贼。"
        ], 
        "title": "台湾俘囚络绎械送内地再作凯歌", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": null, 
        "text": [
            "女假男装访名士，绛云楼下一言契。", 
            "美人肯嫁六十翁，虽不须眉亦奇气。", 
            "妾肤雪白鬓云乌，伴郎白鬓乌肌肤。", 
            "肯同搽粉称虞侯，并陋持门胜丈夫。"
        ], 
        "title": "题柳如是小像", 
        "type": "古风", 
        "yun": null
    }, 
    {
        "author": "赵翼", 
        "era": "清", 
        "subtype": "七言绝句", 
        "text": [
            "满眼生机转化钧，天工人巧日争新。", 
            "预支五百年新意，到了千年又觉陈。"
        ], 
        "title": "论诗", 
        "type": "绝句", 
        "yun": "真"
    }, 
    {
        "author": "赵翼", 
        "era": "清", 
        "subtype": "七言绝句", 
        "text": [
            "只眼须凭自主张，纷纷艺菀漫雌黄。", 
            "矮人看戏何曾见，都是随人说短长。"
        ], 
        "title": "论诗", 
        "type": "绝句", 
        "yun": "阳"
    }, 
    {
        "author": "赵翼", 
        "era": "清", 
        "subtype": "七言绝句", 
        "text": [
            "少时学语苦难圆，只道工夫半未全。", 
            "到老始知非力取，三分人事七分天。"
        ], 
        "title": "论诗", 
        "type": "绝句", 
        "yun": "先"
    }, 
    {
        "author": "赵翼", 
        "era": "清", 
        "subtype": "七言绝句", 
        "text": [
            "李杜诗篇万人传，至今已觉不新鲜。", 
            "江山代有才人出，各领风骚数百年。"
        ], 
        "title": "论诗", 
        "type": "绝句", 
        "yun": "先"
    }, 
    {
        "author": "赵翼", 
        "era": "清", 
        "subtype": "七言绝句", 
        "text": [
            "诗解穷人我未空，想因诗尚不曾工。", 
            "熊鱼自笑贪心甚，既要工诗又怕穷。"
        ], 
        "title": "论诗", 
        "type": "绝句", 
        "yun": "东"
    }, 
    {
        "author": "赵翼", 
        "era": "清", 
        "subtype": "七言绝句", 
        "text": [
            "峭寒催换木棉裘，倚仗郊原作近游。", 
            "最是秋风管闲事，红他枫叶白人头。"
        ], 
        "title": "野步", 
        "type": "绝句", 
        "yun": "尤"
    }, 
    {
        "author": "赵翼", 
        "era": "清", 
        "subtype": "五言律诗", 
        "text": [
            "紫塞秋风紧，凌寒踏晓霜。", 
            "潦余沙尽白，关外柳先黄。", 
            "饮马长城窟，呼鹰古战场。", 
            "平生登览兴，敢惜鬓毛苍。"
        ], 
        "title": "再出古北口", 
        "type": "律诗", 
        "yun": "阳"
    }, 
    {
        "author": "赵翼", 
        "era": "清", 
        "subtype": "五言律诗", 
        "text": [
            "痴绝吴民部，诗才迥不群。", 
            "官贫常数米，客到便论文。", 
            "似舅何无忌，为郎扬子云。", 
            "沈冥宁用叹，佳句已流闻。"
        ], 
        "title": "赠吴鉴南民部", 
        "type": "律诗", 
        "yun": "文"
    }, 
    {
        "author": "赵翼", 
        "era": "清", 
        "subtype": "五言律诗", 
        "text": [
            "泊舟罗步港，风势正喧豗。", 
            "白浪无人渡，青山似马来。", 
            "野香花信报，春色烧痕回。", 
            "隐隐祥符寺，遥听粥鼓催。"
        ], 
        "title": "太湖口守风", 
        "type": "律诗", 
        "yun": "灰"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "不曾识面早相知，良会真诚意外奇。", 
            "才可必传能有几，老犹得见未嫌迟。", 
            "苏堤二月如春水，杜牧三生鬓有丝。", 
            "一个西湖一才子，此来端不枉游资。"
        ], 
        "title": "西湖晤袁子才喜赠", 
        "type": "律诗", 
        "yun": "支"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "绮窗一枕小游仙，肠断秾华过去缘。", 
            "薄命生遭风雨妒，多情枉受蝶蜂怜。", 
            "更无一语归何处，再欲相逢动隔年！", 
            "绿已成荫芳草歇，鬓丝愁绝杜樊川。"
        ], 
        "title": "和友人落花诗", 
        "type": "律诗", 
        "yun": "先"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "大狝行边辇路清，塞垣风紧峭寒生。", 
            "九天秋肃貙刘信，万帐宵岩虎卫兵。", 
            "上驷别群棚烙字，头鹅验获箭书名。", 
            "太平肄武军容盛，双纛黄龙矗幔城。"
        ], 
        "title": "拟秋狝应制", 
        "type": "律诗", 
        "yun": "庚"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "灵岩山馆好菟裘，老友重过泪暗流。", 
            "嗣祖早亡犹是福，武安若在恐难留。", 
            "春风亭树花谁看，落日林峦鸟自投。", 
            "终是生平风雅报，及身得免唤朱游。"
        ], 
        "title": "重过灵岩山馆", 
        "type": "律诗", 
        "yun": "尤"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "富贵何曾有尽期，胡为行者竞如驰。", 
            "日虽夸父身能逐，山岂愚公力可移。", 
            "绝顶楼台人倦后，满堂袍笏戏阑时。", 
            "与君醒眼从旁看，漏尽钟鸣最可思。"
        ], 
        "title": "漫兴", 
        "type": "律诗", 
        "yun": "支"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "一出芦沟迹渐遥，当年从此上云霄。", 
            "重来恰是回头路，欲去还同拗项桥。", 
            "敢以身微忘恋阙，或凭政最更登朝。", 
            "露寒鳷鹊曾游地，回首巢痕故未消。"
        ], 
        "title": "奉命出守镇安岁杪出都便道归省途次纪恩感遇之作", 
        "type": "律诗", 
        "yun": "萧"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "稍踏边尘识险夷，忍辞苦口语临歧。", 
            "一江沈锁公无渡，千里持粮士有饥。", 
            "上将在谋争要著，南人不反竖降旗。", 
            "惟应预拟平蛮颂，待取秋风露布驰。"
        ], 
        "title": "留别经略", 
        "type": "律诗", 
        "yun": "支"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "中土无家寄海隅，数椽椒寝莽榛芜。", 
            "遗踪漫拟阳人聚，块肉曾携赵氏孤。", 
            "臣妾佥名羞作表，公卿负扆俨成图。", 
            "最怜涕泣临危语，何减唐宫麦饭呼。"
        ], 
        "title": "慈元殿", 
        "type": "律诗", 
        "yun": "虞"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "身阅兴亡浩劫空，两朝文献一衰翁。", 
            "无官未害餐周粟，有史深愁失楚弓。", 
            "行殿幽兰悲夜火，故都乔木泣秋风。", 
            "国家不幸诗家幸，赋到沧桑句便工。"
        ], 
        "title": "题元遗山集", 
        "type": "律诗", 
        "yun": "东"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "飞瀑依然万点多，当年养望此岩阿。", 
            "空山竟不生薇蕨，破屋徒怜补薜萝。", 
            "人笑褚公犹齿冷，家还江令已头皤。", 
            "如何领袖山林席，名节翻输一翠蛾。"
        ], 
        "title": "和友人拂水山庄感赋原韵", 
        "type": "律诗", 
        "yun": "歌"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "柴扉近俯绿杨湾，回首风尘此倦还。", 
            "老境逼来将白发，宦途尽处是青山。", 
            "署门客散无投刺，退院僧高自掩关。", 
            "只有梦魂难恝处，君恩犹未削朝班。"
        ], 
        "title": "归田即事 其一", 
        "type": "律诗", 
        "yun": "删"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "豚栅鸡栖一亩宫，呼来儿女脱青红。", 
            "怜他未惯蓬茅宅，笑我原来田舍翁。", 
            "麈尾可挥非祖物，菜根须咬趁童蒙。", 
            "短檠镫火长镵柄，闲与诸雏话旧风。"
        ], 
        "title": "归田即事 其二", 
        "type": "律诗", 
        "yun": "东"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "少日曾贪面百城，而今万卷送浮生。", 
            "一身去职如花落，两眼观书尚月明。", 
            "鸿爪春泥思往迹，马蹄秋水得闲情。", 
            "天留老笔非无用，要与熙朝写太平。"
        ], 
        "title": "归田即事 其三", 
        "type": "律诗", 
        "yun": "庚"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "新葺茅庐在水南，拟栽修竹翠毵毵。", 
            "持斋怕入远公社，习静便同弥勒龛。", 
            "诗就多兼唐小说，客来与作晋清谈。", 
            "所惭懒废无才思，输与山阴老学庵。"
        ], 
        "title": "归田即事 其四", 
        "type": "律诗", 
        "yun": "覃"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "忽随使节别江村，为扫闽南瘴雾昏。", 
            "朝依重臣威海国，我惭高士入军门。", 
            "笔无草檄新才思，刀有征蛮旧血痕。", 
            "莫笑挂冠翻入幕，报师恩即报君恩。"
        ], 
        "title": "赋呈李制府 其一", 
        "type": "律诗", 
        "yun": "元"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "沧波一岛起蚍蜉，牵动东征万斛舟。", 
            "盗薮故多陈吊眼，军咨何藉贾长头。", 
            "扬帆风信催犀甲，传箭威声压蜃楼。", 
            "谁道书生无胆力，也思摇笔杀狂酋。"
        ], 
        "title": "赋呈李制府 其二", 
        "type": "律诗", 
        "yun": "尤"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "忍坚却聘卧江皋，知己生平不易遭。", 
            "万里寒喧怀袖字，八驺临访驻郊旄。", 
            "尚惭老秃难磨盾，敢说英雄在捉刀。", 
            "凭仗临淮平贼早，归程要踏武夷高。"
        ], 
        "title": "赋呈李制府 其三", 
        "type": "律诗", 
        "yun": "豪"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "十载江湖稳钓舟，忽参戎幕佐军筹。", 
            "人疑白首何轻出，我为青山未遍游。", 
            "野店客魂鸡腷膊，殊方蛮语鸟軥辀。", 
            "凭添一卷闽南草，翠壁题名处处留。"
        ], 
        "title": "十载", 
        "type": "律诗", 
        "yun": "尤"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "极目苍茫浪接天，中藏掌大一山川。", 
            "当年曾比田横岛，今日重烦杨仆船。", 
            "飓力吼来风有母，妖氛扫去水无仙。", 
            "临流远想熊津督，曾破周留定海埏。"
        ], 
        "title": "海上望台湾", 
        "type": "律诗", 
        "yun": "先"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "一官海外正班春，伏莽无端起劫尘。", 
            "绝徼岩疆城守责，名场词客阵亡身。", 
            "民皆相率登陴哭，贼亦群惊按剑瞋。", 
            "定有他年栾社祭，传芭曲里送迎神。"
        ], 
        "title": "吊汤纬堂殉难凤山 其一", 
        "type": "律诗", 
        "yun": "真"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "讼堂閒处富吟笺，不以才传以节传。", 
            "宦远似飘罗刹国，魂归好附贾胡船。", 
            "生前诗有题襟集，身后家无负郭田。", 
            "漫读孝经堪退贼，可怜儿死父尸边。"
        ], 
        "title": "吊汤纬堂殉难凤山 其二", 
        "type": "律诗", 
        "yun": "先"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "极目苍茫水接空，兵氛遥指海天东。", 
            "人油作炬燃宵黑，鱼眼如星射浪红。", 
            "炎徼无村非瘴疠，战场有鬼是英雄。", 
            "纷纷伏莽何时定，翘望征南矍铄翁。"
        ], 
        "title": "海上", 
        "type": "律诗", 
        "yun": "东"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "炎海冥冥瘴未收，赤嵌城畔又经秋。", 
            "闺人梦去飘罗刹，野鬼魂归哭髑髅。", 
            "百道舳舻催转粟，连营刁斗警传筹。", 
            "排灯閒看平台记，七日功成想故侯。"
        ], 
        "title": "拟杜甫诸将 其一", 
        "type": "律诗", 
        "yun": "尤"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "绝岛桑麻久太平，侨居人总买田耕。", 
            "但存清吏埋羹节，那有奸民歃血盟。", 
            "谐价苞苴官判牍，曼声丝肉妓传觥。", 
            "酿成一片涂膏地，太息凭谁问主名。"
        ], 
        "title": "拟杜甫诸将 其二", 
        "type": "律诗", 
        "yun": "庚"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "提兵鹭岛发峨舸，家世通侯镇海波。", 
            "韬略可施何太缓，萑苻初起本无多。", 
            "悬军翻虑为猿鹤，列阵徒闻仿鹳鹅。", 
            "自是军谋要持重，几时奏听凯旋歌。"
        ], 
        "title": "拟杜甫诸将 其三", 
        "type": "律诗", 
        "yun": "歌"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "易将应看贼首函，到营又似勒枚衔。", 
            "翻疑充国屯田守，岂有辛毗仗节监。", 
            "卧甲征夫听夜柝，捣砧思妇寄秋衫。", 
            "祭风台畔樯乌转，枉费催开海舶帆。"
        ], 
        "title": "拟杜甫诸将 其四", 
        "type": "律诗", 
        "yun": "咸"
    }, 
    {
        "author": "赵翼", 
        "era": "清", 
        "subtype": "七言律诗", 
        "text": [
            "众志成城百战场，直同疏勒守危疆。", 
            "登陴慷慨三通鼓，搏贼创残半段枪。", 
            "甲铠煮来聊作食，蜡丸书罢不成章。", 
            "阿谁遣送吹篪妪，吹散重围万堵墙。"
        ], 
        "title": "拟杜甫诸将 其五", 
        "type": "律诗", 
        "yun": "阳"
    }, 
    {
        "author": "赵黻", 
        "era": "清", 
        "subtype": "七言绝句", 
        "text": [
            "轩窗高敞暮春初，镇日清谈真旷如。", 
            "坐久浑忘新月上，竹声人影共萧疏。"
        ], 
        "title": "蒋香雪招饮莲亭次鲁畹兰韵赠之", 
        "type": "绝句", 
        "yun": "鱼"
    }, 
    {
        "author": "赵藩", 
        "era": "清", 
        "subtype": "七言律诗", 
        "text": [
            "象郡正愁瓯脱坏，鸡笼又失炮台高。", 
            "射潮往事空强弩，横海威名盼大刀。", 
            "和战庙堂方水火，悲歌天地尽风涛。", 
            "弃繻请剑都无分，落日登楼首重搔。"
        ], 
        "title": "闻法夷夺踞台湾鸡笼炮台感愤有作", 
        "type": "律诗", 
        "yun": "豪"
    }, 
    {
        "author": "赵熙", 
        "era": "清", 
        "subtype": null, 
        "text": [
            "出门第一夜，百事换天地。", 
            "萧萧四壁风，破床占客位。", 
            "油灯翳复吐，强饭淡无味。", 
            "絮语邻房客，各算还乡计。", 
            "而我适万里，初程浩无际。", 
            "家贫事万端，思亲有馀泪。", 
            "寒溪响终宵，欲睡如何睡。"
        ], 
        "title": "旅宿", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "冬晴江出滩，一雨秀山麦。", 
            "泸州三十里，小船换今夕。", 
            "土山高复下，转棹即江驿。", 
            "濛濛人声沸，万瓦炊烟白。", 
            "争言半月前，此水没行客。", 
            "小舟如土沉，大舟一化百。", 
            "至今篷板在，狼藉堆沙碛。", 
            "我行初出门，疑信未能择。", 
            "将身托船中，与水一纸隔。", 
            "但令半篙失，立堕蛟龙宅。", 
            "勇前理无回，临发良脉脉。", 
            "谁欤其健者，飞身越涪石。"
        ], 
        "title": "涪石", 
        "type": "古风", 
        "yun": "陌"
    }, 
    {
        "author": "赵熙", 
        "era": "清", 
        "subtype": null, 
        "text": [
            "乡中往往讳言虎，地是古志毛虫处。", 
            "兹山嶙嶙唤作猫，奇哉江津此门户。", 
            "高逾江面知几里，刀截悬崖无寸土。", 
            "年深注水作肉色，铜锈瓜皮结钟乳。", 
            "自泸州下多小山，惟少岷山天一柱。", 
            "翩翩小儿穿绿衣，突遇黄斑耸肩股。", 
            "大抵论山如论文，第一雄奇次媚妩。", 
            "以此问猫猫不驯，铜官驿前驾飞橹。"
        ], 
        "title": "猫儿峡", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "滩名可骇人，瓮大不近理。", 
            "自从刳木来，人鲊积在此。", 
            "想当四五月，一雨洪波起。", 
            "小船不敢前，大船薄于纸。", 
            "以卵掷石头，不碎将何恃。", 
            "未知屈宋在，是滩可如是。", 
            "我行水方落，篙尖及瓮底。", 
            "练练沙水清，矶边坐渔子。", 
            "长年笑呼之，一瞬隔数里。", 
            "回望归州城，裹入青山里。", 
            "峡中富见闻，客意杂悲喜。", 
            "作书报老亲，出瓮我不死。"
        ], 
        "title": "人鲊瓮", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "瞿唐双苍崖，绝地拔天起。", 
            "奇哉一拳石，锁钥全川水。", 
            "何时唤淫预，意自舟人始。", 
            "立名本惧心，义不旌厥美。", 
            "不知造化才，生此据何理。", 
            "儒者称禹功，中古镇夔子。", 
            "疏凿与天然，未究洪荒史。", 
            "飞鹰著粪白，万古沉牛祀。", 
            "抟抟博山炉，石脚果谁视。", 
            "无怪白乐天，恐至无名死。"
        ], 
        "title": "淫预石", 
        "type": "古风", 
        "yun": "纸"
    }, 
    {
        "author": "赵熙", 
        "era": "清", 
        "subtype": null, 
        "text": [
            "铁生十指有松气，曾听松风碧云寺。", 
            "归来松下长闭关，梦里寻松抱松睡。", 
            "海气朝寒老鹤知，苍龙夜半空嗟咨。", 
            "明月团团皎冰雪，韦侯放笔真吾师。", 
            "长安城头天泱泱，小草唐花尘十丈。", 
            "行人风起日穿沙，谁信惊涛作秋响。", 
            "人间劫火渐烧山，山中人去谁往还。", 
            "香山静宜自朝暮，秘魔崖翠空苔斑。", 
            "铁生铁生思超忽，故乡松有山千笏。", 
            "何处青山望客归，九天风雨苍龙骨。"
        ], 
        "title": "再题", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "时穿菀柳浓花外，想见垂天凿地功，夜半黄河桥上过，一条含火大蜈蚣。"
        ], 
        "title": "火车（二首） 其二", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "一堂二代作乾爷，喜气重重出一家。", 
            "照例自然呼格格，请安应不唤爸爸。", 
            "岐王宅里开新样，江令归来有旧衙。", 
            "儿自弄璋翁弄瓦，寄生草对寄生花。"
        ], 
        "title": "广和居题壁（二首） 其二", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "马君官学部，日夕守一砚。", 
            "手持姚氏书，徵诗命余撰。", 
            "展之属稿物，初不以书炫。", 
            "而于书故深，意外善使转。", 
            "譬如挽强弓，力薄则手颤。", 
            "及造虚和候，妙处在一箭。", 
            "故其淡泊怀，著墨不求绚。", 
            "徐徐引笔行，纸墨似相恋。", 
            "于书固云耳，词出意尤练。", 
            "句中无馀字，言外有馀茜。", 
            "中原蕴刚德，气自泠然善。", 
            "想见大自在，老怀粹于面。", 
            "若夫文术大，国朝实三变。", 
            "方公如老农，禾贵薪斯贱。", 
            "姚公农学精，嘉植遍芳甸。", 
            "有场更有圃，古今一类纂。", 
            "指挥扬马处，大冶众材炼。", 
            "曾公辟农国，植民以农战。", 
            "非常可骇议，作作出篇卷。", 
            "张吴虽独造，固是姚曾袒。", 
            "言貌各自妍，一家为此眷。", 
            "有触发所得，蛟龙挟雷电。", 
            "要其用心始，矜慎只一线。", 
            "论定不觉奇，已往人多眩。", 
            "不观子姚子，特著刘吴传。", 
            "平生所师友，万言岂能遍。", 
            "萧然其神凝，语尽无可衍。", 
            "含芳如有待，义乃富骚选。", 
            "果拾骚选馀，一读意先倦。", 
            "方知中行者，用狂而守狷。", 
            "明明水中月，隔水多不见。", 
            "月固不在水，水又为风扇。", 
            "以故观古人，高材目亦眴。", 
            "如此稿数本，宁非玉数片。", 
            "揆君传宝之，心得意岂遣。", 
            "余今近五十，方春恣游宴。", 
            "此日非不惜，朋旧花时饯。", 
            "对书发长喟，如饥负华膳。", 
            "抑如古登徒，听人说佳媛。", 
            "乃今谋请益，得君虔自荐。", 
            "桐城在天下，于道非一县。", 
            "天不丧斯文，君宜大权擅。", 
            "遂题姚氏书，小诗君勿谴。"
        ], 
        "title": "题姚惜抱文稿应马通伯之属", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "陈侯髯似缘坡竹，解扣单衣微露腹。", 
            "手持茗碗石上坐，野气萧然在双目。", 
            "案上一行没字书，略陈数器无不足。", 
            "浓阴大叶动凉吹，六本高梧立青玉。", 
            "双童不过十馀岁，能取长罂汲山渌。", 
            "是桐身本清净相，得水更如雨新沐。", 
            "画中可是水绘园，词笔应安数茅屋。", 
            "三百年中馀此卷，文人好事争题轴。", 
            "便作迦陵掌故图，西京朝野凄凉局。", 
            "长安钝宧贫过我，典衣直当文姬赎。", 
            "还与陈髯作主人，陆沉天地巢民哭。", 
            "宣统二年祭灶日，眼底桐阴半窗绿。", 
            "题诗一阕质髯兮，擪笛应翻紫云曲。"
        ], 
        "title": "题陈其年洗桐图（冒钝宧所藏）", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "晓风晴渚开帆叶，红日荆州数堆雪。", 
            "饥鹰掠水寒更嬉，巷陌街头马声绝。", 
            "此是景升用兵处，上游江势随山折。", 
            "一代英名似雪花，掉头尽化春澌灭。", 
            "鹅毛大片昨如席，玉龙穿鼻顽仙掣。", 
            "楚江涛作银界色，剪水飞花乱鱼缬。", 
            "立冬九日如此寒，敲日玻璃碎成屑。", 
            "今朝檐际泫残溜，玉女窥云羞一瞥。", 
            "长白山头王气尽，哀鸿遍地劳人说。", 
            "雪中一酹孙仲谋，沉沙莫洗前朝铁。"
        ], 
        "title": "沙市雪定，三用前韵", 
        "type": "古风", 
        "yun": "屑"
    }, 
    {
        "author": "赵熙", 
        "era": "清", 
        "subtype": null, 
        "text": [
            "峡程一舸穿红叶，前日白盐半天雪。", 
            "人在冰壶粉本中，想见千山鸟飞绝。", 
            "江陵白帝一千里，数报江边半竿折。", 
            "我来夔府十日晴，猿窟流澌尚明灭。", 
            "四年前作榴花醉，酒气如虹剑光掣。", 
            "大轮激水复归来，瞿唐贾换黄金缬。", 
            "此地前朝伤榷吏，苛到竹头和木屑。", 
            "如今主治徐无党，三日三关成一瞥。", 
            "快雪时晴天苦闇，玉龙旧事从头说。", 
            "败鳞残甲落馀飞，铸错真成九州铁。"
        ], 
        "title": "夔州谈雪赠徐君次前韵", 
        "type": "古风", 
        "yun": "屑"
    }, 
    {
        "author": "赵熙", 
        "era": "清", 
        "subtype": null, 
        "text": [
            "问君石何名，君以石鱼对。", 
            "全身不似鱼，背略似鱼背。", 
            "佳石皱透瘦，此石佳何在。", 
            "主人指石言，万事论大概。", 
            "心中横一鱼，石即有鱼态。", 
            "况此鱼之用，他石不能代。", 
            "热中请坐之，顿觉凉可爱。"
        ], 
        "title": "礼园杂诗三十八首（选一） 石鱼", 
        "type": "古风", 
        "yun": "队"
    }, 
    {
        "author": "赵熙", 
        "era": "清", 
        "subtype": null, 
        "text": [
            "昨日怀中物，今宵山下土。", 
            "优昙九月花，一劫修罗雨。", 
            "峨眉去岁归，汝母梦亲睹。", 
            "绥山摘露桃，红香啖仙府。", 
            "汝生啼时少，注目浑欲语。", 
            "笑容雕小玉，珠胎月华吐。", 
            "投抱竞挽须，失意顿忘怒。", 
            "谓当娱暮年，白发光门户。", 
            "冬风吹毒火，烂痘撒神姥。", 
            "法惟牛种良，点点稀星数。", 
            "收浆只避风，洗药云天祜。", 
            "如何馀热在，一颗樱桃聚。", 
            "庸医动多方，梦说五行谱。", 
            "辗转十日灾，无计救汝苦。", 
            "痰响不开眠，气细袅金缕。", 
            "腊月廿七日，一霎遂终古。", 
            "我生素无德，理愧为人父。", 
            "入官三十年，年今五十五。", 
            "情知来日短，育后终此女。", 
            "母也自汝生，入命心注汝。", 
            "全家闻哭声，如何慰哀楚。", 
            "小棺三尺强，到眼刺肺腑。", 
            "葬汝西瓜山，傍汝辜氏母。", 
            "偕汝十七姊，岁时香一炷。", 
            "家家岁事忙，馈问饰筐筥。", 
            "薄福我独无，恸极忏佛祖。", 
            "聊将老来泪，滴作泉下乳。"
        ], 
        "title": "壬戌十二月二十七日，十九女夭，次日纪感", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "汉嘉江水青玻璃，珊瑚崖色秦离堆。", 
            "上人结翠此中住，天鹅含子生荔枝。", 
            "今年五月雨新足，虬珠颗颗无虫丝。", 
            "阳乌挂树万星灿，鳞皴染指调胭脂。", 
            "竹篮晓摘趁风露，苞以柏叶香四维。", 
            "二百里程两日到，开缄带叶红千枝。", 
            "稚子如猿巧偷取，举家夜啖忘朝饥。", 
            "玉盘分甘到亲友，山城各各争受持。", 
            "天生因缘不可知，鸦声报客当晨曦。", 
            "午馀果见传师至，可人佳客非素期。", 
            "夜谈似荷异书读，还山预约徵我诗。", 
            "我诗窘甚借苏语，海南一派仙人姿。", 
            "贫予腹中化玉液，红纱腻褪白玉肌。", 
            "江瑶柱是众生命，老禅未许供牟尼。", 
            "上人说法吾导师，梵夹千番蒙法施。", 
            "诗成幸勿诃绮语，秋海棠花开佛篱。", 
            "年年江国荔枝熟，更借此花陪酒卮。"
        ], 
        "title": "谢传度大师赠荔枝", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "游山有秘诀，窍在觅施主。", 
            "慨自温塘归，饥肠响雷鼓。", 
            "雅人坐一船，雅极愁不语。", 
            "望中得磁溪，壮气生脾土。", 
            "明知岁不恶，破例吃大户。", 
            "访旧巧立名，佯佯吾甚武。", 
            "退公惠然来，酒馔温尊俎。", 
            "劝我尽量去，特地赈饿虎。", 
            "一饱百虑静，诗作蚕丝吐。", 
            "船头指尖峰，火苗辨前古。", 
            "我戏叩我腹，吾何负于汝。"
        ], 
        "title": "朋食退公家戏纪", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "自渝至荣四日雨，车中受苦艰难尽。", 
            "来时未晚下鹰关，午前始发木稗镇。", 
            "今年夏暵补秋泞，一路上回兼下噀。", 
            "时时陌上雇人抬，超海越山不能寸。", 
            "永川城中灯火出，方丈蓬莱望中近。", 
            "诘朝出城方就道，连车前挡等馀困。", 
            "挨到荣昌始畅行，雨打头巾向风进。", 
            "有时轮子又生角，真嗟骑马如蛙钝。", 
            "乃瞻衡宇天忽晴，如此畸人走乖运。", 
            "或笑临行盍笱将，事外哓哓只增忿。", 
            "车班班兮六百里，本按常程不求迅。", 
            "胡为使我终日饥，一笑载途餐一顿。"
        ], 
        "title": "前汽车行", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": null, 
        "text": [
            "渝州启行脂挂轴，苦羡蜗牛身戴屋。", 
            "不道新车六百里，插翅如飞排大陆。", 
            "自出鹰关弯复弯，荣昌隆昌箭头镞。", 
            "车中别自一天地，路上人如蚁无足。", 
            "村童笑我地乌龟，爬沙洒洒风过目。", 
            "昔坐火车京汉站，万头钻入蜈蚣腹。", 
            "夜过黄河空际桥，电灯如珠灿龙烛。", 
            "今我小车仅容膝，计程铁道无兹速。", 
            "未晡已抵自流井，王生挽我银行宿。", 
            "人人惊问何时发，指数经途骇僮仆。", 
            "人生适意在一快，荣井路通更奇福。", 
            "须臾劄劄响飞机，嗟我跛鳖推馀毂。"
        ], 
        "title": "后汽车行", 
        "type": "古风", 
        "yun": null
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "五十年前东海滨，县门荒浦吊春申。", 
            "一朝曼衍鱼龙戏，碧眼胡儿胜化人。"
        ], 
        "title": "上海", 
        "type": "绝句", 
        "yun": "真"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "山光蘸碧水搓蓝，秋雪芦花掩钓庵。", 
            "画出苏稽三十里，铜河风景胜江南。"
        ], 
        "title": "嘉州", 
        "type": "绝句", 
        "yun": "覃"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "片石苍茫太古前，每怀神禹泣当年。", 
            "长江不尽风波恶，谁拄西南半壁天。"
        ], 
        "title": "淫预石怀刘裴村先生", 
        "type": "绝句", 
        "yun": "先"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "楚塞晴开巫峡长，西陵红树有微霜。", 
            "一千里外三宵梦，又送涛声到武昌。"
        ], 
        "title": "武昌", 
        "type": "绝句", 
        "yun": "阳"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "世外枯槎水自流，别离儿女不胜秋。", 
            "青天碧海须臾事，却益人间万古愁。"
        ], 
        "title": "哭卿子三首（选一）", 
        "type": "绝句", 
        "yun": "尤"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "诸君可叹善亡身，咫尺能扬碧海尘。", 
            "犹道将军军令肃，路人方欲拜黄巾。"
        ], 
        "title": "杂感十一首（选五） 其一", 
        "type": "绝句", 
        "yun": "真"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "一策长沙自古悲，趋庭论谪亦何师。", 
            "党人碑上新镌字，谁识闻歌泪满卮。"
        ], 
        "title": "杂感十一首（选五） 其二", 
        "type": "绝句", 
        "yun": "支"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "大槐阪上绝车茵，忍见清流失渭滨。", 
            "雄剑上方君莫拭，朱云宁是汉家人。"
        ], 
        "title": "杂感十一首（选五） 其三", 
        "type": "绝句", 
        "yun": "真"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "故府牌官定国基，太清坛上几人知。", 
            "城中日奏甘泉捷，不记长平十万师。"
        ], 
        "title": "杂感十一首（选五） 其四", 
        "type": "绝句", 
        "yun": "支"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "玉石昆冈积不分，汉家火德已先焚。", 
            "它年莫例晁家令，未枉虫沙化六军。"
        ], 
        "title": "杂感十一首（选五） 其五", 
        "type": "绝句", 
        "yun": "文"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "何处涓埃报帝恩，四更勤把此心扪。", 
            "兵戈满地皆尘事，自挈瓶花拜世尊。"
        ], 
        "title": "纪事十一首（选三） 其一", 
        "type": "绝句", 
        "yun": "元"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "山河影在月中看，三世公卿论道难。", 
            "任是六龙西幸去，黄扉安稳一蒲团。"
        ], 
        "title": "纪事十一首（选三） 其二", 
        "type": "绝句", 
        "yun": "寒"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "海风吹处尽浮云，月蚀瑶台色色昏。", 
            "谁识卅年辛苦力，老来含泪入斯门。"
        ], 
        "title": "纪事十一首（选三） 其三", 
        "type": "绝句", 
        "yun": "元"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "万古蚩尤作祸胎，崆峒山色自崔嵬。", 
            "广成一去无消息，谁驾鸾凰问道来。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其一", 
        "type": "绝句", 
        "yun": "灰"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "清时岚翠尚诸峰，马上晴光落万松。", 
            "大地山河尘遍起，几时横剑上居庸。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其二", 
        "type": "绝句", 
        "yun": "冬"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "宁武关前度乱沙，萧萧榆叶隐悲笳。", 
            "蜀山万点南云外，一片愁心落雪花。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其三", 
        "type": "绝句", 
        "yun": "麻"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "塞云青入雪中寒，白草黄沙几度关。", 
            "汉代铙歌唐乐府，一时传唱纥干山。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其四", 
        "type": "绝句", 
        "yun": "删"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "塞山青陡入云黄，一路沙程度朔方。", 
            "曾是周师游徼地，为君含笑唱伊凉。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其五", 
        "type": "绝句", 
        "yun": "阳"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "峡云浓处落乌蛮，归客扬舲上楚关。", 
            "去国苏卿今万里，秋风吹泪虎牙山。"
        ], 
        "title": "荆门", 
        "type": "绝句", 
        "yun": "删"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "孤客江程付小诗，庙前春木雨来时。", 
            "十年直北天涯感，惟有云安杜宇知。"
        ], 
        "title": "云安", 
        "type": "绝句", 
        "yun": "支"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "老树如龙翠意寒，酒楼人散夕阳间。", 
            "苇苗沿路清于水，一夜诗心到浒关。"
        ], 
        "title": "南游杂诗七首（选一）", 
        "type": "绝句", 
        "yun": "删"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "陌头芳草绿天涯，桃子新红又作花。", 
            "三月东风齐著力，不容燕子不归家。"
        ], 
        "title": "陌头", 
        "type": "绝句", 
        "yun": "麻"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "青山一线引无穷，旋见烟痕大野中。", 
            "急管声闻潮一派，美人名字气如虹。"
        ], 
        "title": "火车（二首） 其一", 
        "type": "绝句", 
        "yun": "东"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "雨过荷花赴上京，贫遭白眼亦人情。", 
            "尚留卧榻容酣睡，饱听黄河万古声。"
        ], 
        "title": "渡河", 
        "type": "绝句", 
        "yun": "庚"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "秋影吴兴上白团，过秦哀郢不相关。", 
            "太平宰相真无事，日写清真雅正山。"
        ], 
        "title": "题南皮相国画扇", 
        "type": "绝句", 
        "yun": "删"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "燕子衔花不取泥，玳梁今夜失双栖。", 
            "东风漫长青青草，留得春痕印马蹄。"
        ], 
        "title": "纪别", 
        "type": "绝句", 
        "yun": "齐"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "草绿新晴试马牙，湖边水气一村蛙。", 
            "此行真入参寥句，五月临平看藕花。"
        ], 
        "title": "临平道中", 
        "type": "绝句", 
        "yun": "麻"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "居庸关外望飞鹰，落日青山路一绳。", 
            "队队驼铃亡国恨，了无人问十三陵。"
        ], 
        "title": "车行", 
        "type": "绝句", 
        "yun": "蒸"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "芦叶西风响夜滩，沙中偶语雁知寒。", 
            "孤悬万古青天月，只有渔人江上看。"
        ], 
        "title": "牛渚", 
        "type": "绝句", 
        "yun": "寒"
    }, 
    {
        "author": "赵熙", 
        "era": "清", 
        "subtype": "七言绝句", 
        "text": [
            "大江流不动烟鬟，吴楚江声落照间。", 
            "一剑雄心今老去，西风吹瘦小孤山。"
        ], 
        "title": "小孤山二首（选一）", 
        "type": "绝句", 
        "yun": "删"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "出郭二十里，入山千万重。", 
            "遥寻瀑布水，忽听松林钟。", 
            "石涸樵生路，云开雁过峰。", 
            "传闻葛由侣，于此伏虬龙。"
        ], 
        "title": "龙门峡道中", 
        "type": "律诗", 
        "yun": "冬"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "孤棹自天落，峡门江浩然。", 
            "雄心生八表，大势别全川。", 
            "野雁知春气，江鱼卖酒船。", 
            "万山如万马，勒足不能前。"
        ], 
        "title": "出峡", 
        "type": "律诗", 
        "yun": "先"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "六一还朝后，千秋几客来。", 
            "为名贪古迹，出众喜高台。", 
            "日月秦灰迥，江山楚望开。", 
            "论兵披史牒，苦战历群才。"
        ], 
        "title": "东山寺", 
        "type": "律诗", 
        "yun": "灰"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "杨柳飞花日，行人发武昌。", 
            "君门犹万里，春雁极三湘。", 
            "竞夜风雷动，沿流楚火长。", 
            "江村好烟竹，潮落倍思乡。"
        ], 
        "title": "楚江舟中", 
        "type": "律诗", 
        "yun": "阳"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "江水日滔滔，镵天石骨高。", 
            "森森数乔木，凝望似秋毫。", 
            "老树摩孤鹘，深根压六鳌。", 
            "如君真健者，独立在风涛。"
        ], 
        "title": "小孤山", 
        "type": "律诗", 
        "yun": "豪"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "飞辔策天吴，燕齐控地图。", 
            "势驱千弩下，天黑一星无。", 
            "荠影浮初日，人烟出大沽。", 
            "竟辞家万里，沧海照头颅。"
        ], 
        "title": "晓至大沽", 
        "type": "律诗", 
        "yun": "虞"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "楚国伤心地，归州阴雨时。", 
            "徘徊江上宅，犹傍屈原祠。", 
            "海气长鲸恶，秋风山鬼悲。", 
            "萧萧猿貁作，摇落极荒陂。"
        ], 
        "title": "宋玉宅", 
        "type": "律诗", 
        "yun": "支"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "到此忽无际，茫然生我悲。", 
            "高空不可到，云气尔何知。", 
            "万象随风灭，孤岚度栈危。", 
            "来时万松枥，真在下方吹。"
        ], 
        "title": "上山二首（选一）", 
        "type": "律诗", 
        "yun": "支"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "昨夜北峰寺，雪声如玉砂。", 
            "朝看大云壑，处处生红霞。", 
            "一自李仙去，千年山月斜。", 
            "空馀白蝙蝠，飞上桫椤花。"
        ], 
        "title": "桫椤坪望大小云壑", 
        "type": "律诗", 
        "yun": "麻"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "天地此空亭，江声万古听。", 
            "人烟一城白，山色大峨青。", 
            "鸟路凭高阔，渔歌杂醉醒。", 
            "寒钟佛崖碧，秋雁落沙汀。"
        ], 
        "title": "清音亭", 
        "type": "律诗", 
        "yun": "青"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "古寺凭江郭，高楼感众阴。", 
            "时危万里仄，思苦百年深。", 
            "半醉天难问，多材陆岂沉。", 
            "迢迢独行者，珍重吕粱心。"
        ], 
        "title": "澈庵招游北楼二首（选一）", 
        "type": "律诗", 
        "yun": "侵"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "江上玉津阁，岿然高百层。", 
            "十年存旧梦，六月对孤灯。", 
            "学道宦情减，吟诗秋气增。", 
            "思君若巴水，日夜向涪陵。"
        ], 
        "title": "夜坐怀诗舲师涪州", 
        "type": "律诗", 
        "yun": "蒸"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "江水去汤汤，美人天一方。", 
            "云随秋色至，雨阻乱山凉。", 
            "海国亲心远，津门客路长。", 
            "愁霖感今夜，魂梦到君旁。"
        ], 
        "title": "夜雨望孝怀", 
        "type": "律诗", 
        "yun": "阳"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "全川争一峡，风力聚夔州。", 
            "八阵平沙没，重关万古愁。", 
            "江心盘皂鸟，石角怒苍虬。", 
            "此地穷天险，荒寒白帝秋。"
        ], 
        "title": "夔州", 
        "type": "律诗", 
        "yun": "尤"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "细雨欲成雪，青枫江上祠。", 
            "美人犹有恨，宋玉独承师。", 
            "秀气空山掩，荒城异代悲。", 
            "滩声如梦里，言折楚江蓠。"
        ], 
        "title": "屈原祠", 
        "type": "律诗", 
        "yun": "支"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "此夜滩声里，谁能不黯然。", 
            "月斜巴国远，枫老屈祠边。", 
            "世乱无长策，山深窘百年。", 
            "归鸿意何极，送客楚江天。"
        ], 
        "title": "滩夜", 
        "type": "律诗", 
        "yun": "先"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "上峡又三日，前山知万州。", 
            "日长欹枕过，年老读书愁。", 
            "滩石嵌鼋背，人烟辨马头。", 
            "晚天孤雁雨，重轸故园秋。"
        ], 
        "title": "万县", 
        "type": "律诗", 
        "yun": "尤"
    }, 
    {
        "author": "赵熙", 
        "era": "清", 
        "subtype": "五言律诗", 
        "text": [
            "禹域此桥壮，黄河争怒涛。", 
            "风沙千里曲，灯火一虹高。", 
            "大势中州变，论功举国劳。", 
            "凭栏知铁用，今古事滔滔。"
        ], 
        "title": "黄河桥", 
        "type": "律诗", 
        "yun": "豪"
    }
]