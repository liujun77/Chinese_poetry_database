[
    {
        "author": "耶律铸", 
        "era": "元", 
        "subtype": null, 
        "text": [
            "四海承风著国华，更无龙虎缦纷拿。", 
            "际天所覆人閒地，今日都须是一家。"
        ], 
        "title": "凯乐歌词曲九首 其九 著国华", 
        "type": "乐府曲辞", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "神策霆声振九区，纵兵雷合战卢胊。", 
            "竞将蔽野冲云陈，只片时閒埽地无。"
        ], 
        "title": "后凯歌词九首 其一 战卢胊", 
        "type": "乐府曲辞", 
        "yun": "虞"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "云屯区脱会天兵，云动龙趋从北平。", 
            "驰驱日逐飞龙陈，夜薄花门偃月营。"
        ], 
        "title": "后凯歌词九首 其二 区脱", 
        "type": "乐府曲辞", 
        "yun": "庚"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "蚁扰蜂喧笑骑过，鼓儳争自落长河。", 
            "人人斗说空鞍马，不似今番数最多。"
        ], 
        "title": "后凯歌词九首 其三 克夷门", 
        "type": "乐府曲辞", 
        "yun": "歌"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "骈驰追锐翼摧锋，枭獍窠巢一夜空。", 
            "光射铁衣寒透彻，冷风如箭月如弓。"
        ], 
        "title": "后凯歌词九首 其四 高阙", 
        "type": "乐府曲辞", 
        "yun": "东"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "羽檄交驰召虎贲，期门受战已黄昏。", 
            "信剪黥鲵知有处，山川争震荡乾坤。"
        ], 
        "title": "后凯歌词九首 其五 战焉支", 
        "type": "乐府曲辞", 
        "yun": "元"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "鼓噪欢山撼涿邪，飞龙㢋翼掩螣蛇。", 
            "露营罢缭神锋弩，云陈犹轰霹雳车。"
        ], 
        "title": "后凯歌词九首 其六 涿邪山", 
        "type": "乐府曲辞", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "寄重旌分阃外忧，顺时驱率万貔貅。", 
            "回临金满城边日，奄夺蒲昌海气秋。"
        ], 
        "title": "后凯歌词九首 其七 金满城", 
        "type": "乐府曲辞", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "旁张虎翼搀风陈，直突龙城袭雪山。", 
            "连夜可侦金水道，防秋岂在玉门关。"
        ], 
        "title": "后凯歌词九首 其八 金水道", 
        "type": "乐府曲辞", 
        "yun": "删"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "横车组练似春花，来自天涯与海涯。", 
            "说道埽除氛祲了，凯还歌奏到京华。"
        ], 
        "title": "后凯歌词九首 其九 京华", 
        "type": "乐府曲辞", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "揖让跻龙历，讴歌适凤符。", 
            "凿空十万里，攘地几千都。"
        ], 
        "title": "德胜乐二首 其一", 
        "type": "乐府曲辞", 
        "yun": "虞"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "神断光宏业，天威震八区。", 
            "控弦三百万，自号感恩都。"
        ], 
        "title": "德胜乐二首 其二", 
        "type": "乐府曲辞", 
        "yun": "虞"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "结陈背南河，指顾望城北。", 
            "冠军申号令，谓彼是劲敌。", 
            "今朝一战在，有国与无国。", 
            "但得社稷存，此命不足惜。", 
            "风云为动色，士卒为感激。", 
            "奇正遽雷合，横冲奋霆击。", 
            "雌雄势未决，忽忽日将匿。", 
            "以剑指羲和，挥戈呼天日。", 
            "天地有情时，敢乞饶一掷。", 
            "貔虎张空弮，搏战到昏黑。", 
            "忽焉如海泄，声震裂区域。", 
            "对面不见人，何许不追袭。", 
            "平明案战所，涧壑尽平碛。", 
            "毕贺雪前耻，有力于王室。", 
            "拜诏未央宫，哀恳辞封邑。", 
            "五湖旧烟景，先师有遗迹。"
        ], 
        "title": "古战城南", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "大夏王庭前纳款，大秦归义继来降。", 
            "舞鸾歌凤音相和，未许天山数帝江。"
        ], 
        "title": "骑吹曲辞九首 其一 金奏", 
        "type": "乐府曲辞", 
        "yun": "江"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "燕巢飞幕负恩私，远近嚣然共一辞。", 
            "烈圣玉音明在耳，敢忘龙道请降时。"
        ], 
        "title": "骑吹曲辞九首 其二 玉音", 
        "type": "乐府曲辞", 
        "yun": "支"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "前骑传声掩白霞，后军犹未过乌沙。", 
            "势须贵合为猿臂，相制尤当似犬牙。"
        ], 
        "title": "骑吹曲辞九首 其三 白霞", 
        "type": "乐府曲辞", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "毳幕云罗寒露野，羽旄星属眩雷乡。", 
            "悔将觇望风尘眼，不为长观日月光。"
        ], 
        "title": "骑吹曲辞九首 其四 眩雷", 
        "type": "乐府曲辞", 
        "yun": "阳"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "逻骑纷纷与寇军，递相窥隙伺残昏。", 
            "忆曾延敌临高阙，示敛疑兵突塞门。"
        ], 
        "title": "骑吹曲辞九首 其五 塞门", 
        "type": "乐府曲辞", 
        "yun": "元"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "望风降附祈为地，披露精诚示所天。", 
            "若非上将龙旂下，会是中军虎帐前。"
        ], 
        "title": "骑吹曲辞九首 其六 受降山", 
        "type": "乐府曲辞", 
        "yun": "先"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "祇须尽敌巡乌水，未可移屯过凤林。", 
            "切索更虞蜂虿毒，恐还争纵虎狼心。"
        ], 
        "title": "骑吹曲辞九首 其七 凤林关", 
        "type": "乐府曲辞", 
        "yun": "侵"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "留犁可要教挠酒，径路何为更契金。", 
            "事岂出人明算外，慕容虚美漫薰心。"
        ], 
        "title": "骑吹曲辞九首 其八 司约", 
        "type": "乐府曲辞", 
        "yun": "侵"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "虽许王侯复正封，养威尤可耀军容。", 
            "渔阳马厌银山草，鸡鹿屯营铁堠峰。"
        ], 
        "title": "骑吹曲辞九首 其九 军容", 
        "type": "乐府曲辞", 
        "yun": "冬"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "自来古战场，多在长城南，少在长城北。", 
            "茫茫白骨甸，如何直接黄龙碛。", 
            "或云自从汉武开西域，耗折十万众，博得善马数十匹。", 
            "奋军势务鏖击往来谁，洗兵赤河水犹赤。", 
            "终弃轮台地，其地于中国。", 
            "失之且何损，得之本无益。", 
            "历计其所得，皆不偿所失。", 
            "虽下哀痛诏，追悔将何及。", 
            "此是万万古，华夏覆车辙。", 
            "底事夤缘其轨迄季唐，竞喜边功好大矜英哲。", 
            "明皇不虑渔阳厄，万里孤军征碎叶。", 
            "只轮曾不返，得无五情热。", 
            "暴殄生灵涂草莽，忍徇虚名为盛烈。", 
            "君不见世间人心固结，是谓帝王真统业。", 
            "君不闻四海内有美谈，至元天子平江南，何曾漂杵与溺骖。", 
            "圣人有金城，贵谋贱战，不战屈人兵。"
        ], 
        "title": "战城南", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "交锋接矢无虚月，按甲休兵定几时。", 
            "计日必须闻吉语，敢先期献凯歌辞。"
        ], 
        "title": "后骑吹曲词九首 其一 吉语", 
        "type": "乐府曲辞", 
        "yun": "支"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "黄花堆上冷云閒，犷骑雷奔去又还。", 
            "说敌纷争自相溃，回戈霆斗过金山。"
        ], 
        "title": "后骑吹曲词九首 其二 金山", 
        "type": "乐府曲辞", 
        "yun": "删"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "曜我皇威下帝台，灵旂直傃北庭开。", 
            "定应六出奇寒雪，瀚海阴风结陈来。"
        ], 
        "title": "后骑吹曲词九首 其三 天山", 
        "type": "乐府曲辞", 
        "yun": "灰"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "陈兵阔里黄芦淀，转战斜车白草𡹬。", 
            "飞骑星驰穿处月，追亡逐北入沙陀。"
        ], 
        "title": "后骑吹曲词九首 其四 处月", 
        "type": "乐府曲辞", 
        "yun": "歌"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "贝冑星离争射日，蜂旗云合迥生风。", 
            "雷驰霆击相纷薄，独乐河边水草中。"
        ], 
        "title": "后骑吹曲词九首 其五 独乐河", 
        "type": "乐府曲辞", 
        "yun": "东"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "熊罴此去从天定，枭獍当来自不周。", 
            "清一八纮天意在，已教克复了神州。"
        ], 
        "title": "后骑吹曲词九首 其六 不周", 
        "type": "乐府曲辞", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "磨崖金字昆崙颂，勒石银书逻逤铭。", 
            "且述要知方略在，圣人不战屈人兵。"
        ], 
        "title": "后骑吹曲词九首 其八 逻逤", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "柔服禺强总四溟，神开宝历见时清。", 
            "夜陪万国升平望，蹈咏清风播颂声。"
        ], 
        "title": "后骑吹曲词九首 其九 柔服", 
        "type": "乐府曲辞", 
        "yun": "庚"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "五凤声腾白日光，牧野昏荒惨无色。", 
            "精诚感激致师人，叱咤雷霆觉天窄。"
        ], 
        "title": "结袜子二首 其一 前结袜子", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "未应一吐明月珠，便欲延光万千载。", 
            "诸吞枭獍剪鲸鲵，直蹴昆崙过西海。"
        ], 
        "title": "结袜子二首 其二 后结袜子", 
        "type": "乐府曲辞", 
        "yun": "贿"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "𩥮骑生马射雕儿，恰似征西小月氏。", 
            "笑说汉家将野战，得非是我受降时。"
        ], 
        "title": "前突厥三台 其一", 
        "type": "乐府曲辞", 
        "yun": "支"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "雁门关北分降地，马邑山南已拜旗。", 
            "尽道汉家无顾藉，锦帆终不有迥期。"
        ], 
        "title": "前突厥三台 其二", 
        "type": "乐府曲辞", 
        "yun": "支"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "金天老文康，平居隘神州。", 
            "金丹清真仙，相将汗漫游。", 
            "同流六合栖迟七丘，涉历八表盘桓十洲。", 
            "鹏其化，龙其变。", 
            "地轴为之回其运，天轮为之平其转。", 
            "日域为其上阳宫，月窟为其清凉殿。", 
            "鸑鷟是家鸡，狻猊是家犬。", 
            "真乐万春为局促，待把三光更舒展。", 
            "非圣不足知，天长将地远。", 
            "扶桑有时枯，蒙汜有时竭。", 
            "南山有时摧，钧天有时阕。", 
            "殊度仙曲拟进帝阙，九成玄云六变绛雪。", 
            "五色成文而不乱度，可插振芳声腾浩劫。", 
            "上天下地惟康老，毕竟谁能知岁月。", 
            "玄都仙伯，太山老叟，延致异鸟，名曰希有。", 
            "一翼左覆东王公，一翼右覆西王母。", 
            "得人备羽驾，故能出入游造化，逍遥巡宇宙。", 
            "感麟凤，在郊薮，至道之国常为称首。", 
            "骤来辙敢恋月明，表其老耋知去就。", 
            "拥仙仗，携仙友。", 
            "褒拜圣君奉神祝，凤箫在前鼍鼓在后。", 
            "玉笙在左，锦瑟在右。", 
            "作天乐，献天授。", 
            "若鸾自歌凤自舞，焚返魂香顶玉斗。", 
            "健舞起自补天年，浩歌发自谈天口。", 
            "仍倚凤台曲，凤凰和九奏。", 
            "南极老人称觞北斗挹酌天酒，愿与九州四海同上千万岁寿。"
        ], 
        "title": "上云乐", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "陈云寒压渭桥低，四野惊雷殷鼓鼙。", 
            "约定引还云骑去，一时争喷北风嘶。"
        ], 
        "title": "后突厥三台 其一", 
        "type": "乐府曲辞", 
        "yun": "齐"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "貔虎扬威指顾閒，先声已碎玉门关。", 
            "向来香史情何在，已说元戎逼铁山。"
        ], 
        "title": "后突厥三台 其二", 
        "type": "乐府曲辞", 
        "yun": "删"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "是处声歌席，一一凝尘埃。", 
            "羞掩合欢帐，独烛夜明苔。", 
            "徙倚立中庭，候虫一何哀。", 
            "满天秋色里，雁过黄金台。", 
            "所愿随清风，明月入君怀。", 
            "中心有劳结，期以向时开。", 
            "颓想就珍簟，远出绕兰阶。", 
            "美人来几时，知人起夜来。"
        ], 
        "title": "夜起来", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "热海气蒸为喜雨，冻城寒结就愁阴。", 
            "中心甚欲期真宰，教使人知造物心。"
        ], 
        "title": "婆罗门六首 其一", 
        "type": "乐府曲辞", 
        "yun": "侵"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "雪海迤延穷地界，雪山迢递际天涯。", 
            "但为日月光临处，终不曾偏照一家。"
        ], 
        "title": "婆罗门六首 其二", 
        "type": "乐府曲辞", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "青岭亘如颓碧落，赤河长似浸红霞。", 
            "是天柱折天倾处，龙战重渊尚攫拿。"
        ], 
        "title": "婆罗门六首 其三", 
        "type": "乐府曲辞", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "黄草泊围青草甸，白杨河绕绿杨堤。", 
            "依然名是参天道，谁使唯闻战马嘶。"
        ], 
        "title": "婆罗门六首 其四", 
        "type": "乐府曲辞", 
        "yun": "齐"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "弓月山风长似箭，烛龙军火乱如星。", 
            "祇除尽挽天河水，可洗兵尘战地腥。"
        ], 
        "title": "婆罗门六首 其五", 
        "type": "乐府曲辞", 
        "yun": "青"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "黑水且谁为翠水，白山元自是冰山。", 
            "得非烟容乘龙火，为煽洪炉到世间。"
        ], 
        "title": "婆罗门六首 其六", 
        "type": "乐府曲辞", 
        "yun": "删"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "荷盘承露珠，何时成夜光。", 
            "荷盖承日华，何地得清凉。", 
            "虽曰是荷衣，且难作霓裳。", 
            "虽曰是荷杯，长难酌酒浆。", 
            "欲以荷作钿，不可饰时妆。", 
            "欲以荷为钱，不可博明珰。", 
            "拟荷如宝镜，不能照胆知肝肠。", 
            "拟荷如纨扇，不能鲜洁如雪霜。", 
            "其茎有轻丝，难织锦流黄。", 
            "其气有微馨，难剂水沈香。", 
            "有名无实不足取，似是而非良可伤。", 
            "流萤将拟流火乌，亦与姬发呈休祥。"
        ], 
        "title": "采荷调", 
        "type": "乐府曲辞", 
        "yun": "阳"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "春风吹绣陌，花满帝乡树。", 
            "绿柳袅芳烟，细雨黄金缕。", 
            "分明须尽是，引荡人心处。", 
            "车马往来尘，尽结成红雾。", 
            "楼上琵琶声，倚歌临大路。", 
            "郑重且休教，放得春回去。"
        ], 
        "title": "大道曲", 
        "type": "乐府曲辞", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "濯缨与濯足，应欲任其真。", 
            "沐芳及浴兰，应务洁其身。", 
            "难洗耳中事，易洗心上尘。", 
            "世閒原有耳，常是洗心人。"
        ], 
        "title": "沐浴子", 
        "type": "乐府曲辞", 
        "yun": "真"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "一行杵后一行锥，只是嫌虚恨役迟。", 
            "谁谓筑城坚不得，坚城岂在隐金椎。"
        ], 
        "title": "筑城曲", 
        "type": "乐府曲辞", 
        "yun": "支"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "玉华仙咏玉华盐，爱玉华盐分外甜。", 
            "但是梨花春在处，不消重设却寒帘。"
        ], 
        "title": "玉华盐三首 其一", 
        "type": "乐府曲辞", 
        "yun": "盐"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "玉妃隐映水晶帘，相与天花舞画檐。", 
            "玉洁冰清诚可爱，不应仍更有人嫌。"
        ], 
        "title": "玉华盐三首 其二", 
        "type": "乐府曲辞", 
        "yun": "盐"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "瑞雪香融注玉蟾，羡谁家醉捲珠帘。", 
            "风流柳絮因风起，只谢娘宜唱是盐。"
        ], 
        "title": "玉华盐三首 其三", 
        "type": "乐府曲辞", 
        "yun": "盐"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "独坐看黄庭。", 
            "始觉身心内外明。", 
            "莹静不交尘事恼，心澄。", 
            "固养灵源彻底清。", 
            "轻泛雪花烹。", 
            "寰宇空浮瑞气生。", 
            "云绽霜天明月照，相迎。", 
            "一颗灵砂逆上行。"
        ], 
        "title": "南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "潇洒古音庭。", 
            "独坐榰颐看道经。", 
            "玄览涤除尘事冗，安宁。", 
            "一洗机心耳目醒。", 
            "恬淡冷清清。", 
            "一炷名香满院馨。", 
            "门外不知谁到此，珰玎。", 
            "风顺微闻玉佩声。"
        ], 
        "title": "南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "咄这丑形骸。", 
            "臭秽蛆虫塞满怀。", 
            "地水火风虚积聚，沉埋。", 
            "类我平生惹祸灾。", 
            "欲免死生催。", 
            "莫执凡躯作圣胎。", 
            "保炼琅膏凝结处，成胚。", 
            "沐浴婴儿坐宝台。"
        ], 
        "title": "南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "大道本无为。", 
            "内外恬然处妙机。", 
            "寂静清虚真有味，扬眉。", 
            "冷淡灵光处处辉。", 
            "绰约好容仪。", 
            "坐卧行居左右随。", 
            "翼御中天成玉象，无疑。", 
            "位列南宫现紫微。"
        ], 
        "title": "南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "祖道密相传。", 
            "得兔亡蹄守自然。", 
            "眼界宽舒明太易，纯乾。", 
            "日灿精华物自鲜。", 
            "恍惚遍三千。", 
            "预觉陵溪任变迁。", 
            "海底浪翻龙出水，冲玄。", 
            "迸彩神光上九天。"
        ], 
        "title": "南乡子", 
        "type": "词", 
        "yun": "先"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "易遘自然轩。", 
            "轩外清华混物鲜。", 
            "秀岭连云飞宇角，灵泉。", 
            "柳岸烟波接远川。", 
            "德士隐幽玄。", 
            "玄览涤除物自捐。", 
            "内适虚坛真有趣，龙涎。", 
            "宝篆轻浮弄素弦。"
        ], 
        "title": "南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "祖道暗相传。", 
            "始信宗风合自然。", 
            "动静有无宾主穆，坤乾。", 
            "上下周流日月鲜。", 
            "光奕满三千。", 
            "透骨灵华永不迁。", 
            "空里结成真玉象，升天。", 
            "宝易童儿执素玄。"
        ], 
        "title": "南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "假里寻真真本别。", 
            "慧照寥天彻。", 
            "莹日晶空灵光摄。", 
            "印碧落，凝翠色。", 
            "达此心开通妙诀。", 
            "物我俱休歇。", 
            "无了了时离生灭。", 
            "应别有，长天月。"
        ], 
        "title": "四犯令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "一点皎然冰玉洁。", 
            "浩劫无生灭。", 
            "跨古腾今无暂歇。", 
            "遍极目，真空摄。", 
            "此法方知通妙诀。", 
            "玄理人难别。", 
            "两路曹溪分关节。", 
            "映水照，天空月。"
        ], 
        "title": "四犯令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "故友全无一信。", 
            "独坐古岩谁问。", 
            "回首返江乡，散瑞漂萍相近。", 
            "愁恨。", 
            "愁恨。", 
            "一叶风帆轻送。"
        ], 
        "title": "如梦令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "慷慨男儿洁列。", 
            "除此一无分别。", 
            "孤月镇长圆，混入碧潭澄彻。", 
            "凝结。", 
            "凝结。", 
            "清胜玉壶冰雪。"
        ], 
        "title": "如梦令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "愁以碧溪南岸。", 
            "流水落花无限。", 
            "回首带晴烟，道侣看看不见。", 
            "长叹。", 
            "长叹。", 
            "一叶风舟轻泛。"
        ], 
        "title": "如梦令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "地水火风四大。", 
            "为你百端为害。", 
            "逐便各别离，遣我法身轻快。", 
            "自在。", 
            "自在。", 
            "摄化超灵三界。"
        ], 
        "title": "如梦令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "斗柄指回一性，璇玑斡转双关。", 
            "滔天洪浪雪华翻。", 
            "中秋夜，江月晃重山。", 
            "独步上星坛。", 
            "剑光横宇角，逼人寒。", 
            "五灵仙子抱青鸾。", 
            "飞入华胥阆苑。"
        ], 
        "title": "江月晃重山", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "丹华虚托假形骸。", 
            "久沈埋。", 
            "惹非灾。", 
            "冗冗蜉蝣，都被死生催。", 
            "顿觉悟知亡彼我，任空色，眼中来。", 
            "海底金乌初出现，碧天开。", 
            "绝纤埃。", 
            "密布天光，光奕面前回。", 
            "交灿瑞童颜胜玉，似雪映。", 
            "一枝梅。"
        ], 
        "title": "江城子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "弃凡情，归真理。", 
            "击双关、玄门高启。", 
            "吐神光、射透帘帏，现灵阳休体。", 
            "金乌精，玉兔髓。", 
            "晃乾坤、清华光炜。", 
            "红窗迥，炳耀圆明，照逢壶彻底。"
        ], 
        "title": "红窗迥", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "天地玄黄。", 
            "率化无疆。", 
            "太虚高、日月飞扬。", 
            "龙磨星斗，凤炽玄网。", 
            "见海神潮，江神会，谷神张。", 
            "焕焕煌煌。", 
            "照耀十方。", 
            "混三宫、一派流阳。", 
            "不离日用，目下承当。", 
            "渐返真空，归真正，得真常。"
        ], 
        "title": "行香子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "寂静茅庵潇洒，危峰密锁烟霞。", 
            "朝阳轩外一枝斜。", 
            "待客清茶淡话。", 
            "默坐翛然净洁，不占半点尘沙。", 
            "冰台心似白莲花。", 
            "长在西江月下。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "尽被家缘担阁，都因业障兰遮。", 
            "离微孰举正兼邪。", 
            "背了灵尝道话。", 
            "云绽家家儿月。", 
            "时来处处开花。", 
            "睛童深入翠烟霞。", 
            "引至长春不夜。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "不在瞻星礼月，何须诵戒看经。", 
            "今朝与汝付叮咛。", 
            "生死须凭性命。", 
            "道启遍知无上，神通法界圆明。", 
            "不劳作用自功成。", 
            "志在无为清净。"
        ], 
        "title": "西江月", 
        "type": "词", 
        "yun": null
    }, 
    {
        "author": "耶律柳溪", 
        "era": "元", 
        "subtype": null, 
        "text": [
            "角端呈瑞移御营，扼亢问罪西域平。"
        ], 
        "title": "句", 
        "type": "句", 
        "yun": null
    }, 
    {
        "author": "耶律季天", 
        "era": "元", 
        "subtype": null, 
        "text": [
            "梦蝶岂知真是蝶，骑牛何必更寻牛。"
        ], 
        "title": "句", 
        "type": "句", 
        "yun": "尤"
    }, 
    {
        "author": "耶律柳溪", 
        "era": "元", 
        "subtype": "七言律诗", 
        "text": [
            "体出并州性自刚，箧中依约冷光芒。", 
            "双环对曲蜂腰细，叠刃齐开燕尾张。", 
            "惯爱分花沾雨露，偏憎裁锦破鸳鸯。", 
            "可怜戍妇寒窗下，一剪边衣一断肠。"
        ], 
        "title": "剪子", 
        "type": "律诗", 
        "yun": "阳"
    }, 
    {
        "author": "耶律夫人", 
        "era": "元", 
        "subtype": null, 
        "text": [
            "挑灯教子哦新句，冷淡生涯乐有馀。"
        ], 
        "title": "句", 
        "type": "句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "恨凝积。", 
            "佳人薄命尤堪惜。", 
            "尤堪惜。", 
            "事如春梦，了无遗迹。", 
            "人生适意无南北。", 
            "相逢何必曾相识。", 
            "曾相识。", 
            "恍疑犹览，内家园籍。"
        ], 
        "title": "忆秦娥 赠前朝宫人琵琶色兰兰", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "匹马赴严宸。", 
            "将谓青云上致身。", 
            "不是男儿容易事，风尘。", 
            "水远山长愁杀人。", 
            "离别若为情。", 
            "雪暗西山泪满巾。", 
            "还忆夜来分手处，天津。", 
            "桃李无言各自春。"
        ], 
        "title": "南乡子 送人北行入燕作", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "酒阵诗坛，征兵命将，得无倾动华筵。", 
            "拟勤春事，还自要相先。", 
            "天地元如逆旅，应自愧、不驻流年。", 
            "凭谁问，姮娥心事，何惜月长圆。", 
            "西园张乐地，献歌呈舞，燕扰莺喧。", 
            "尽未妨颓玉，锦瑟旁边。", 
            "脱落尘凡健笔，终不负、兴染芳烟。", 
            "欢缘在，判家视草，仍是玉堂仙。"
        ], 
        "title": "满庭芳 西园席间用人韵", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "皇都门外，玄都观里。", 
            "露井树傍歌意，先生凭恁作生涯，只嘲柳嘲桃嘲李。", 
            "酒龙歌凤，莫相回避。", 
            "就取逢场戏。", 
            "且听人劝要推移，更宜笑宜狂宜醉。"
        ], 
        "title": "鹊桥仙 阆州得稼轩乐府全集有西江月而今何事最相宜宜醉宜閒宜睡或曰不若道宜笑宜狂宜醉请足成之", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "扣声寂寞播阳春。", 
            "看流水混行云。", 
            "大雅扶轮。", 
            "忍颜继、齐梁后尘。", 
            "清风明月，四时长在，光景自长新。", 
            "不见谪仙人。", 
            "更何处、乘槎问津。"
        ], 
        "title": "太常引 题李隐君文集", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "隔江谁唱后庭花。", 
            "烟淡月笼纱。", 
            "水云凝恨，锦帆何事，也到天涯。", 
            "寄声衰柳将烟草，且莫怨年华。", 
            "东君也是，世閒行客，知过谁家。"
        ], 
        "title": "眼儿媚 醴泉和高斋过炀帝故宫", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "花枝临太液，解语入温柔。", 
            "衒桂窟低迷，天香飘荡，倒影迟留。", 
            "须知画图难足，更青山环抱帝王州。", 
            "凤吹绕瀛洲。", 
            "记水浅蓬莱，尘扬沧海，一醉都休。", 
            "华胥梦，虽无迹，甚鼎湖、龙去水空流。", 
            "青鸟不来难问，玉妃几度仙游。"
        ], 
        "title": "木兰花慢 丙戌岁游永安故宫遍览太液池莲瀛桂窟殿天香阁同坐中诸客感而赋此", 
        "type": "词", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "鸣珂绣毂，锦带吴钩。", 
            "曾雅称、量金结胜游。", 
            "信人间无点事、可挂心头。", 
            "须知，不待把闲情酿做闲愁。", 
            "只恐落高人第二筹。", 
            "歌云容裔，梦雨迟留。", 
            "殢惯振芳尘，不夜楼。", 
            "光饰仙春盛迹，点化温柔。", 
            "索教颓纵惜花人，标榜风流。", 
            "快入醉乡来，刘醉侯。"
        ], 
        "title": "六国朝令 家园席间作", 
        "type": "古风", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "黄鹄巢高林，鼋鼍穴深渊。", 
            "且各独抽宿，人独胡不然。", 
            "释耕于陇上，妻子耘其前。", 
            "人笑苦畎亩，何以遗子孙。", 
            "聊以一二答，不可求备论。", 
            "人皆遗以危，我独遗以安。", 
            "春风吹布袖，云满鹿门山。"
        ], 
        "title": "古意", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "绛节拥红云，凤吹随鸾扇。", 
            "游历万华宫，转宴诸仙殿。", 
            "金母愿接欢，玉真求识面。", 
            "为我问时人，谁曾是媒援。", 
            "高蹈步天衢，真游不知倦。", 
            "又遇西王母，屡会瑶池宴。", 
            "前后三千年，蟠桃开一遍。", 
            "为我问群仙，几见春风面。"
        ], 
        "title": "游仙", 
        "type": "古风", 
        "yun": "霰"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "真游挟飞仙，悬居何缥缈。", 
            "琪树不知秋，玉庭长似晓。", 
            "碧落无纤翳，天衢净如埽。", 
            "底许吟真声，仙韶动云表。", 
            "容与太素域，时复随青鸟。", 
            "朝游阆风苑，夕宴蓬莱岛。", 
            "昌城玉蕊花，昆墟玉红草。", 
            "可醉亦可玩，堪期后天老。"
        ], 
        "title": "真游挟飞仙", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "九色夜明珠，岂不有光彩。", 
            "终惜暗投人，含情欲谁待。", 
            "不惜珊瑚鞭，为君策驽骀。", 
            "此意竟何如，将可问真宰。"
        ], 
        "title": "问真宰", 
        "type": "古风", 
        "yun": "贿"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "虹光回曲绕，似令殊有待。", 
            "延留五色节，俄轸九华盖。", 
            "泰山是邱垤，黄虹细如带。", 
            "且昔欲谁知，游心在天外。"
        ], 
        "title": "小垂虹", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "日月会龙𧱓，三农能事休。", 
            "犁杖倚空室，霜林卧羸牛。", 
            "十二三年閒，不如今岁秋。", 
            "田翁复何事，终不信眉头。", 
            "云以县官令，税租俱见收。", 
            "赤穷固有命，白著非自由。", 
            "又云有飞诏，少壮不一留。", 
            "半凿通济渠，半构迷藏楼。", 
            "言罢长叹息，涕泪交横流。", 
            "出门竟无语，回首漫夷犹。"
        ], 
        "title": "随堤田家行", 
        "type": "古风", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "云山千万里，驰驿来帝阙。", 
            "君自到和林，寓居四踰月。", 
            "客中太寂寞，齑盐事孤洁。", 
            "锦衣归故里，薄官试盐铁。", 
            "匹马送君归，关山正黄叶。", 
            "征鸿声凄凄，悲笳鸣咽咽。", 
            "回首南州道，行人愁欲绝。", 
            "龙庭八月初，西风吹寒雪。", 
            "之子到甘棠，黄菊重阳节。", 
            "信笔作此诗，赠子以为别。"
        ], 
        "title": "送胡寿卿南归", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "拊节遏行云，浩歌山色里。", 
            "落絮积晴雪，东风吹不起。", 
            "远道趋鹏程，相思若为己。", 
            "揽辔入长烟，孤吟送春水。"
        ], 
        "title": "送润甫行（得水字）", 
        "type": "古风", 
        "yun": "纸"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "去年来帝阙，篱客正黄菊。", 
            "今年还燕然，春光明远目。", 
            "再三挽不留，归心何太速。", 
            "回首落花多，满川红簌簌。", 
            "驰驱万里程，阿谁慰幽独。", 
            "寂寂寒山行，寂寂寒山宿。", 
            "啼鸟几声迟，淡烟芳草绿。", 
            "东风千里人，明月半轩竹。", 
            "汉苑穴狐兔，姑苏走麋鹿。", 
            "功名半纸薄，兴亡等棋局。", 
            "可笑百年身，黄粱犹未熟。", 
            "不发离别叹，不唱阳关曲。", 
            "桃李醉逢场，夕阳倒船玉。"
        ], 
        "title": "送友人还燕然", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "劲节淩云汉，沈沈翠如束。", 
            "春静锁窗深，惊风碎寒玉。", 
            "联声金凤凰，双飞夜双宿。", 
            "寂寞野桐花，年年老空谷。"
        ], 
        "title": "对竹引", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "莫持金剪刀，决绝剪流水。", 
            "莫将尺素书，慇勤托双鲤。", 
            "水岂是人情，鱼岂知人意。", 
            "鱼水自相亲，肯与人为计。"
        ], 
        "title": "剪流水", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "湖中己种藕，湖边还种柳。", 
            "柳丝与藕丝，同在佳人手。", 
            "除是结同心，同心最长久。"
        ], 
        "title": "同心结", 
        "type": "古风", 
        "yun": "有"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "日月双飞翼，天地一遗卵。", 
            "无天地不卑，无日月不满。", 
            "时序相代谢，曾不偏寒暖。", 
            "昼夜互乘除，曾不有长短。", 
            "因究万物情，凝神顿舒缓。", 
            "断知春自来，何须候灰管。"
        ], 
        "title": "春自来", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "溇者沈杯杓，醇醴同一味。", 
            "狂风偃秋草，兰艾一同悴。", 
            "贤愚不同调，薰莸不同气。", 
            "如何昧去就，欲令为一致。", 
            "安得使贤愚，各分于一器。", 
            "安得使薰莸，各生于一地。", 
            "我志诚如斯，未审化工意。"
        ], 
        "title": "对酒", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "真金不死乡，真境延閒燕。", 
            "灿灿琼瑶树，朝映朝元殿。", 
            "灵景一何清，寂然闻凤啭。", 
            "但见玉阶前，游蜂弄花片。"
        ], 
        "title": "真金不死乡", 
        "type": "古风", 
        "yun": "霰"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "猎人设网罗，不挂月中兔。", 
            "岂无烹兔意，难求登月路。", 
            "月殿兔长生，人间几今古。", 
            "抱杵景徘徊，天狼空自苦。", 
            "樵者劳斧斤，不斫月中桂。", 
            "岂无薪桂思，难筹攀月计。", 
            "月殿桂长荣，人间几兴废。", 
            "倚镜影婆娑，天风摇不碎。", 
            "倾影听人歌，扬辉伴人舞。", 
            "何事在华筵，分明作宾主。", 
            "踪迹各无聊，乾坤两栖旅。", 
            "举酒寿姮娥，向人终不语。"
        ], 
        "title": "对月吟拟诸公体", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "霓裳羽衣曲，玉树后庭花。", 
            "不知相与迷春梦，绵历人閒弟几家。"
        ], 
        "title": "读新乐府", 
        "type": "古风", 
        "yun": "麻"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "六月亢旱田苗枯，自嗟自叹耕田夫。", 
            "差官咫尺征秋税，今岁田家一粒无。", 
            "饥民日日望霖雨，雨意欲成云散去。", 
            "天公胡不用老龙，年年祇被蛟螭误。"
        ], 
        "title": "苦旱叹", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "竺朝大夫哀群灵，出自大教拔幽沈。", 
            "汉明梦兆颇神异，具书梵释来千岑。", 
            "翕然风誉耸华夏，宝方精像辉云林。", 
            "传闻遗骨未灰朽，流散诸国磨古今。", 
            "朅来偶得见一齿，照座灿烂如璆琳。", 
            "当时左右广长舌，咀嚼风雷兴潮音。", 
            "烟如珠珞吐光怪，洗我旷劫尘埃襟。", 
            "目瞻顶礼固其事，岂必窣堵埋千寻。", 
            "凭君韫椟善持护，为绝阴怪窥窬心。"
        ], 
        "title": "观友人所藏佛牙", 
        "type": "古风", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "五言排律", 
        "text": [
            "春色无高下，宁分泽与邱。", 
            "世间依旧好，山外若为浮。", 
            "桃李花争拆，池塘草自抽。", 
            "绿涵峰势合，红带烧痕收。", 
            "迟日千钟酒，东风百尺楼。", 
            "夜来甘雨足，溪谷已成流。"
        ], 
        "title": "春色浮山外", 
        "type": "排律", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "城高一百尺，枉教人费力。", 
            "贼不从外来，当察城中贼。"
        ], 
        "title": "高城曲", 
        "type": "绝句", 
        "yun": "职"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "茫茫苜蓿花，落满金微道。", 
            "一千里骥足，十二閒中老。"
        ], 
        "title": "金微道", 
        "type": "绝句", 
        "yun": "皓"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "虎落入长围，期门突似飞。", 
            "乌号惊霹雳，白额藉忘归。"
        ], 
        "title": "小猎诗", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "燕南春色老，燕北草初肥。", 
            "露冷野花瘦，月明江树稀。"
        ], 
        "title": "留别赵虎岩吕龙山", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "六年风雨夜，一寸别离心。", 
            "日莫步芳草，相思尘满琴。"
        ], 
        "title": "怀赵虎岩吕龙山", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "过雁三四声，相思千万里。", 
            "策杖倚西风，行云渡秋水。"
        ], 
        "title": "怀舜钦", 
        "type": "绝句", 
        "yun": "纸"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "相去一万里，相思堪倚楼。", 
            "汉宫临薄莫，羌笛怨高秋。"
        ], 
        "title": "寄杨诚之", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "一纪不出门，三年不窥园。", 
            "有谁曾得似，高士李东轩。"
        ], 
        "title": "寄李东轩", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "去雁失归群，孤声不可闻。", 
            "一楼花外月，千里陇头云。"
        ], 
        "title": "送赵伯玉行", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "春满凤城陌，惜春人未来。", 
            "相思不可寄，何处有高台。"
        ], 
        "title": "怀高敞", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "露委花团雪，夜寒香著枝。", 
            "春风殢杨柳，祇是漫摇枝。"
        ], 
        "title": "代寄", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "怨蝶休春梦，惊乌绕夜啼。", 
            "唯应故山月，相与过辽西。"
        ], 
        "title": "代人寄远", 
        "type": "绝句", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "意妾似花枝，愿与春长在。", 
            "郎意似花阴，逐日阴移改。"
        ], 
        "title": "拟孟郊古怨", 
        "type": "绝句", 
        "yun": "贿"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "惜春惊白日，不到回心院。", 
            "合照妾情人，也逐花阴转。"
        ], 
        "title": "闺怨", 
        "type": "绝句", 
        "yun": "霰"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "丝雨笼深院，团花皱碧罗。", 
            "不怜孤枕梦，终日恋池荷。"
        ], 
        "title": "池亭睡起", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "院僻人行少，垂杨覆地丝。", 
            "阁高秋色早，山远夕阳迟。"
        ], 
        "title": "长春阁", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "万古消沈尽，浮云事几场。", 
            "酣歌颓醉玉，休得问兴亡。"
        ], 
        "title": "登广寒殿故址", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "雨馀芳草绿，石尽野塘浑。", 
            "落日一声笛，断肠人倚门。"
        ], 
        "title": "春晚", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "不堪三月尾，风雨又相和。", 
            "片片树头少，纷纷地上多。"
        ], 
        "title": "落花", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "百品消愁药，三生解语花。", 
            "一时都聚在，方外酒仙家。"
        ], 
        "title": "独醉园寓兴", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": null, 
        "text": [
            "毛君好伯仲，枉驾及东堂。", 
            "尽缚曾无笇，同行倍有光。", 
            "欲飞随燕上，未化学龙藏。", 
            "盛赐怀全璧，斯文托一芒。", 
            "姓名浑偶合，润色奈何当！", 
            "且效峨眉老，题诗西上阳。"
        ], 
        "title": "和谢友人惠范君用笔", 
        "type": "古风", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "五言在王国，安所雕琢工。", 
            "肇及苏李辈，犹复相冲融。", 
            "往还离别者，人情之所同。", 
            "正声始微茫，与世狎污隆。", 
            "遂令天地产，山川与云风。", 
            "鬼神百物怪，屈曲归磨砻。", 
            "组绘丽群巧，争以为长雄。", 
            "雅道日以晦，六义谁折衷？", 
            "后无述作者，仰止泣麟翁。"
        ], 
        "title": "咏古", 
        "type": "古风", 
        "yun": "东"
    }, 
    {
        "author": "范梈", 
        "era": "元", 
        "subtype": null, 
        "text": [
            "翩翩郡博士，骑马涉长道。", 
            "居庸关门北，仲夏绵茂草。", 
            "应昌信殊僻，宅近今丰镐。", 
            "虽当清冽乡，足以消热恼。", 
            "天家振文治，造士充国宝。", 
            "延揽必时髦，如何恋芹藻？", 
            "惊风吹过雨，川水白浩浩。", 
            "但祝慎驰驱，归来颜色好。"
        ], 
        "title": "赠别罗元友教授之应昌", 
        "type": "古风", 
        "yun": "皓"
    }, 
    {
        "author": "范梈", 
        "era": "元", 
        "subtype": null, 
        "text": [
            "龙驾回层霄，阴冲伏照光。", 
            "圣人一万岁，有道过虞唐。", 
            "我与二三子，群佩争翱翔。", 
            "玉京陈义问，金匮发冥藏。", 
            "春容丽藻绘，晨色泫孤芳。", 
            "停思候物媚，沉思郁难当。", 
            "愿及西北风，驰之通建章。"
        ], 
        "title": "感兴", 
        "type": "古风", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "吉日涉大川，单舟若鸿毛。", 
            "摇摇遇顺风，泛泛凌雄涛。", 
            "已过赤岸渚，复宿杨林皋。", 
            "棹师何心术？在险益无劳。", 
            "受命未逾期，触目叹所遭。", 
            "蚕熟麦再空，万口声哀嗷。", 
            "年时有灾地，白屋皆滔滔。", 
            "不能补分寸，奚用征秋毫？", 
            "纶言本温厚，下布肃官曹。", 
            "奉宣吾职尔，庶用救萧骚。"
        ], 
        "title": "四月朔，经杨林作诗，奉命宣布郡县，值大水，蚕麦俱尽，深念民生", 
        "type": "古风", 
        "yun": "豪"
    }, 
    {
        "author": "范梈", 
        "era": "元", 
        "subtype": null, 
        "text": [
            "悠悠我行迈，去此粤山端。", 
            "迟明驻征车，爰尽公堂欢。", 
            "开颜俯城郭，箫鼓集仪鸾。", 
            "谓欲戒醉饮，重此良辰难。", 
            "关门集会府，僚友并征鞍。", 
            "更辞无别语，但祝长加餐。", 
            "役者四五人，相从出林峦。", 
            "亦复路傍泣，岂独殊肺肝。", 
            "况我离慈母，朝暮侦平安。", 
            "送行各如许，焉得不辛酸。"
        ], 
        "title": "八月十五日公堂宴别作", 
        "type": "古风", 
        "yun": "寒"
    }, 
    {
        "author": "范梈", 
        "era": "元", 
        "subtype": null, 
        "text": [
            "吟事久已落，兹晨遇高秋。", 
            "泠泠空中籁，袭我书帷幽。", 
            "如何寒暑疾，径与大江流。", 
            "江流不复转，岁月已还周。", 
            "游子去京华，邈在天尽头。", 
            "胡雁不踰岭，眷眷非良谋。", 
            "排云挹飞观，金爵露光浮。", 
            "在远心所仰，胡为滞沧洲。", 
            "茅屋足花草，洵美难久留。", 
            "苟能一吾志，斯道将何忧。"
        ], 
        "title": "秋日海康斋居", 
        "type": "古风", 
        "yun": "尤"
    }, 
    {
        "author": "范梈", 
        "era": "元", 
        "subtype": null, 
        "text": [
            "举酒抚往日，酒尽得离愁。", 
            "初谓归心迫，海天今已秋。", 
            "虎豹守玉关，宫殿天上头。", 
            "青春白日和，麟凤俱来游。", 
            "广成摄四象，安期扶九州。", 
            "下视污浊世，漂转空烟浮。", 
            "仙人要我来，招我住丹丘。", 
            "岂非交不信？景晏此淹留。", 
            "明日鼓桂楫，径泛星河流。", 
            "高楼有长笛，黄叶下沧洲。"
        ], 
        "title": "怀丹丘，奉寄元尚书", 
        "type": "古风", 
        "yun": "尤"
    }, 
    {
        "author": "范梈", 
        "era": "元", 
        "subtype": null, 
        "text": [
            "大钧播群物，壤壤劳吾生。", 
            "得酒足痛饮，何用身后名？", 
            "所以戒饮酒，岂矫世俗情？", 
            "昨日足欢笑，今日愁思盈。", 
            "多见桃李花，语乱作棘荆。", 
            "反以饮召欢，何以忘亏成？", 
            "靡谷汉诏切，丧邦周诰明。", 
            "奚必宇宙内？独有屈子平。"
        ], 
        "title": "止酒", 
        "type": "古风", 
        "yun": "庚"
    }, 
    {
        "author": "范梈", 
        "era": "元", 
        "subtype": null, 
        "text": [
            "自春已及夏，岁籥寝中更。", 
            "平旦西郊道，始闻啼鸟声。", 
            "川晴树气嘉，夕露枝条盈。", 
            "西峰近在眼，白云夹路生。", 
            "一从违夙昔，好怀郁难并。", 
            "未知高世意，忽复何以营。", 
            "屠狗与渔钓，俱足成大名。", 
            "卓哉箕颍客，使我抱深诚。"
        ], 
        "title": "晓出西郊", 
        "type": "古风", 
        "yun": "庚"
    }, 
    {
        "author": "范梈", 
        "era": "元", 
        "subtype": null, 
        "text": [
            "弱质有贞向，依依在物表。", 
            "谬当城阙隘，放意穷昏晓。", 
            "晨兴理良辔，启途虑已悄。", 
            "白日满涧阿，林虚答鸣鸟。", 
            "幽寻晚适遇，颇觉知者扰。", 
            "俯仰古人迹，达生未为少。", 
            "缅彼高翔禽，凌空自鶱矫。"
        ], 
        "title": "登西山顶还方涧作", 
        "type": "古风", 
        "yun": "筱"
    }, 
    {
        "author": "范梈", 
        "era": "元", 
        "subtype": null, 
        "text": [
            "秋江明似镜，月色静更好。", 
            "之子罢琴来，萝径初尚早。", 
            "众峰更灭没，横笛隔幽岛。", 
            "我船尔棹歌，丝纶荡浮藻。", 
            "潜鱼却寒饵，宿雁起夜缟。", 
            "离离不可招，白露下烟草。", 
            "高风桐庐士，俊业渭川老。", 
            "同是钓鱼人，那应不同道。", 
            "把酒酹清辉，如何答穹昊。"
        ], 
        "title": "秋江钓月", 
        "type": "古风", 
        "yun": "皓"
    }, 
    {
        "author": "范梈", 
        "era": "元", 
        "subtype": null, 
        "text": [
            "儋耳九州外，邈然在南荒。", 
            "周回数千里，大海以为疆。", 
            "古来非人居，禽兽相伏藏。", 
            "自从中世来，贡赋登明堂。", 
            "其或失抚驭，山薮更陆梁。", 
            "聚则成蜂蚁，散即驱牛羊。", 
            "高结舞大卤，上衣不备裳。", 
            "杀戮乃酬劝，诛之仁者伤。", 
            "吾尝七八月，持节泛沧浪。", 
            "一旬录郡狱，询事考纤芒。", 
            "问之守郡人，莫识为治方。", 
            "但见西风多，廨宇秋芜长。", 
            "圣哲戒忠信，勿谓不足行。", 
            "及兹蛮貊邦，始见斯道臧。"
        ], 
        "title": "郡中即事十二韵", 
        "type": "古风", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "清雨气候变，移船孤石滩。", 
            "已行千里馀，始验初冬寒。", 
            "暂解雾露毒，稍知江山宽。", 
            "新人异言语，故事同忧欢。", 
            "思昔夏后氏，封建天南端。", 
            "伯业起句践，世远子孙殚。", 
            "无诸佐大业，遂作汉王官。", 
            "身受闽君策，白日海澄澜。", 
            "至今崇台上，列戟绚衣冠。", 
            "古来树名节，于此事常难。", 
            "惟有精英在，青霄明羽翰。"
        ], 
        "title": "出甘蔗州", 
        "type": "古风", 
        "yun": "寒"
    }, 
    {
        "author": "范梈", 
        "era": "元", 
        "subtype": null, 
        "text": [
            "自来闽中郡，侨寓公宇偏。", 
            "身病縻服饵，单居日如年。", 
            "宪署历三试，愚庸寡所宣。", 
            "兹行临辟道，黾勉以周旋。", 
            "日夕登高台，遥盼四山川。", 
            "山川亦云美，宜与万念捐。", 
            "慈帏隔江关，稚子目娟娟。", 
            "连夜梦新堂，嬉戏在我前。", 
            "禄食无寸补，远游何当还。", 
            "东风号阴泽，此土候气先。", 
            "草木相衰荣，已复争碧鲜。", 
            "思及方春时，买船向邵延。", 
            "长歌荡暄景，吹笛玉台烟。", 
            "行止钦圣训，义著艮象篇。", 
            "此岂不在人，虚心以勉旃。"
        ], 
        "title": "晚登南楼眺乌石九仙方山诸峰", 
        "type": "古风", 
        "yun": "先"
    }, 
    {
        "author": "范梈", 
        "era": "元", 
        "subtype": null, 
        "text": [
            "维夏气清晏，原薮树茏葱。", 
            "上弦适休暇，游咏紫烟中。", 
            "石涧演新流，山苗含惠风。", 
            "肥苧肤隐白，崇榴叶张红。", 
            "抚节警代谢，未归忧心忡。", 
            "承官鲜政术，但觉禄养丰。", 
            "句稽困日月，始得如游骢。", 
            "观省职何补，庶望裨至公。", 
            "遗丘隐莎草，废刹在空濛。", 
            "而况尘境事，斯理固有终。"
        ], 
        "title": "四月八日访闽粤王无诸古城遂至莲花峰下僧寺寺乃唐王审知祠", 
        "type": "古风", 
        "yun": "东"
    }, 
    {
        "author": "范梈", 
        "era": "元", 
        "subtype": null, 
        "text": [
            "夏末始炎毒，沈忧坐匡床。", 
            "起行无所之，登高睇遐荒。", 
            "问昔西风归，飖飖向何方？", 
            "往还不可期，赖得天道常。", 
            "圣主御大历，故可稽明堂。", 
            "粲粲白骆驼，兹晨郊路长。", 
            "念我伏迁次，江海叶再黄。", 
            "旅怀抱焦火，思濯寒冰乡。", 
            "忽来浮苍雨，爽气吹衣裳。", 
            "稻田已就穫，晚种待新秧。", 
            "微躯亦易持，但愿蒸黎康。"
        ], 
        "title": "数日毒热喜雨适立秋先三日也", 
        "type": "古风", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "久旱埃雾集，閒居寡高情。", 
            "微雨夜来至，满庭花药生。", 
            "长年忧里术，退坐若无营。", 
            "偶携一榼酒，得唤故人倾。", 
            "念彼氓隶便，劳生在耦耕。", 
            "荐饥苟不熟，何以供王程。", 
            "幸天沛时泽，食息日已宁。", 
            "缮性衡门下，寒饥无足惊。"
        ], 
        "title": "新雨阶除花药倍茂田里生意怀之欣然情至有述简诸作", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "苦热不可极，念此西南风。", 
            "谁云灏气远，乃在庭户中。", 
            "我家百丈下，井上双梧桐。", 
            "向夕集归鸟，未秋足鸣蛩。", 
            "自从别家来，江海信不通。", 
            "宛宛维桑思，愿从孤征鸿。", 
            "夜梦白发亲，欢笑携稚童。", 
            "倚门望子归，未归忧忡忡。", 
            "东皋无良田，何以待岁丰。", 
            "盛年将称意，无为学转蓬。"
        ], 
        "title": "苦热怀楚下", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "明月几回满，待君君未归。", 
            "中庭步芳草，蝴蝶上人衣。", 
            "谁念同袍者，閒居与愿违。"
        ], 
        "title": "明月几回满", 
        "type": "古风", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "年来缘底事，不复出柴关。", 
            "兀兀千杯酒，萧萧两鬓斑。", 
            "月明河汉淡，天阔水云閒。", 
            "目断故人远，去鸿犹未还。"
        ], 
        "title": "寄赵虎岩吕龙山", 
        "type": "律诗", 
        "yun": "删"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "一枕功名梦，半年风雨床。", 
            "地高秋易老，人去夜偏长。", 
            "悲赋伤鹦鹉，哀琴怨凤凰。", 
            "晚风吹落日，明月满寒塘。"
        ], 
        "title": "寄高仲杰", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "空翠扑晴影，轻黄著柳枝。", 
            "春风恋游子，浑似纵游时。", 
            "除醉更无事，忆君方有诗。", 
            "如何一片月，两地照相思。"
        ], 
        "title": "寄人", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "燕北秋风起，幽花满地开。", 
            "既邀今日别，合道几时来。", 
            "白玉烟沈阁，黄金草暗台。", 
            "不须伤老大，珍重掌中杯。"
        ], 
        "title": "送元遗山行", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "一代文章老，素车归故山。", 
            "露浓山月净，荷老野塘寒。", 
            "茆屋已知足，布衣甘分閒。", 
            "世人学不得，须信古今难。"
        ], 
        "title": "送李敬斋行", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "君侯诣关日，款曲为慈亲。", 
            "故国少知己，旧山多逸民。", 
            "林园随分雨，天地自然春。", 
            "四海满桃李，惜花无一人。"
        ], 
        "title": "送完颜奏差行", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "岁穷风景恶，萍梗客天涯。", 
            "咫尺辞兰省，优游出凤墀。", 
            "霜寒笳韵切，天远雁声迟。", 
            "瘦马长途晚，凝云雪欲垂。"
        ], 
        "title": "送正夫行", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "万里故乡梦，五更残月钟。", 
            "去鸿书断绝，归燕语朦胧。", 
            "流水艳春态，好山呈晓容。", 
            "是谁将怨笛，吹断绿杨踪。"
        ], 
        "title": "春日怀赵超然", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "寄傲人閒世，潜真计未疏。", 
            "鸟行恬豹隐，惊食澹鹑居。", 
            "座列清谈客，门屯好事车。", 
            "不应驰素谒，坚待偃波书。"
        ], 
        "title": "寄郭隐君辅之", 
        "type": "律诗", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "寒水摇空碧，西风满一琴。", 
            "孤光万家月，一寸百年心。", 
            "白雁惊残叶，青霜急乱砧。", 
            "故山休挂梦，无地可投簪。"
        ], 
        "title": "秋夜对月赠唐臣", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "相忆复相忆，登临百感生。", 
            "河山分野色，风雨混松声。", 
            "白雁书秋思，苍苔篆古情。", 
            "如何千万里，独自计归程。"
        ], 
        "title": "客中寄怀李先生九山居士", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "月浸瑶华殿，云垂素女帏。", 
            "水晶帘半捲，火玉烛交辉。", 
            "紫气游清晏，休光下太微。", 
            "不知留帝所，疑执化人衣。"
        ], 
        "title": "晚集瑶华殿", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "迟日照青春，游风荡紫宸。", 
            "雪霜无气力，桃李有精神。", 
            "幽思平欺酒，閒愁自避人。", 
            "忘机殊不恶，鱼鸟看来驯。"
        ], 
        "title": "春日即事", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "烂纵飞龙驭，凝神入醉乡。", 
            "烟霞生缥缈，丝竹袅微茫。", 
            "蒲剑割秋水，荷盘倾夕阳。", 
            "莫轻年少日，青鬓易惊霜。"
        ], 
        "title": "泛太液池（同虎岩龙山赋）", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "胜气横千里，欢声洽万夫。", 
            "虎牙为后拒，犀首是前驱。", 
            "金练鸦光队，银枪雁子都。", 
            "率然乘伯哩，二战下崲峹。"
        ], 
        "title": "伯哩行", 
        "type": "律诗", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "结发究韬略，驰驱四十年。", 
            "长征秦五岭，苦战汉三边。", 
            "万死奋不顾，一生今幸全。", 
            "云台无住处，何日上淩烟。"
        ], 
        "title": "老将", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "江淮平圮裂，原不事梯冲。", 
            "锐气吞坚阵，威声挫战锋。", 
            "高昂地上虎，王浚水中龙。", 
            "讵可同年语，论功与定封。"
        ], 
        "title": "平南将", 
        "type": "律诗", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "宸算将雄断，天然是美谈。", 
            "一征平漠北，再举下江南。", 
            "须不闻漂杵，何曾见溺骖。", 
            "元和歌圣德，恐未免怀惭。"
        ], 
        "title": "南征奏捷", 
        "type": "律诗", 
        "yun": "覃"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "白首征西将，封侯尽未贪。", 
            "远离穷发北，深入不毛南。", 
            "笑解重围困，威延转战酣。", 
            "若须求虎子，虎穴是当探。"
        ], 
        "title": "西征", 
        "type": "律诗", 
        "yun": "覃"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "护军承诏日，骠骑佐轻车。", 
            "投豹韬攘恶，教龙钤辟邪。", 
            "除狼还得虎，养虺竟成蛇。", 
            "致使云台将，如云过涿邪。"
        ], 
        "title": "闻北耗诏发大军进讨", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "诚之久侍万松师，何事十年下手迟。", 
            "劫火光中须退步，青春宁有再来时。"
        ], 
        "title": "诚之索偈", 
        "type": "偈颂", 
        "yun": "支"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "我有一香香，秘之不敢说。", 
            "心生种种法生，心灭种种法灭。", 
            "退身一念未生前，此是真香太奇绝。", 
            "邪神恶鬼永沈踪，外道天魔皆胸裂。"
        ], 
        "title": "遗侄淑卿香方偈", 
        "type": "偈颂", 
        "yun": "屑"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "东晋真人尚典刑，石函故在药飘零。", 
            "阁前正是升仙处，云路笙歌少得听。"
        ], 
        "title": "玉隆宫", 
        "type": "绝句", 
        "yun": "青"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "懒慢辞朝梅子真，空山祠庙已千春。", 
            "自从上疏东都后，不见江湖有直臣。"
        ], 
        "title": "经梅仙坛下", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "无多林屋冠青山，长子成孙鬓未斑。", 
            "问我乡原何处是？半生江海未知还。"
        ], 
        "title": "北山谷中老父", 
        "type": "绝句", 
        "yun": "删"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "山人爱竹手自种，万个直临江水边。", 
            "长吟浪被秋风觉，散作宫商声满天。"
        ], 
        "title": "题万竹秋声", 
        "type": "绝句", 
        "yun": "先"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "谁人剪下碧梧枝，误落西风粉墨池。", 
            "立断小禽飞不去，朝阳何事凤鸣迟？"
        ], 
        "title": "钱生幽禽图", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "魏阙迢迢隔彩霞，别来几岁客天涯？", 
            "春风二月崖州道，时见棠梨一树花。"
        ], 
        "title": "封州作", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "棹郎得便溯清流，忽报舟前晓雾收。", 
            "蛮语酬人翻自苦，好山不敢问何州。"
        ], 
        "title": "渡端州峡", 
        "type": "绝句", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "远辞京阙碧云端，溯尽夷江未到官。", 
            "回雁峰南更千里，是行谁为报平安。"
        ], 
        "title": "正月二十四日至宝圭驿是北流县自此遵陆指郁林矣", 
        "type": "绝句", 
        "yun": "寒"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "半生长以客为家，罢直初来瀚海槎。", 
            "始信人间行不尽，天涯更复有天涯。"
        ], 
        "title": "登沓磊驿楼，自此度海", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "南州未识异州苹，初向沙头问水神。", 
            "料得行藏无用卜，乘桴人是北来人。"
        ], 
        "title": "谒海神庙", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "商船夜说指江西，欲托音书未忍题。", 
            "收拾乡心都在纸，两声杜宇傍人啼。"
        ], 
        "title": "得樟树镇便寄家书", 
        "type": "绝句", 
        "yun": "齐"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "自出琼州古郭门，更无平衍似中原。", 
            "重重叶暗桄桹雨，知是黎人第几村？"
        ], 
        "title": "琼州出郭", 
        "type": "绝句", 
        "yun": "元"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "恐倾南海成秋雨，急唤西风作晚凉。", 
            "净扫黎山须见骨，莫令楚客屡回肠。"
        ], 
        "title": "临高阻雨", 
        "type": "绝句", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "秋入黎山风雨多，长江不定驻惊波。", 
            "翠榕叶底闻鹦鹉，自此无如客思何！"
        ], 
        "title": "槟榔寨", 
        "type": "绝句", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "岛上晴云灭复生，谁家吹笛海天明？", 
            "县堂晓起西风急，半是深黎夜雨声。"
        ], 
        "title": "安定县", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "承恩千里出江乡，转历三关道路长。", 
            "黄叶雾开山市集，见人凫雁忆横塘。"
        ], 
        "title": "至富屯", 
        "type": "绝句", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "童子出舂亲掩关，春来芳树伴人闲。", 
            "别家五月不得信，独上西楼思远山。"
        ], 
        "title": "西楼", 
        "type": "绝句", 
        "yun": "删"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "危楼向暮倚层空，故岁今年不得同。", 
            "记取合沙元夕节，满街箫鼓雨兼风。"
        ], 
        "title": "元夕", 
        "type": "绝句", 
        "yun": "东"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "双门此夜启崇台，次第东山好月来。", 
            "自古金吾元不禁，少留大将与衔杯。"
        ], 
        "title": "正月十六夜，双门观灯，时闽、粤阃官吏皆集", 
        "type": "绝句", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "故人天阙腾新荐，舍弟云溪守敝庐。", 
            "未省东归何日见？挑灯细读寄来书。"
        ], 
        "title": "二十六夜，得舍弟书，及知熊敬舆茂才消息。期旦夕有会，并知便，良足快慰也", 
        "type": "绝句", 
        "yun": "鱼"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "五罚从容至，群生阨塞多。", 
            "但无为已甚，勿问达如何。", 
            "早读于公戒，终传召父歌。", 
            "故人风雨节，为我数经过。"
        ], 
        "title": "赠葛推官", 
        "type": "律诗", 
        "yun": "歌"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "高秋别驾宅，异草吐奇芬。", 
            "为尔掇白雪，服之乘紫云。", 
            "但恐仙灵物，长遮虎豹群。", 
            "待弃人间事，先报赤松君。"
        ], 
        "title": "张别驾山居产玉芝", 
        "type": "律诗", 
        "yun": "文"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "士以才名重，君犹梗概先。", 
            "间关百年道，浩荡九春天。", 
            "不为歌弹铗，还寻与酒钱。", 
            "古来自如此，相问涧西田。"
        ], 
        "title": "赠别李仝", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "题诗报使君，春远楚江濆。", 
            "剩水鼋鼍窟，低空雁鹜群。", 
            "朱幡临野日，翠袖绕山云。", 
            "早晚金鸾召，风流许细分。"
        ], 
        "title": "奉寄高邮李使君", 
        "type": "律诗", 
        "yun": "文"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "古寺山重掩，平田县对门。", 
            "鹧鸪藏白昼，蟋蟀破黄昏。", 
            "贝贾多通市，藷偷每近村。", 
            "殷勤省风俗，慷慨动心魂。"
        ], 
        "title": "晚兴", 
        "type": "律诗", 
        "yun": "元"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "候馆驻征骑，西风独夜清。", 
            "开门闻叶落，倚杖看潮生。", 
            "有礼齐蛮俗，无歌学楚声。", 
            "凄凉苏季子，行处足高名。"
        ], 
        "title": "澄迈县，有苏内翰所题通潮阁，在海上", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "雨发蛮山涨，来从五指原。", 
            "风桥初没马，到县已侵门。", 
            "甚欲乘槎去，还思弃佩言。", 
            "轻身犯南斗，信有北溟鲲。"
        ], 
        "title": "将行值暴涨", 
        "type": "律诗", 
        "yun": "元"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "思归江路永，荔子几时丹？", 
            "祇念违亲久，何愁待尔难？", 
            "园林有专美，霜雪莫留寒。", 
            "记得珠崖道，长吟立马看。"
        ], 
        "title": "咏荔子", 
        "type": "律诗", 
        "yun": "寒"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "细雨沾墙竹，轻风发槛桃。", 
            "幕分流水静，楼抗远山高。", 
            "但长琴书癖，宁知案牍劳？", 
            "趋朝未觉懒，兴味属吾曹。"
        ], 
        "title": "细雨", 
        "type": "律诗", 
        "yun": "豪"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "承闻招隐处，独占万山清。", 
            "乍见心如醉，多忧眼遽明。", 
            "荐遗唐四岳，道付鲁诸生。", 
            "欲理寻幽事，惟妨夜鹤鸣。"
        ], 
        "title": "和谢梁内舍过访", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "神女大河口，逸人阴洞中。", 
            "船鸣谷雨浪，门掩荔枝风。", 
            "鹤鹳行相背，乌鸦宿自同。", 
            "为于百年内，试问鹿皮翁。"
        ], 
        "title": "河口", 
        "type": "律诗", 
        "yun": "东"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "虚亭结构美，驿路带垣斜。", 
            "山芗含晚翠，池响集春蛙。", 
            "官荷已偃盖，僧蔬欲架花。", 
            "俯仰宾从役，孰与测幽遐？"
        ], 
        "title": "晨至西郭池亭，见新荷，有感时物而作", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "豫章千里月，渐解向天高。", 
            "安得山儿慧？能知海客劳。", 
            "榕城咽韵鼓，竹馆净香醪。", 
            "何日书帷下？清辉映凤毛。"
        ], 
        "title": "三山对月，怀山寿", 
        "type": "律诗", 
        "yun": "豪"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "渡口向寥阒，夕晖生翠屏。", 
            "随风初绕电，翳雾忽如星。", 
            "鸟兽蒸宜遁，柴扉照不扃。", 
            "闽都春始过，雨洗合重青。"
        ], 
        "title": "晚上南山观烧", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "为爱庭中草，经春坐不除。", 
            "澄心皆净域，履道即安居。", 
            "海气含楼阁，年光映簿书。", 
            "昔人伤废事，作吏竟何如？"
        ], 
        "title": "庭草", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "昨游居士涧，春入羽人丘。", 
            "面面山相引，年年水自流。", 
            "乾坤双蜡屐，江海一渔舟。", 
            "知我能来否？啼莺去复留。"
        ], 
        "title": "昨游", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "高阁飞雨过，新凉连海隅。", 
            "竹溪鱼板集，松寺鹤巢孤。", 
            "吏隐非兼得，登临适自娱。", 
            "盛名苏季子，犹是老征夫。"
        ], 
        "title": "雪观雨后对薜老峰", 
        "type": "律诗", 
        "yun": "虞"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "黄落蓟门秋，飘飘在远游。", 
            "不眠闻戍鼓，多病忆归舟。", 
            "甘雨从昏过，繁星达曙流。", 
            "乡逢徐孺子，万口薄南州。"
        ], 
        "title": "京下思归", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "巨浪劈山倾，孤舟与浪争。", 
            "逆飞天地肃，捷出鬼神惊。", 
            "至险追前载，终身愿太平。", 
            "不然忠孝理，值此各何情？"
        ], 
        "title": "延平西峡", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "磊落将军石，周游太史迁。", 
            "世人宁见尔？我辈故超然。", 
            "胆急投豺地，神销过鹄天。", 
            "祇今谁可语？壮志必同年。"
        ], 
        "title": "次韵曾五判官", 
        "type": "律诗", 
        "yun": "先"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "元是濂溪别一峰，苍寒高卓五云中。", 
            "中藏月窟无人到，试蹑天根有路通。", 
            "绝顶阴晴分上下，半空星斗绕西东。", 
            "我来欲问元元理，吹起扶摇九万风。"
        ], 
        "title": "赠星命周云峰", 
        "type": "律诗", 
        "yun": "东"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "华发青衫寂寞官，泮芹香煖客毡寒。", 
            "仙源久忆胡麻饭，书馆羞餐苜蓿盘。", 
            "洞里碧桃春自醉，楼前明月夜谁看。", 
            "好风若有西来便，愿写相思寄彩鸾。"
        ], 
        "title": "送金华应学录回天台", 
        "type": "律诗", 
        "yun": "寒"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "玉堂学士草堂仙，济世英才间世贤。", 
            "忧国正操言事笔，移官又买载书船。", 
            "风抟渤澥三千水，云拥蓬莱尺五天。", 
            "更到凤池春好处，紫微香煖御炉烟。"
        ], 
        "title": "送东阳杜佥宪之河南（号尺五翁）", 
        "type": "律诗", 
        "yun": "先"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "隔世仙灵不可招，柳烟愁锁赤阑桥。", 
            "苍蛟有血遗金剑，丹凤无音卧玉箫。", 
            "洞冷石墟云气湿，树枯雷剥火文焦。", 
            "旧时风月今何在，空见芳园长药苗。"
        ], 
        "title": "悼开元洞天沈羽士", 
        "type": "律诗", 
        "yun": "萧"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "槁木心形大雅姿，我求相见话襟期。", 
            "三生石上寻盟久，一片云间识面迟。", 
            "梅下有童空放鹤，屋边无竹可留诗。", 
            "因知雪夜人回棹，岂是无心顾少微。"
        ], 
        "title": "三访僧潜谷不遇有诗谢予就韵以荅", 
        "type": "律诗", 
        "yun": null
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "锡影孤飞下十峰，定知分住翠芙蓉。", 
            "岩云晓伏参禅虎，溪雨晴收入钵龙。", 
            "香洗供花吟对月，清浮谈麈坐依松。", 
            "我来欲遂林泉约，金碧楼台第几重。"
        ], 
        "title": "送僧归天竺", 
        "type": "律诗", 
        "yun": "冬"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "玉骨秋神铁石心，风流如此世无群。", 
            "乾坤千古有清气，河岳一时生白云。", 
            "蚌腹月明珠迸彩，凤毛春暖锦成文。", 
            "此行别有调羹信，湖上梅花为报君。"
        ], 
        "title": "送杨志仁之浙西佥宪", 
        "type": "律诗", 
        "yun": "文"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "无事身閒睡起迟，开门天霁已多时。", 
            "村醪待热未红火，野客忍寒先白诗。", 
            "冰照梅花微有影，雪摧松树半无枝。", 
            "笑呼稚子邻家问，昨夜鱼归未卖谁。"
        ], 
        "title": "雪霁偶作", 
        "type": "律诗", 
        "yun": "支"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "独倚层楼眼界宽，天风吹湿到阑干。", 
            "惊人好句愁中得，济世方书病后看。", 
            "庭树雪崩时一响，瓶花冻合夜多寒。", 
            "江南景物今凋弊，谁想苍生望治安。"
        ], 
        "title": "自述", 
        "type": "律诗", 
        "yun": "寒"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "分得新题赋未成，暖风香散玉炉尘。", 
            "楼台无月不宜夜，天地有梅先得春。", 
            "世路近年难独客，好山随处著闲人。", 
            "何如寄傲南窗下，学戴渊明漉酒巾。"
        ], 
        "title": "分韵得春字", 
        "type": "律诗", 
        "yun": "真"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "江山历朗雪初融，坐见宵分碧落空。", 
            "世景固知光霁少，人生多在别离中。", 
            "影随月下成三友，春到梅边第一风。", 
            "此夕此情聊复醉，马蹄明日又西东。"
        ], 
        "title": "夜泊兰江", 
        "type": "律诗", 
        "yun": "东"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "不记秋风几日晴，偶来林下见云生。", 
            "野梧半脱无多影，山雉惊飞忽一声。", 
            "短锡引船僧渡水，小舆联担客归城。", 
            "溪头听得渔翁说，近日前村酒价平。"
        ], 
        "title": "秋日山中", 
        "type": "律诗", 
        "yun": "庚"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "久客归来静闭门，秋风落叶自纷纷。", 
            "夜来一煖做成雨，早起满溪流出云。", 
            "山色祗宜閒里看，雁声那可客中闻。", 
            "黄花开遍归无计，吟老秋光又几分。"
        ], 
        "title": "秋日客中", 
        "type": "律诗", 
        "yun": "文"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "终日推篷对酒杯，渔郎隔浦棹歌回。", 
            "路旁古屋无人住，山下疏梅独自开。", 
            "几处汀洲分雁下，满江风雨送潮来。", 
            "白头篙叟休相促，明日天晴上钓台。"
        ], 
        "title": "富阳舟中", 
        "type": "律诗", 
        "yun": "灰"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "城郭多时得一归，小园幽馆雅相宜。", 
            "种荷池暝便鸥睡，储粟瓶空虑鹤饥。", 
            "两屐苔痕人立处，一轩秋影月来时。", 
            "静中自得其中理，此意无人会得知。"
        ], 
        "title": "城中归志喜", 
        "type": "律诗", 
        "yun": "支"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "一带寒林古木齐，濛濛山色乱云迷。", 
            "沿村问酒难寻店，隔岸呼舟欲渡溪。", 
            "夜雨草深蛙鼓闹，晓风花落子规啼。", 
            "可怜客路多岑寂，何处垂杨驻马蹄。"
        ], 
        "title": "晓发金华", 
        "type": "律诗", 
        "yun": "齐"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "几村桑柘远相连，村北村南小渡船。", 
            "茅屋有缘临水住，闲身无事看山眠。", 
            "孤林欲暮鸦争树，一雨及时人种田。", 
            "昨夜邻翁喜相报，今年依旧是丰年。"
        ], 
        "title": "村舍", 
        "type": "律诗", 
        "yun": "先"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "坐久那能笑口开，篆烟烧尽石炉灰。", 
            "山厨度臈贫无肉，茅屋逢春富有梅。", 
            "冻鸟缩身依雪立，饥驴直耳望人来。", 
            "窗前更展离骚读，消得茶瓯当酒杯。"
        ], 
        "title": "山庄值岁暮", 
        "type": "律诗", 
        "yun": "灰"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "半生书剑惜分阴，谁想飘零素发侵。", 
            "朋社有盟鸥聚散，客乡无信雁浮沉。", 
            "潮回断岸沙痕浅，月落幽池树影深。", 
            "归计未成愁入梦，一灯空伴壁间琴。"
        ], 
        "title": "客中寄丁景行", 
        "type": "律诗", 
        "yun": "侵"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "湖上晴光丽物华，行行幽兴浩无涯。", 
            "林头新店去沽酒，门外小盆来卖花。", 
            "天气可非三令节，春风多在五侯家。", 
            "茅庵兀坐无馀事，静看游蜂报午衙。"
        ], 
        "title": "春日过绣湖", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "知人者明，自知者智。", 
            "仁人一言，溥哉其利。"
        ], 
        "title": "示从智", 
        "type": "四言诗", 
        "yun": "寘"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "燕燕莺莺满凤城，好花时节更关情。", 
            "自从双鲤消池后，惆怅春流越浅清。"
        ], 
        "title": "少年行", 
        "type": "乐府曲辞", 
        "yun": "庚"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "割断铜绳铁网，敲开玉锁金枷。", 
            "波涛苦海遇灵槎。", 
            "游奕无阴村下。", 
            "不在忘标指月，何须折桂拈花。", 
            "太虚鼎里炼丹砂。", 
            "结就玄珠无价。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "浩气结成宝篆，清风吹散云蒙。", 
            "一轮明月照虚空。", 
            "好把精神舞弄。", 
            "撞透玉京天上，冲开金阙门中。", 
            "元神独坐广寒宫。", 
            "率领群仙宗奉。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "顾我有身有患，窥真无作无为。", 
            "自然斗柄运璇玑。", 
            "日月周盈天地。", 
            "点著冰灰雪炭，烧成火枣交梨。", 
            "一时分付与峨嵋。", 
            "益我聪明智惠。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "迷览千经亦少，悟知一字犹多。", 
            "太虚鼎里炼冲和。", 
            "养就玄珠万颗。", 
            "顺理径游宝界，冲玄道上星河。", 
            "万神聚会透烟萝。", 
            "一体无分彼我。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "务本颐生至理，迷源入死之机。", 
            "亡邪守正更何疑。", 
            "自有玄玄妙趣。", 
            "赤子嬉游阆苑，青童笑指瑶池。", 
            "西江月里折丹枝。", 
            "保益精神久视。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "莫恋金银财宝，休窥玉貌花容。", 
            "百年终是落顽空。", 
            "背了无生法认。", 
            "欲识玄元正理，须明太上家风。", 
            "至神至怪悟无穷。", 
            "此个逍遥自分。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "不恋风花雪月，屏除富贵功名。", 
            "刳心去志黜聪明。", 
            "洗涤无知之病。", 
            "破尽人门幻影，方通物外圆成。", 
            "忘形遗照气神凝。", 
            "务本乐天知命。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "杖上一瓢春酝，匣中三尺琅玡。", 
            "眉间宝鉴镇妖邪。", 
            "坐守更深半夜。", 
            "金鼎烧成白雪，玉炉炼就黄芽。", 
            "丹光潋滟泛琼华。", 
            "天地氤氲相射。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "不肯内寻诸己，坚刚外觅多求。", 
            "傍门小法久淹留。", 
            "此辈难为拯救。", 
            "把似守析待兔，争如冒雪骑牛。", 
            "华胥国里恣遨游。", 
            "午夜能令返昼。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "小隐不容沙芥，大通遍满诸方。", 
            "混然灵廓查无疆。", 
            "一性执其大象。", 
            "火里烧成白雪，水中养就红阳。", 
            "玉婴神变跨鸾凤。", 
            "飞入西江月上。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "眉间交枝琥珀，睛分脱质龙涎。", 
            "鼎中烟袅彻禅天。", 
            "一颗灵光出现。", 
            "太上明兹玉象，如来证此金仙。", 
            "清流异派本同源。", 
            "悟理方知上善。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "迷则身沉苦海，悟来月出西江。", 
            "微风吹动桂花香。", 
            "惊觉游仙一梦。", 
            "鹤引鸾随甚处，家童笑指寥阳。", 
            "玉牌金字号南昌。", 
            "别是人间天上。"
        ], 
        "title": "西江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "云收雾敛天风洁。", 
            "显出玲珑月。", 
            "形释心凝澄彻。", 
            "亘古无圆缺。", 
            "千潭现，寒光摄。", 
            "洞济溟阳哲。", 
            "仙丹炼就真欢悦。", 
            "异日朝金阙。"
        ], 
        "title": "阮郎归 厌世忆朝元", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "刚强柔弱，善恶分明，天地报应不同。", 
            "滥浊荣家，贞烈志德长贫。", 
            "清净无为妙道，被愚徒、返谤邪门。", 
            "怎理会，见修真上士，有若雠人。", 
            "高道猜为贼盗，把凶顽小辈，却做贤人。", 
            "马饰衣襟，具礼晓甚卑尊。", 
            "大家学些打懂，也胡来、讲甚人偷。", 
            "抹截了，换云袍簪髻，搭个头巾。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "凿开混沌，撞透昆仑。", 
            "斗柄斡转天轮。", 
            "曲岸乌蟾，交腾走魄飞魂。", 
            "汞鼎铅炉赫奕，炼金精、木液朱辰。", 
            "星光显，散中元一气，万国霞絪。", 
            "莹静清无尘翳，振山川林苑，万□璘璘。", 
            "高下无殊，缅平一色精纯。", 
            "对面料斯孰悟，谩徒劳、背觉合尘。", 
            "休嗔道，似盲夫摸象，误失天真。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "忙郎痴呆，不识人抬。", 
            "狂图捏怪胡来。", 
            "执戆无智，空恁乱觅胡猜。", 
            "口急虚脾厮□，斗无明、驰骋奇乖。", 
            "强作坏，把他人障闭，自己沉埋。", 
            "若悟天机指诀，叩玄关一击，宝洞门开。", 
            "玉姹金婴出入，左右相偎。", 
            "自然阴阳匹配，向空中、产个仙胎。", 
            "真人显，越鳌宫日殿，恣意徘徊。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "人心刚硬，不肯回头。", 
            "深沉苦海淹留。", 
            "酒色财气不舍，甚日方休。", 
            "闻早寻归出路，乐陶陶、云水闲游。", 
            "无萦系，也无烦无恼，无喜无愁。", 
            "渐入清凉活计，抱天真纯粹，一气和柔。", 
            "配合铅霜，摄化鼎中频收。", 
            "迤逦金丹，结就后，功成夺起仙俦。", 
            "堪归去，跨鸾鹤，升入紫府瀛洲。"
        ], 
        "title": "声声慢", 
        "type": "词", 
        "yun": "尤"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "公邻烟水，我弊嵩峰。", 
            "天涯杳隔难通。", 
            "悟理非遥，目前不二清风。", 
            "宝月孤高洞鉴，印千潭、普照玄洞。", 
            "无彼我，混华元仙景，一体真空。", 
            "如此知心志友，更何须贡马，驿路尘红。", 
            "念某形疲，不须远远相躬。", 
            "稽首同流勿罪，施宽慈、意莫忡悦。", 
            "开青眼，用神光体入，不动之宗。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "元初一性，甚处安排。", 
            "虚无恍惚中来。", 
            "受气成形，父精母血凝胚。", 
            "迤逦胎完降诞，未成能、长大情乖。", 
            "自作坏，向途中役役，慢惹尘埃。", 
            "虚使一生颠倒，昧天然至宝，万古沉埋。", 
            "若悟生前，通玄鼎裂心开。", 
            "混日凝阳纯秀，聚五方、霞彩曛回。", 
            "玉辰显，便忘形遗照，直御瑶台。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "贤愚间异，曲直丛林，清浊事急难分。", 
            "多少无知，开口信意胡荤。", 
            "鹓□呼为斥鴳，把灵椿、唤作朝菌。", 
            "便假饶，是随何陆贾，辩正无门。", 
            "牛缺谩施仁义，想肩吾锁目，自昧天真。", 
            "摸象盲夫，昼夜晓甚明昏。", 
            "玉罄权为煮料，把瑚琏、假作齑盆。", 
            "最苦处，爨瑶琴烹羽，误杀麒麟。"
        ], 
        "title": "声声慢", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "花草倾颓事已迁。", 
            "浩歌遥望意茫然。", 
            "江山王气空千劫，桃李春风又一年。", 
            "横翠嶂，架寒烟。", 
            "野花平碧怨啼鹃。", 
            "不知何限人间梦，并触沉思到酒边。"
        ], 
        "title": "鹧鸪天 题七真洞", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "雪溪词翰辉星斗，纸蠹尘蒙诗一首。", 
            "湛然挥墨试续貂，嗫嚅使人难出口。", 
            "丁年彭泽解官去，遨游三径真三友。", 
            "悠然把菊见南山，畅饮东篱醉重九。", 
            "献陵吴氏治荒园，成趣为名良可取。", 
            "养高不肯事王侯，闲卧林泉了衰朽。", 
            "今年扈从过秦川，可怜尚有萧条柳。", 
            "归计甘输吴子先，丽词已后黄华手。", 
            "知音谁听断弦琴，临风痛想纱巾酒。", 
            "嗟乎世路声利人，不知曾忆渊明否？"
        ], 
        "title": "和黄华老人题献陵吴氏成趣园诗", 
        "type": "古风", 
        "yun": "有"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "一圣扬天兵，万国皆来臣。", 
            "治道尚玄默，政简民风纯。", 
            "明明我嗣君，宽诏出丝纶。", 
            "洪恩浃四海，圣训宜书绅。", 
            "逆取乃顺守，皇威辅深仁。", 
            "贪饕致天罚，长吏求良循。", 
            "河表背盟约，羽檄飞边尘。", 
            "圣驾亲徂征，将安亿兆人。", 
            "湛然陪扈从，书剑犹随身。", 
            "翠华次平水，草木咸生春。", 
            "冰岩上新句，文质能彬彬。", 
            "冰雪相照映，珠玉如横陈。", 
            "诗笔居独步，唐都一逸民。", 
            "圣政罔二三，裁物惟平均。", 
            "综名必核实，求儒务求真。", 
            "经术勿疏废，笔砚当可亲。", 
            "伫待寰宇清，圜丘祀天神。", 
            "选举再开辟，仲祥当超伦。", 
            "一旦腾达时，献策宜诜诜。"
        ], 
        "title": "和平阳王仲祥韵", 
        "type": "古风", 
        "yun": "真"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "云横北海西，驲骑来天际。", 
            "梅轩真可人，新诗远相惠。", 
            "其声若良金，其臭如芳蕙。", 
            "文艳理无华，词雄言不侈。", 
            "笔力似黄山，惊浪云奔势。", 
            "犀象牙角新，虿蜂铓尾细。", 
            "遥想醉衔杯，梅坞清阴翳。", 
            "閒散玉麒麟，可得羁而系。", 
            "吾子卧东山，谁治今之世。", 
            "好陈十渐书，毋用六奇计。", 
            "万里入龙庭，何须叹迢递。", 
            "时方涉大川，舟楫须君济。"
        ], 
        "title": "和李世荣见寄", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "泽民我愧无术略，且着诗鸿慰离索。", 
            "诗书满载升金山，弦歌不辍踰松漠。", 
            "世上元无真是非，安知今是而非昨。", 
            "连城美玉涅不缁，百鍊真金光愈烁。", 
            "已悟真如匪去来，自然胸次绝忧乐。", 
            "断梦还同世事空，浮云恰似人情薄。", 
            "尚记吾山旧隐居，松风萧瑟松花落。", 
            "枕流漱石轻轩车，吟烟啸月甘藜藿。", 
            "春山寂寂春溪深，萧条庭户堪罗雀。", 
            "而今不得安疏懒，自笑绦笼困雕鹗。", 
            "勉力龙庭上万言，男儿志不忘沟壑。"
        ], 
        "title": "和移剌继先韵三首 其一", 
        "type": "古风", 
        "yun": "药"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "当年不肯读三略，独抱遗经伴闲索。", 
            "流行坎止不尤人，自甘万里涉穷漠。", 
            "富贵荣华能几时，生死都来如梦昨。", 
            "千年兴废沤浮沈，百岁光阴电飞烁。", 
            "常笑梁鸿歌五噫，窃学荣启弹三乐。", 
            "未能仁义戢干戈，勉将敦厚惩浇薄。", 
            "近有人从故隐来，黄花无恙开篱落。", 
            "问渠林肉与丘糟，奚如饭麦而羹藿。", 
            "人闻麋鹿满姑苏，阿瞒不复游铜雀。", 
            "涂中曳尾希庄龟，江夏沉舟悲祢鹗。", 
            "吾山佳处归休乎，鹿逸平林鱼纵壑。"
        ], 
        "title": "和移剌继先韵三首 其二", 
        "type": "古风", 
        "yun": "药"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "祖道门庭元简略，儿孙草里添芒索。", 
            "拟心鹞子过新罗，起念白云横大漠。", 
            "迥殊四句有无中，元非三际来今昨。", 
            "大海纤尘一点飞，洪炉片雪寒光烁。", 
            "宁论业障本来空，半偈徒誇寂灭乐。", 
            "细切清风非异事，更将明月𠜱来薄。", 
            "玲珑四面亦无门，充塞十方绝壁落。", 
            "罗列珍羞渠不食，痴人犹是贪藜藿。", 
            "祗图龙颔摘明珠，谁知虎口存活雀。", 
            "坐晚犹迷一色边，崎岖鸟道横秋鹗。", 
            "可笑人间荆棘林，死者填沟空塞壑。"
        ], 
        "title": "和移剌继先韵三首 其三", 
        "type": "古风", 
        "yun": "药"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "达磨一派未西来，无限劳生眼未开。", 
            "六朝繁盛已矣耳，两晋风流安在哉！", 
            "自笑中书老仆射，事佛窃仿王安石。", 
            "公案翻腾旧葛藤，林泉准备闲踪迹。", 
            "用之勋业垂千秋，发扬孔孟谁为俦。", 
            "舍之独善乐真觉，赋诗舒笑临清流。", 
            "岂止渊明慕松菊，晋室高贤十八九。", 
            "君子道消小人用，贞夫远弃利名酒。", 
            "苏、黄冠世能文词，裴、张二相名当时。", 
            "祖道禅林恣游戏，尧风舜德甘嘘吹。", 
            "达人不为造物役，打破东西与南北。", 
            "毛吞巨海也寻常，出没纵横透空色。", 
            "真如颇与羲易同，不动确乎无吉凶。", 
            "湛然信笔书寱语，临风远寄绿野翁。", 
            "赠君一句直截处，祗要教君能养素。", 
            "但能死生荣辱哀乐不能羁，存亡进退尽是无生路。"
        ], 
        "title": "和裴子法韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "真人休运应千载，生知神武威中邦。", 
            "杜绝奇技贱异物，连城玉斗曾亲撞。", 
            "兵出潼关渡天堑，翠华杂映驺虞幢。", 
            "生民鼓舞叹奚后，壶浆箪食辕门降。", 
            "偏师一鼓汴梁下，逻骑饮马扬子江。", 
            "良臣自有魏、郑辈，死谏安用干与逢。", 
            "少微昨夜照平水，清河国士真无双。", 
            "壮岁游学力稽古，孜孜继晷焚兰釭。", 
            "新诗寄我有深意，再三舒卷临幽窗。", 
            "安得先生赞王室，委倚奚忧庶政庞。", 
            "堪笑纷纷匹夫勇，徒誇巨鼎千钧扛。", 
            "何日安车蒲轮诏，公入北阙，葡萄佳酝烂饮玻瓈缸。"
        ], 
        "title": "和许昌张彦升见寄", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "写蛟螭，咳珠玑，英姿元拣碧梧栖。", 
            "彬彬文彩自光辉，有材希晋用，失志欲刘依。", 
            "荐君谁肯惜吹嘘，洪才大笔识君稀。", 
            "鲲游翻海震，鹏举翥天飞。", 
            "问渠蟾窟攀仙桂，何似冥山破铁围。", 
            "人间强认假生死，世上本无真是非。", 
            "浓欢殢春梦，晚景叹残晖。", 
            "梦断日沈真可笑，输却禅人向上机。", 
            "遮眼开经卷，蒙头坏衲衣。", 
            "息念融凡圣，无心应顺违。", 
            "震风威，横担楖栗万山归。"
        ], 
        "title": "和张敏之鸣凤曲韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "平阳闻有邹人孙，封书上我仅万言。", 
            "讨论坟典造极致，商搉古今穷深源。", 
            "文章高出苏黄辈，英雄不效秦仪志。", 
            "志图仁义济元元，异比无双瑚琏器。", 
            "沦落尘埃德不孤，梅轩结友天一隅。", 
            "我惜盐车困骐骥，腾骧未得踏亨涂。", 
            "瓮牖绳枢甘俭薄，饥肠雷转充糟粕。", 
            "他日佳声闻九天，富贵之来不得却。", 
            "丁年黄卷乐平生，乡闾一诺千金轻。", 
            "沧浪清处闲濯缨，才名高价如连城。", 
            "笔下有神诗有眼，五车书史穷编简。", 
            "一举高登甲乙科，曾对阊阖持手版。", 
            "天兵一鼓下雎阳，旌旗整整阵堂堂。", 
            "玉石俱焚君子隐，北渡来依日月光。", 
            "徒步黄尘千里远，犹抱遗经究微婉。", 
            "天产昂藏一丈夫，三十未遇非为晚。", 
            "闻望卓冠儒林丛，灿然星宿罗心胸。", 
            "驰骤大方孰并驾，绝尘奔逸其犹龙。", 
            "君似昆吾玉可切，锟铻不是寻常铁。", 
            "利颖神锋人未知，宝匣空闲三尺雪。", 
            "何时搜出蛰龙鞭，一声霹雳轰青天。", 
            "岁旱须君作霖雨，拔茅进用其茹连。", 
            "天子明堂求国栋，鹏飞全藉天风送。", 
            "凤池波暖百花新，咏游不作江湖梦。"
        ], 
        "title": "和孟驾之韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "桃源刘，凤楼萧，镌冰斲玉哦通宵。", 
            "珠玑错落照兰室，龙蛇偃蹇蟠霜绡。", 
            "和我新诗使予起，却得琼瑰酬木李。", 
            "边城十载绝知音，琴断七弦鹤亦死。", 
            "而今得识君恣容，胸中郁结涣然空。", 
            "诗坛君可据上位，笔力我甘居下风。", 
            "笔阵文场宽且绰，驰骋看君能矍铄。", 
            "学海波澜千顷陂，厌饫经书烂该博。", 
            "几时把手潇湘边，生涯自有壶中天。", 
            "鸣榔一笑舟浮莲，沧波万里凝苍烟。"
        ], 
        "title": "和南质张学士敏之见赠七首 其一", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "漏沈沈，竹萧萧，蒲团禅定坐终宵。", 
            "古庙香炉无气息，一条白练如琼绡。", 
            "性海澄澄波不起，宛似冰壶沈玉李。", 
            "庸人泥教不知归，七窍凿开混沌死。", 
            "虽云至道绝音容，不离幻有成真空。", 
            "百尺竿头更移步，普天匝地生清风。", 
            "大用全提自宽绰，禅将交锋何矍铄。", 
            "醒时呼起梦中人，遍济含生其利博。", 
            "本无内外与中边，踏破威音劫外天。", 
            "污泥深处种青莲，升平世界沈烽烟。"
        ], 
        "title": "和南质张学士敏之见赠七首 其二", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "雨萧萧，风萧萧，对床谈道彻清宵。", 
            "欲画太虚无面目，慎无落笔污冰绡。", 
            "人间平地风波起，反笑于陵啖螬李。", 
            "富贵荣华都几时，迷者孰能死前死。", 
            "须弥芥子云相容，神通妙用不空空。", 
            "劫火洞然渠不坏，纸鸢能禦毗蓝风。", 
            "龙象腾骧何绰绰，回视驽骀空矍铄。", 
            "悟时一语透尘沙，安用才学恃宏博。", 
            "维摩方丈傍无边，个中无碍散花天。", 
            "回途稳稳步双莲，得玄鸟道横晴烟。"
        ], 
        "title": "和南质张学士敏之见赠七首 其三", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "院深深，籁萧萧，伽陀舒卷度兰宵。", 
            "若解荷心系珠露，便能天外裁云绡。", 
            "大觉空生一沤起，悟斯独有屏山李。", 
            "穿透楞严第一机，方信庵中人不死。", 
            "个里家风针不容，梦回六趣大千空。", 
            "道人受用本无尽，明月薄𠜱细切风。", 
            "香象朋从威绰绰，独跳狂獐空矍铄。", 
            "悲心起处了无私，济度尘沙恩广博。", 
            "不涉中流离两边，下无大地上无天。", 
            "无人无佛台无莲，萋萋碧草生芳烟。"
        ], 
        "title": "和南质张学士敏之见赠七首 其四", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "云飘飘，水萧萧，一灯香火过闲宵。", 
            "神清半夜不成梦，书帷风细扬微绡。", 
            "运应昌期王者起，自愧文章输杜李。", 
            "窃同居易了无生，谁羡葛洪学不死。", 
            "一榻蒲团膝足容，翛然丈室塞虚空。", 
            "翻腾密藏明佛日，淘汰机缘振祖风。", 
            "丹凤冲霄何绰绰，失晓呆郎徒矍铄。", 
            "人间取舍本千差，世路穷通如六博。", 
            "幽人啸咏水云边，劫外光风自一天。", 
            "闲来石上栽红莲，水无波浪火无烟。"
        ], 
        "title": "和南质张学士敏之见赠七首 其五", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "风萧萧，雨萧萧，萧萧风雨悲凉宵。", 
            "篱菊残英渍黄玉，林风脱叶飘红绡。", 
            "幽人辗转凌晨起，邂逅门前逢短李。", 
            "殷衰闻道有三仁，欲说九畴君不死。", 
            "穹庐相结为从容，悬河雄辨能谈空。", 
            "风神萧散野鹤立，照人玉树临秋风。", 
            "落笔新诗一挥绰，不似武人誇矍铄。", 
            "银钩笔力掩二王，照夜连城肯轻博。", 
            "他年相约秋山边，秋江一派连秋天。", 
            "闲听菱女歌采莲，轻舟一醉眠秋烟。"
        ], 
        "title": "和南质张学士敏之见赠七首 其六", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "衣龙钟，鬓飘萧，穹庐停烛坐寒宵。", 
            "翰林遣介赠佳句，虿芒鸟迹书生绡。", 
            "既倒狂澜再扶起，昔有谪仙原姓李。", 
            "今日龙庭忽见君，谁道当年太白死。", 
            "文章气象难形容，腾龙翥凤游秋空。", 
            "笔力万钧神鬼泣，雷轰电掣驱疾风。", 
            "馀裕喜君能绰绰，鼓舞为君予矍铄。", 
            "解读奇字笑扬雄，识厌张华能物博。", 
            "与君握手天山边，举觞相嘱望青天。", 
            "他年雅社结白莲，林泉杖屦冲云烟。"
        ], 
        "title": "和南质张学士敏之见赠七首 其七", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "石门九月西风高，绵梨万树金垂梢。", 
            "清溪千里携赠我，藤筐初发香盈包。", 
            "谪仙风度清溪亚，春风曾饮梨花下。", 
            "不用红妆唱采莲，醉望青天歌二雅。", 
            "我有斗酒清且醇，同君荐此鹅黄新。", 
            "初见分香剖金卵，更看削玉飞霜鳞。", 
            "缥叶紫条何足语，夜光安可同鱼目。", 
            "文园尘渴政难禁，咀嚼冰雪𠜱香玉。"
        ], 
        "title": "和陈秀玉绵梨诗韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "河源之边鸟鼠西，阴山千里号千溪。", 
            "倚云天险不易过，骕骦局蹙追风蹄。", 
            "签记长安五陵子，马似游龙车如水。", 
            "天王赫怒山无神，一夜雄师飞过此。", 
            "盘云细路松成行，出天入井实异常。", 
            "王尊疾驱九折坂，此来一顾应哀惶。", 
            "峥嵘突出峰峭直，山顶连天才咫尺。", 
            "枫林霜叶声萧骚，一雁横空秋色寂。", 
            "西望月窟九译重，嗟呼自古无英雄。", 
            "出关未盈十万里，荒陬不得车书通。", 
            "天兵饮马西河上，欲使西戎献驯象。", 
            "旌旗蔽空尘涨天，壮士如虹气千丈。", 
            "秦皇、汉武称兵穷，拍手一笑儿戏同。", 
            "堑山陵海匪难事，剪斯群丑何无功。", 
            "骚人羞对阴山月，壮岁星星发如雪。", 
            "穹庐展转清不眠，霜匣闲杀锟铻铁。"
        ], 
        "title": "再用前韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "天涯流落从征西，寒盟辜负梅花溪。", 
            "昔年学道颇得趣，鱼兔入手忘筌蹄。", 
            "残编断简披庄子，日日须当诵秋水。", 
            "谁知海若无津涯，河伯源流止于此。", 
            "人閒酱缶纸数重，太玄强草嗤扬雄。", 
            "高卧蒿莱傲唐室，清风千古独王通。", 
            "曲者自曲直者直，何必区区较绳尺。", 
            "一笔划断闲是非，万事都忘乐岑寂。", 
            "功名半纸几字行，竞羡成绩书太常。", 
            "只知牢筴飨刍豢，不思临刃心悲惶。", 
            "何如打坐蒲团上，参透升平本无象。", 
            "一瓶一钵更无馀，容膝禅庵仅方丈。", 
            "从教人笑彻骨穷，生涯原与千圣同。", 
            "鸟道虽玄功尚在，不如行取无功功。", 
            "归来踏破澄潭月，大冶洪炉飞片雪。", 
            "且听石女鸣巴歌，万里一团无孔铁。"
        ], 
        "title": "复用前韵唱玄", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "阴山千里横东西，秋声浩浩鸣秋溪。", 
            "猿猱鸿鹄不能过，天兵百万驰霜蹄。", 
            "万顷松风落松子，郁郁苍苍映流水。", 
            "天丁何事誇神威，天台、罗浮移到此。", 
            "云霞掩翳山重重，峰峦突兀何雄雄。", 
            "古来天险阻西域，人烟不与中原通。", 
            "细路萦纡斜复直，山角摩天不盈尺。", 
            "溪风萧萧溪水寒，花落空山人影寂。", 
            "四十八桥横雁行，胜游奇观真非常。", 
            "临高俯视千万仞，令人凛凛生恐惶。", 
            "百里镜湖山顶上，旦暮云烟浮气象。", 
            "山南山北多幽绝，几派飞泉练千丈。", 
            "大河西注波无穷，千溪万壑皆会同。", 
            "君成绮语壮奇诞，造物缩手神无功。", 
            "山高四更才吐月，八月山峰半埋雪。", 
            "遥思山外屯边兵，西风冷彻征衣铁。"
        ], 
        "title": "过阴山和人韵 其一", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "覃怀胜游地，济渎垂名久。", 
            "忽见乐天吟，笑我输先手。", 
            "丽词金玉振，老笔风雷走。", 
            "乘兴试续貂，启我谈天口。", 
            "平湖涌泉注，清凉莹无垢。", 
            "凭槛瞰涟漪，风髯尘抖擞。", 
            "龙孙十万竿，蓊翳浓阴厚。", 
            "沁水济源东，天坛王屋右。", 
            "秀色已可餐，何须杜康酒。", 
            "步步总堪诗，佳篇如素有。", 
            "赓酬淡相对，独有龙冈叟。", 
            "亭上几徘徊，斜阳西入酉。", 
            "晚年归意切，对此空沉首。", 
            "何日遂初心，营居碧林后。"
        ], 
        "title": "过济源和香山居士韵", 
        "type": "古风", 
        "yun": "有"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "湛然送客河中西，乘兴何妨过虎溪。", 
            "清茶佳果饯行路，远胜浊酒烹驼蹄。", 
            "结交须结真君子，君子之交淡如水。", 
            "一从西域识君侯，倾盖交欢忘彼此。", 
            "当年君卧东山重，守雌默默元知雄。", 
            "五车书史岂劳力，六韬三略无不通。", 
            "诗咏珠玑无价直，青囊更有琴三尺。", 
            "奉命西来典重兵，不得茅斋乐真寂。", 
            "鱼丽大阵兵成行，行师布置非寻常。", 
            "先生应诏入西域，一军骇异皆惊惶。", 
            "武皇习战昆明上，欲讨昆明致犀象。", 
            "吾皇兵过海西边，气压炎刘千万丈。", 
            "先生一展才略穷，百蛮冠带文轨同。", 
            "威德洋洋震天下，大功不宰方为功。", 
            "隐居自有东山月，风拂松花落香雪。", 
            "退身参到未生前，方信秤锤原是铁。"
        ], 
        "title": "用前韵送王君玉西征二首 其一", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "先生应诏将征西，湛然送客涉深溪。", 
            "徘徊一舍未忍去，兵车暂驻天驹蹄。", 
            "犹忆今春送君子，桃李无言映流水。", 
            "寒暑推迁奈老何，秋风革律重来此。", 
            "关山险僻重复重，西门雪耻须豪雄。", 
            "定远奇功正今日，车书混一华夷通。", 
            "先生纯德如矢直，讵为直寻而枉尺。", 
            "功成莫恋声利场，便好回头乐玄寂。", 
            "故山旧忆松千行，奇峰怪石元异常。", 
            "前日盟言犹在耳，猿鹤思怨空悲惶。", 
            "我掷直钩鱼不上，须信游鳞畏龙象。", 
            "冥鸿一举腾秋空，谁羡文章光万丈。", 
            "道兮人作非天穷，区区何必较异同。", 
            "语默行藏在乎我，退身奚论无成功。", 
            "安东幸有闾山月，万顷松风万山雪。", 
            "收拾琴书归去来，修心须要金成铁。"
        ], 
        "title": "用前韵送王君玉西征二首 其二", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "人生都几何，半被功名役。", 
            "一旦燕山破，西行过千驿。", 
            "颠沛不违仁，先难而后获。", 
            "鹓雏捐腐鼠，乌鸢其勿嚇。", 
            "扈从出天山，从容游大石。", 
            "琴书淡相对，尚未忘丘索。", 
            "前岁入关中，戈甲充商虢。", 
            "明诏典兰省，自愧承深责。", 
            "秦陇成劫灰，京索空陈迹。", 
            "长河尚浊流，南山自浓碧。", 
            "把酒酹青天，兴亡吊今昔。", 
            "长安非衣君，壮年学问积。", 
            "天上玉麒麟，英才可珍惜。", 
            "诗魂素月高，饮量沧海窄。", 
            "清谈咳珠玉，便腹笥经籍。", 
            "服君百韵诗，谢子万言策。", 
            "易道已变屯，世爻当应革。", 
            "淮阴正虚襟，左车宜筹画。", 
            "须要莲峰手，乾坤再开辟。", 
            "昂藏绿野翁，真我龙门客。"
        ], 
        "title": "和裴子法见寄", 
        "type": "古风", 
        "yun": "陌"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "称斤甘荠卖京西，谁信无人采五溪。", 
            "鹏异众禽全六翮，麟殊凡兽具五蹄。", 
            "昔年学道宗夫子，盈科后追如流水。", 
            "蛰龙犹未试风雷，萍泛蓬飘而至此。", 
            "缊袍甘分百结重，不学乱世奸人雄。", 
            "忘忧乐道志不二，守穷待变变则通。", 
            "岁寒松柏苍苍直，摩云直待高千尺。", 
            "桃李无言蹊自成，此君冷淡人何寂。", 
            "生平耻与哙伍行，杜门养拙安天常。", 
            "泽民致主本予志，素愿未酬予恐惶。", 
            "否塞未能交下上，何日亨通变爻象。", 
            "不图廊庙为三公，安得林泉参百丈。", 
            "居士身穷道不穷，庸人非异是所同。", 
            "笔头解作万言策，人皆笑我劳无功。", 
            "流落遐荒淹岁月，赢得飘萧双鬓雪。", 
            "谋生太拙君勿嗤，不如嗣宗学锻铁。"
        ], 
        "title": "用前韵感事二首 其一", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "金乌日日东飞西，滔滔绿水流长溪。", 
            "流波一去不复返，逐日恨无八骏蹄。", 
            "穷理达生独孔子，叹夫逝者如斯水。", 
            "岁不我与其奈何，两鬓星星尚如此！", 
            "曩时凿破藩垣重，泽民济世学英雄。", 
            "风云未会我何往，天地大否途难通。", 
            "霜匣神剑苍龙直，切玉如泥长数尺。", 
            "利器深藏人未知，丰城埋没神光寂。", 
            "读书一目下数行，金石其心学正常。", 
            "学术忠义两无用，道之将丧予忧惶。", 
            "有意攀龙不得上，徒劳牙角拔犀象。", 
            "唯思仁义济苍生，岂为珍羞列方丈。", 
            "箪瓢陋巷甘孤穷，鸿鹄安与燕雀同。", 
            "天与之才不与地，反令竖子成其功。", 
            "安得光明依日月，功名未立头如雪。", 
            "问君此错若为多，使尽二十四州铁。"
        ], 
        "title": "用前韵感事二首 其二", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "居士今年又出关，琴书真味伴予闲。", 
            "𥳑成草略初无意，语阙治择误犯颜。", 
            "漆水自惭贻口实，龙冈却得破诗悭。", 
            "衰翁幸乞赎前过，一炷清香论八还。"
        ], 
        "title": "和景贤还书韵二首 其一", 
        "type": "古风", 
        "yun": "删"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "晓来雨霁日苍凉，枕帏摇曳西风香。", 
            "困眠未足正展转，儿童来报今重阳。", 
            "吟儿苍苍浑塞色，容怀衮衮皆吾乡。", 
            "敛衾默坐思往事，天涯三载空悲伤。", 
            "正是幽人叹幽独，东邻携酒来茅屋。", 
            "怜予病窜伶仃愁，自言新酿秋泉曲。", 
            "凌晨未盥三两卮，旋酌连斟折栏菊。", 
            "我本清癯酒户低，羁怀开拓何其速。", 
            "愁肠解结千万重，高谈几笑吟秋风。", 
            "遥望无何风色好，飘飘渐远尘寰中。", 
            "渊明笑问斥逐事，谪仙遥指华胥宫。", 
            "华胥咫尺尚未及，人间万事纷纷空。", 
            "一器才空开一器，宿酲未解人先醉。", 
            "携樽挈榼近花前，折花顾影聊相戏。", 
            "生平岂无同道徒，海角天涯我遐弃。", 
            "我爱南村农丈人，山溪幽隐潜修真。", 
            "老病犹耽黑甜味，古风清远途犹迍。", 
            "喧嚣避遁岩麓僻，幽闲放旷云泉滨。", 
            "旋舂新黍爨香饭，一樽浊酒呼予频。", 
            "欣然命驾匆匆去，漠漠霜天行古路。", 
            "穿村迤逦入中门，老幼仓忙不宁处。", 
            "丈人迎立瓦杯寒，老母自供山果醋。", 
            "扶携齐唱雅声清，酬酢温语如甘澍。", 
            "谓予绿鬓犹可需，谢渠黄发勤相谕。", 
            "随分穷秋摇酒卮，席边篱畔花无数。", 
            "巨觥深斝新词催，闲诗古语玄关开。", 
            "开怀嘱酒谢予意，村家不弃来相陪。", 
            "适遇今年东鄙阜，黍稷馨香栖畎亩。", 
            "相邀斗酒不浃旬，爱君萧散真良友。", 
            "我酬一语白丈人，解释羁愁感黄耇。", 
            "请君举盏无言他，与君却唱醉义歌。", 
            "风云不与世荣别，石火又异人生何。", 
            "荣利傥来岂苟得，穷通夙定徒奔波。", 
            "梁冀跋扈德何在，仲尼削迹名终多。", 
            "古来此事元如是，毕竟思量何怪此。", 
            "争如终日且开樽，驾酒乘杯醉乡里。", 
            "醉中佳趣欲告君，至乐无形难说似。", 
            "泰山载斲为深杯，长河酿酒斟酌之。", 
            "迷人愁客世无数，呼来搯耳充罚卮。", 
            "一杯愁思初消铄，两盏迷魂成勿药。", 
            "尔后连浇三五卮，千愁万恨风蓬落。", 
            "胸中渐得春气和，腮边不觉衰颜却。", 
            "四时为驭驰太虚，二曜为轮辗空廓。", 
            "须臾纵辔入无何，自然汝我融真乐。", 
            "陶陶一任玉山颓，藉地为茵天作幕。", 
            "丈人我语真非真，真兮此外何足云。", 
            "丈人我语君听否，听则利名何足有？", 
            "问君何事徒劬劳，此何为卑彼岂高。", 
            "蜃楼日出寻变灭，云峰风起难坚牢。", 
            "芥纳须弥亦闲事，谁知大海吞鸿毛。", 
            "梦里蝴蝶勿云假，庄周觉亦非真者。", 
            "以指喻指指成虚，马喻马兮马非马。", 
            "天地犹一马，万物一指同。", 
            "胡为一指分彼此，胡为一马奔西东。", 
            "人之富贵我富贵，我之贫困非予穷。", 
            "三界惟心更无物，世中物我成融通。", 
            "君不见千年之松化仙客，节妇登山身变石。", 
            "木魂石质既我同，有情于我何瑕隙。", 
            "自料吾身非我身，电光兴废重相隔。", 
            "农丈人千头万绪几时休，举觞酩酊忘形迹。"
        ], 
        "title": "醉义歌", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "秋香真可人，不为无人改。", 
            "自惭寒昔盟，东篱子空待。", 
            "我独摇酒卮，不得寒英采。", 
            "临风望故园，参商二十载。"
        ], 
        "title": "次韵黄华和同年九日诗十首 其一", 
        "type": "古风", 
        "yun": "贿"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "西风残日秋，有客嗟幽独。", 
            "偶尔得香醪，凄然忆霜菊。", 
            "世态屡迁变，人生多返复。", 
            "十年一梦中，犹未黄粱熟。"
        ], 
        "title": "次韵黄华和同年九日诗十首 其二", 
        "type": "古风", 
        "yun": "屋"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "无花复无蝶，不似今秋穷。", 
            "黄花岁岁别，九日年年同。", 
            "我居北海南，子在西山东。", 
            "公余会何日，一醉闲愁空。"
        ], 
        "title": "次韵黄华和同年九日诗十首 其三", 
        "type": "古风", 
        "yun": "东"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "当年别吾山，曾与黄华期。", 
            "富贵非予志，卜筑临东篱。", 
            "今也违初心，知我者其谁。", 
            "挂冠犹未遂，寄此相思诗。"
        ], 
        "title": "次韵黄华和同年九日诗十首 其四", 
        "type": "古风", 
        "yun": "支"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "无意恋三公，有心辞驷马。", 
            "洛阳失金谷，闾山有别野。", 
            "芳酒泻盈樽，秋香折盈把。", 
            "沈醉卧西风，不让梨花下。"
        ], 
        "title": "次韵黄华和同年九日诗十首 其五", 
        "type": "古风", 
        "yun": "马"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "汨没红尘中，辜负黄华秋。", 
            "林泉与朝市，试问孰为优。", 
            "胡然久沈首，令我心悠悠。", 
            "酷思山水乐，梦寐空神游。"
        ], 
        "title": "次韵黄华和同年九日诗十首 其六", 
        "type": "古风", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "岁月不我与，弹指及衰年。", 
            "平生谙万事，抵死参重玄。", 
            "因缘不可滞，慎毋法自然。", 
            "两边都不立，别有壶中天。"
        ], 
        "title": "次韵黄华和同年九日诗十首 其七", 
        "type": "古风", 
        "yun": "先"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "无知岂真知，无见非真见。", 
            "遮照玄纵横，机关千万变。", 
            "虎口几横身，临敌经百战。", 
            "三折为良医，一交学一便。"
        ], 
        "title": "次韵黄华和同年九日诗十首 其八", 
        "type": "古风", 
        "yun": "霰"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "五流分洞下，一派起湖南。", 
            "春水无心碧，秋山著意岚。", 
            "临济真颠汉，曹山放酒酣。", 
            "许多闲伎俩，仔细好生参。"
        ], 
        "title": "次韵黄华和同年九日诗十首 其九", 
        "type": "古风", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "水外犹逢水，山前更有山。", 
            "元知非内外，更不在中间。", 
            "测海才盈掬，窥天见一斑。", 
            "枢机谩竭世，一笔请君删。"
        ], 
        "title": "次韵黄华和同年九日诗十首 其十", 
        "type": "古风", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "圣主题华旦，熊罴百万强。", 
            "兵行从纪律，敌溃自奔忙。", 
            "百谷朝沧海，群阴畏太阳。", 
            "黎民欢仰德，万国喜观光。", 
            "尧舜规模远，萧曹筹策长。", 
            "巍然周礼乐，盛矣汉文章。", 
            "神武威兼德，徽猷柔济刚。", 
            "自甘头戴白，误受诏批黄。", 
            "我道将兴启，吾侪有激昂。", 
            "厚颜悬相印，否德忝朝纲。", 
            "佐主难及圣，为臣每愿良。", 
            "翠华来北阙，黄钺讨南疆。", 
            "明德传双叶，宽仁洽万方。", 
            "九服无不轨，四海愿来王。", 
            "兵革虽开创，诗书何可忘。", 
            "洪恩浮晓露，严令肃秋霜。", 
            "符应千龄运，功垂万世昌。", 
            "绵绵延国祚，烨烨受天祥。", 
            "多士咸登用，群生无败戕。", 
            "此行将告老，松菊未全荒。"
        ], 
        "title": "和李世荣韵", 
        "type": "排律", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "运出三爻兑，龙飞九五乾。", 
            "要荒归化育，豪哲入陶甄。", 
            "有幸恩涵海，无私德应天。", 
            "偏师收百越，一鼓下三川。", 
            "天子能身正，元戎不自贤。", 
            "重光道同轨，累圣德相联。", 
            "策决九重内，功归万乘权。", 
            "群雄哀稽颡，多士喜摩肩。", 
            "辅弼规左右，丞疑赞后前。", 
            "开夷逾汉武，平叛跨周宣。", 
            "冠盖通穷域，车书过古埏。", 
            "览机云母障，受谏翠华軿。", 
            "款塞诸蛮洞，来朝百济船。", 
            "降王趋陛阙，强虏列氓编。", 
            "净扫妖氛变，潜消烽火烟。", 
            "词臣游馆阁，幽隐起林泉。", 
            "尧舜文明盛，商姬礼乐全。", 
            "九成合古奏，二雅咏新篇。", 
            "世卜千百世，年斯亿万年。", 
            "宗亲成蒂固，国祚等瓜绵。", 
            "圣政舆人颂，天威万古传。", 
            "勉旃封禅事，不用策安边。"
        ], 
        "title": "和冀先生韵", 
        "type": "排律", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "壮年多轗轲，晚节叹行藏。", 
            "故国颓纲秽，新朝明德香。", 
            "雄材能预算，大略固难量。", 
            "迭出神兵速，无敌我武扬。", 
            "本图服叛逆，何止剪诪张。", 
            "西讨穷于阗，东征过乐浪。", 
            "彗侵天垒壁，光动太白铓。", 
            "整整车徒盛，鳞鳞旗鼓望。", 
            "天皇深责重，贤帅庙谟臧。", 
            "江左将擒楚，河阳已灭商。", 
            "英雄皆入彀，强禦敢跳梁。", 
            "采访轩车闹，司农官吏忙。", 
            "轻徭常力足，薄赋不财伤。", 
            "勋业超秦汉，规模迈帝王。", 
            "流言无管蔡，奇计有平良。", 
            "增葺新文物，耕耘古战场。", 
            "蛟龙方奋迅，雕鹗得翱翔。", 
            "偶遇风云会，争依日月光。", 
            "永酬千古耻，一怒四夷攘。", 
            "虎帐十年梦，龙庭几度霜。", 
            "迎降初请命，出郭远相将。", 
            "久敌真宜死，宽恩何敢当。", 
            "赦书民有幸，歌咏寿无疆。", 
            "扶杖听黄诏，称觞进白狼。", 
            "散财竭库藏，拔将出戎行。", 
            "殷绝仁犹在，周倾道不亡。", 
            "来招燕郡内，入觐大食傍。", 
            "戎服貂裘紫，星轺駮马苍。", 
            "中春辞北望，初夏过西凉。", 
            "瀚海汹而涌，阴山彷且徨。", 
            "闲云迷去路，疏雨润行装。", 
            "出处空兴叹，风光自断肠。", 
            "典刑陈故事，利病上封章。", 
            "天下援深溺，中州冀小康。", 
            "风俗乘丧乱，筹策要优长。", 
            "痼疾如神附，游魂笑鬼伥。", 
            "仁术能骨肉，灵药起膏肓。", 
            "避祸宜缄口，当言肯括囊。", 
            "遭谗心欲剖，涉苦胆先尝。", 
            "北漠绝穷域，西隅抵大洋。", 
            "诗书犹不废，忠信未能忘。", 
            "毡补连腮帐，绳穿朽脚床。", 
            "郊行长野兴，人静若禅房。", 
            "回鹘交游熟，昆崙事迹详。", 
            "风烟多黯黯，云水两茫茫。", 
            "灾变垂乾象，妖氛翳太阳。", 
            "髯龙三岛去，玉叶一枝芳。", 
            "明主初登极，愚臣敢进狂。", 
            "九畴从帝锡，五事合天常。", 
            "大乐陈金石，朝服具冕裳。", 
            "降升分上下，进退有低昂。", 
            "拓境时方急，郊天且未遑。", 
            "应兵无血刃，降虏自壶浆。", 
            "按堵无更肆，因敌不馈粮。", 
            "宸心尊德义，圣政济柔刚。", 
            "恩泽涵诸夏，威棱震八荒。", 
            "势连西域重，天助北方强。", 
            "举我陪三省，求贤守四方。", 
            "锦衣捐毳褐，肉食弃糟糠。", 
            "隐逸求新仕，流亡集故乡。", 
            "百官欣戴舜，万国愿归唐。", 
            "耕钓咸生遂，工商乐未央。", 
            "会将封泰岳，行看建明堂。", 
            "自叹才雕篆，长惭学面墙。", 
            "君恩予久负，贤路我深妨。", 
            "覆餗恒忧惧，持盈实恐惶。", 
            "故山松径碧，旧隐菊花黄。", 
            "太守方遗舄，初平政牧羊。", 
            "厚颜居此位，若已纳于隍。", 
            "吟啸须归去，香山老侍郎。"
        ], 
        "title": "其一 和张敏之诗七十韵三首", 
        "type": "排律", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "我爱张公子，丁年密退藏。", 
            "施为宜法则，议论自馨香。", 
            "元气却不死，深陂岂可量。", 
            "儿时供府荐，壮岁已名扬。", 
            "汲汲尊尼父，堂堂类子张。", 
            "迁居择邻里，濯足拣沧浪。", 
            "作传编毛颖，谈玄说剑铓。", 
            "奇才千古重，令问万民望。", 
            "气压四明客，调穷三耳臧。", 
            "典谟师我舜，雅颂起予商。", 
            "绵蕞曾陈汉，仁术屡说梁。", 
            "本非中酒困，长为和诗忙。", 
            "道长茹连拔，时衰心独伤。", 
            "篆文遒似李，隶字楷如王。", 
            "青眼予能作，白眉君最良。", 
            "万言陈国利，一战捷文场。", 
            "出海游龙舞，腾空翥凤翔。", 
            "十全君子行，一代士林光。", 
            "句法吾师范，诗材我窃攘。", 
            "忠心常向日，直节欲淩霜。", 
            "文没岁云久，道亡天未将。", 
            "狂澜时既倒，木铎子宜当。", 
            "德业能纯粹，学术靡理疆。", 
            "冲天憎燕雀，当路恶豺狼。", 
            "绮语吟千韵，宸笔扫十行。", 
            "行藏关治乱，出处卜兴亡。", 
            "郡隶清河上，家居杜曲傍。", 
            "登科年甫冠，修史发初苍。", 
            "仙观尝新欠，宫园醉晚凉。", 
            "朝天恭踧踖，退食独彷徨。", 
            "得暇多休沐，游山小治装。", 
            "一卮持竹叶，左手把无肠。", 
            "官酒浇三斗，宫词唾百章。", 
            "阮声师校尉，琴诀受嵇康。", 
            "似玉风神异，如兰气味长。", 
            "坦怀无戚戚，明见笑伥伥。", 
            "草檄堪医疾，针诗可治肓。", 
            "博闻敌武库，高价重珠囊。", 
            "忧患经多故，艰难已备尝。", 
            "悲歌声历历，雅调韵洋洋。", 
            "造次必于是，中心何日忘。", 
            "生涯两书箧，香火一禅床。", 
            "海上寻徐福，壶中觅长房。", 
            "流传虽若此，真伪甚难详。", 
            "水国波奔激，仙乡路渺茫。", 
            "孤身朝北阙，皓首叹东阳。", 
            "险韵嚼佳句，残英嗅冷芳。", 
            "仁人今尚在，箕子本佯狂。", 
            "洪范明皇极，彝伦叙有常。", 
            "百王遗礼乐，三代旧轩裳。", 
            "会补南极缺，能令北斗昂。", 
            "无媒言嗫嚅，失志思回遑。", 
            "秋老空悲扇，天凉反卖浆。", 
            "却来频渭钓，又绝在陈粮。", 
            "志道衰犹梦，依仁老更刚。", 
            "故家三径远，薄土一廛荒。", 
            "混混常无舍，乾乾体自强。", 
            "卒躬能省己，行道不踰方。", 
            "宁耻身衣褐，谁嗟日食糠。", 
            "起歌明月夜，舒啸白云乡。", 
            "绮夏终辞汉，巢由固避唐。", 
            "名极得三者，柴立机中央。", 
            "荣遇传金马，题名刻玉堂。", 
            "未窥君所蕴，徒见子之墙。", 
            "遣欲绝形累，无贪不行妨。", 
            "一瓢渠乐逸，陋巷我忧惶。", 
            "牺易韦编暗，麟经古卷黄。", 
            "著述遵辅嗣，去取笑公羊。", 
            "再辨麟绝笔，重笺城复隍。", 
            "焦桐人不识，独有蔡中郎。"
        ], 
        "title": "和张敏之诗七十韵三首 其二 再用张敏之韵", 
        "type": "排律", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "唐室承平久，遗贤不遁藏。", 
            "罗纨桑幄腻，饼饵麦畴香。", 
            "马牧初蕃息，民编莫校量。", 
            "边臣闲虎略，卫士敛鹰扬。", 
            "禁苑晨钟动，梨园锦障张。", 
            "披香风细细，太液水浪浪。", 
            "河汉明方润，长庚淡不铓。", 
            "羽旄仪两列，冠盖道相望。", 
            "谏士陈休戚，廷臣论否臧。", 
            "金石歌大雅，琴瑟奏清商。", 
            "青鸟迷鸳瓦，乌衣绕画梁。", 
            "供张官府备，殽馔大官忙。", 
            "共享清时乐，殊无谤议伤。", 
            "含元朝百辟，花萼宴诸王。", 
            "主上贞观圣，官僚魏郑良。", 
            "岁馀开武讲，春首辟文场。", 
            "异宝浮淮水，馀粮朽凤翔。", 
            "诸羌来入卫，百济请观光。", 
            "关塞沈烽火，乡闾息寇攘。", 
            "三春常若雨，六月不飞霜。", 
            "圣德跻朝夕，仁心本就将。", 
            "俯知人意顺，仰视帝心当。", 
            "彍骑轻关内，精兵重北疆。", 
            "朝廷潜巨蠹，方镇养贪狼。", 
            "粉面三千辈，金钗十二行。", 
            "持盈当忌满，居治不知亡。", 
            "相罢曲江去，权移林甫傍。", 
            "华清高屼屼，骊峤碧苍苍。", 
            "金屋眠春晓，温泉浴暮凉。", 
            "掖庭花烂漫，阁道路彷徨。", 
            "官监金犀饰，妖姬珠玉装。", 
            "危弦惊醉耳，哀调断柔肠。", 
            "灯烛晖鳷鹊，丝簧沸建章。", 
            "奢淫几桀纣，纯俭劣成康。", 
            "击柝宫城邃，传筹禁漏长。", 
            "谋欢长汲汲，沈醉若伥伥。", 
            "未悟薪及爇，谁知病已肓。", 
            "人横碧玉笛，腰佩绛香囊。", 
            "岭表千山远，荔枝三日尝。", 
            "仙衣吹渺渺，莲舸泛洋洋。", 
            "力士权诚重，杨钊宠不忘。", 
            "承恩趍宝座，奏事近牙床。", 
            "荧惑频侵斗，秋阳弗集房。", 
            "人心咸怨怒，天象不披详。", 
            "易水声呜咽，燕山水郁茫。", 
            "盗贼充上郡，鼙鼓起渔阳。", 
            "杀气凌金阙，繁霜殒玉芳。", 
            "环儿刚赐死，天子惧如狂。", 
            "战士皆思变，奸臣亦易常。", 
            "空闲尘羯鼓，谁舞旧霓裳。", 
            "忠义心徒顺，英雄志自昂。", 
            "翠华摇曳曳，鸾驭去遑遑。", 
            "禁脔庖供豕，村民路进浆。", 
            "隘兵蜀道险，糊口益州粮。", 
            "灵武兵声振，汾阳意气刚。", 
            "复收京阙克，重治寝园荒。", 
            "贼势时深蹙，官军力益强。", 
            "羽檄传剑阁，龙驾返南方。", 
            "御府仍无酒，饥民尚啖糠。", 
            "邛都求道士，蓬岛觅仙乡。", 
            "符使将归汉，真妃犹忆唐。", 
            "金钗分一股，钿合擘中央。", 
            "挥涕春风殿，伤心秋月堂。", 
            "梧桐笼院砌，桃李映宫墙。", 
            "佳梦真难得，幽欢颇有妨。", 
            "春宵成怨忆，秋夜愈悲惶。", 
            "尚记脩眉绿，犹思半额黄。", 
            "强舒鸾被翠，闲杀辇车羊。", 
            "陵谷俄惊海，沧浪已变隍。", 
            "临风一卮酒，聊复酹三郎。"
        ], 
        "title": "和张敏之诗七十韵三首 其三 读唐史有感复继张敏之韵颇有脂粉气息迁就声韵故也呵呵", 
        "type": "排律", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "兴亡千古事，胜负一枰棋。", 
            "感恨空兴叹，悲吟乃赋诗。", 
            "三皇崇道德，五帝重仁慈。", 
            "礼废三王谢，权兴五伯漓。", 
            "焚书嫌孔孟，峻法用高斯。", 
            "政出人思乱，身亡国亦随。", 
            "阿房修象魏，徐福觅灵芝。", 
            "偶语真虚禁，长城信谩为。", 
            "只知秦失鹿，不觉楚亡骓。", 
            "约法三章日，恩垂四百基。", 
            "汉兴学校启，文作典章施。", 
            "黩武疲中夏，穷兵攘四夷。", 
            "嗣君恩稍失，刘氏德难衰。", 
            "新室虽兴难，真人已御期。", 
            "魏吴将奋起，灵献自荒嬉。", 
            "贼子权移汉，奸臣坞筑郿。", 
            "三朝如峙鼎，四海若棼丝。", 
            "才奉山阳主，已生司马师。", 
            "仲谋服孟德，葛亮倍曹丕。", 
            "惟晋成独统，平吴混八维。", 
            "有初终鲜克，居治乱谁思。", 
            "蝉鬓充兰掖，羊车绕竹岐。", 
            "孙谋无远虑，神器委痴儿。", 
            "国事归椒室，民饥询肉糜。", 
            "为人昧菽麦，闻蟆问官私。", 
            "卫瓘尝几谏，何曾已预知。", 
            "五胡云扰攘，六代电奔驰。", 
            "川谷流腥血，郊原厌积尸。", 
            "天光分耀日，地里裂瓜时。", 
            "历数当归李，驱除暂假隋。", 
            "西陲开鄯善，东鄙讨高丽。", 
            "鸾驾如江国，龙舟泛汴漪。", 
            "锦帆遮水面，粉浪污河湄。", 
            "府藏金帛积，生灵气力疲。", 
            "盗贼天下起，章奏禁中欺。", 
            "海内空龙战，河东有凤姿。", 
            "元戎展鹰犬，颉利助熊罴。", 
            "奉表遵朝命，尊王建义旗。", 
            "经营于盗手，禅让托君辞。", 
            "豪哲归吾彀，要荒入我羁。", 
            "太宗真令主，贞观有皇规。", 
            "正美开元治，俄成天宝悲。", 
            "曲江还故里，林甫领台司。", 
            "裂土封三国，缠头爱八姨。", 
            "霓裳犹未罢，鼙鼓恨来迟。", 
            "逆寇陵丹阙，君王舍翠眉。", 
            "两京贼党灭，方镇重权移。", 
            "朱李元堪叹，石刘亦可嗤。", 
            "九州重搆乱，五代荐荒饥。", 
            "辽宋分南北，翁孙讲礼仪。", 
            "宣和风侈靡，教主德庸卑。", 
            "背约绝邻好，兴师借寇资。", 
            "悬知丧唇齿，何事撤籓篱。", 
            "失地人皆怨，蒙尘悔可追。", 
            "辽家遵汉制，孔教祖宣尼。", 
            "焕若文章备，康哉政事熙。", 
            "朝廷严衮冕，郊庙奏埙篪。", 
            "校猎温驰射，行营习正奇。", 
            "南州走玉帛，诸国畏鞭笞。", 
            "天祚骄人上，朝鲜叛海涯。", 
            "未终三百祀，不免一朝危。", 
            "鸭绿金朝起，桑乾玉玺遗。", 
            "后辽兴大石，西域统龟兹。", 
            "万里威声震，百年名教垂。", 
            "武元平宋地，殷礼杂宗姬。", 
            "治国崇文事，拔贤尚赋词。", 
            "邦昌君洛汭，刘豫立青淄。", 
            "大定民兴咏，明昌物适宜。", 
            "日中须景昃，月满必光亏。", 
            "肘腋独夫难，丘墟七庙隳。", 
            "北朝天辅佑，南国俗疮痍。", 
            "天子潜巡狩，宗臣严守陴。", 
            "山西尽荆枳，河朔半豺狸。", 
            "食尽谋安出，兵羸力不支。", 
            "长围重数匝，久困再周期。", 
            "太液生秋草，姑苏游野麋。", 
            "忠臣全节死，馀众入降麾。", 
            "文献生三子，东丹第八枝。", 
            "虚名如画饼，遗业学为箕。", 
            "自笑蓬垂鬓，谁怜雪满髭。", 
            "抚膺长感慨，搔首几嗟咨。", 
            "车盖知何处，衣冠问阿谁。", 
            "自天明下诏，知我素通蓍。", 
            "发轫装琴剑，登车执策绥。", 
            "穹庐或白黑，驿骑半黄駓。", 
            "肥脔白如瓠，琼浆甘似饴。", 
            "天山连北府，瀚海过西伊。", 
            "天马穷渤澥，神兵过月氏。", 
            "感恩承圣敕，寄住到寻罳。", 
            "春色多红树，秋波总绿陂。", 
            "不须赊酒饮，随分有驴骑。", 
            "畎亩栖禾粟，园林足果梨。", 
            "舂粳光璨玉，煮饭滑流匙。", 
            "圣祖方轻举，明君应乐推。", 
            "龙庭陈大礼，原庙献明粢。", 
            "万国朝金陛，千官列玉墀。", 
            "求贤为辅弼，举我忝丞疑。", 
            "才德真为慊，颠危不解持。", 
            "愿从麋鹿性，岂恋凤凰池。", 
            "投老谁为伴，黄山有敏之。"
        ], 
        "title": "怀古一百韵寄张敏之", 
        "type": "排律", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "尚记承平日，为学体自强。", 
            "经书兴我志，功业逼人忙。", 
            "蛰窟长思震，葵心本慕阳。", 
            "蛟龙初得雨，日月近依光。", 
            "事主心无隐，遭时策建长。", 
            "引君当正道，陈事上封章。", 
            "亦既尊仁义，胡为失毅刚。", 
            "箴规尽忠赤，人物敢雌黄。", 
            "断似南山定，言令北斗昂。", 
            "劝君师魏郑，嫉恶法张纲。", 
            "青眼蒙高顾，白眉忝最良。", 
            "谁知天有数，不觉汉亡疆。", 
            "人笑段干木，谁师田子方。", 
            "上苍垂大命，天阙册明王。", 
            "殷室君虽灭，仁人道未亡。", 
            "南州远烟水，北海几星霜。", 
            "仁政时将治，明君国寖昌。", 
            "卿云知有庆，嘉谷又呈祥。", 
            "名遂宜思退，机危乃自戕。", 
            "归欤今好赋，闻道故园荒。"
        ], 
        "title": "再和世荣二十韵寄薛玄之", 
        "type": "排律", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "五言排律", 
        "text": [
            "我爱仲文公，敦纯有古风。", 
            "科名擢乙选，制策肯宸衷。", 
            "作事能谋始，为人克有终。", 
            "养如邹轲气，成自仲尼镕。", 
            "致主忠诚恳，容人便腹空。", 
            "一朝淹骥足，百里试鸠功。", 
            "牛刃聊施割，囊锥已脱锋。", 
            "屯方雷雨动，泰末地天通。", 
            "聚散悲欢里，兴亡梦寐中。", 
            "势倾秦失鹿，奸殒鲧为熊。", 
            "不学东方朔，谁徵皇甫嵩。", 
            "洛阳传白傅，江夏誉黄童。", 
            "上国平诸域，舆情达四聪。", 
            "百司将布置，多士想登庸。", 
            "未识荆州面，徒思卫玠容。", 
            "中原期混一，天子访英雄。", 
            "嘉运人皆幸，亨时君又逢。", 
            "污俗风已变，明主德方隆。", 
            "施雨皇恩布，如流直谏从。", 
            "凯元咸戮力，稷契各言忠。", 
            "我愧凡庸士，恩沾造化工。", 
            "兵氛箕尾没，剑气斗牛冲。", 
            "西华将归马，南阳莫卧龙。", 
            "孝廉为选举，仁义作帡幪。", 
            "历运千年合，衣冠万国同。", 
            "草仪独有子，行待泰山封。"
        ], 
        "title": "兰仲文寄诗二十六韵勉和以谢之", 
        "type": "排律", 
        "yun": null
    }, 
    {
        "author": "耶律楚材", 
        "era": "元", 
        "subtype": "五言绝句", 
        "text": [
            "我爱湖山好，茆斋绕涧泉。", 
            "道人闲受用，不使半文钱。"
        ], 
        "title": "梦中偶得", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "五言绝句", 
        "text": [
            "生死与涅槃，都如昨梦耳。", 
            "觉后笑呵呵，无彼亦无此。"
        ], 
        "title": "和房长老二绝 其二", 
        "type": "绝句", 
        "yun": "纸"
    }, 
    {
        "author": "耶律楚材", 
        "era": "元", 
        "subtype": "五言绝句", 
        "text": [
            "圣主方思治，边臣未奉行。", 
            "凭君达此意，无得负苍生。"
        ], 
        "title": "赠东平主事王玉", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "五言绝句", 
        "text": [
            "黄沙三万里，白发一孀亲。", 
            "肠断边城月，徘徊照旅人。"
        ], 
        "title": "怀亲二首 其二", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "不事王侯懒属文，时危何处觅元勋。", 
            "他年收拾琴书去，笑傲林泉我与君。"
        ], 
        "title": "和移剌继先韵二首 其二", 
        "type": "绝句", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "今日从征亦偶然，天宁遐想思悬悬。", 
            "贪荣不得还山去，须信衰翁未古贤。"
        ], 
        "title": "过天宁寺用彦老韵二首 其二", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙冈走笔和清篇，出示珠玑寄湛然。", 
            "字古意新看不足，挑灯寒雨夜无眠。"
        ], 
        "title": "和景贤韵三首 其二", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "摩抚疮痍正似医，微君孰肯拯时危。", 
            "万金良策悟明主，厚德深仁四海施。"
        ], 
        "title": "和景贤韵三首 其三", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "圣德洋洋雨露零，虫鱼草木总欢荣。", 
            "妖氛敛祸尧风扇，外道消声佛日明。"
        ], 
        "title": "用昭禅师韵二首 其二", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "昔年钩隐索幽奇，只向纵横枝上觅。", 
            "而今拍手笑呵呵，九九元来九十一。"
        ], 
        "title": "梦中偶得", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "三教根源本自同，愚人迷执强西东。", 
            "南阳笑倒知音士，反改莲宫作道宫。"
        ], 
        "title": "过太原南阳镇题紫薇观壁三首 其三", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "小隐居山何太错，居廛大隐绝忧乐。", 
            "山林朝市笑呵呵，为报禅人莫动着。"
        ], 
        "title": "和松月野衲海上人见寄二诗 其二", 
        "type": "绝句", 
        "yun": "药"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "云中栖隐养雄豪，我爱先生一著高。", 
            "鼓腹诗鸣光圣世，雄文端可继离骚。"
        ], 
        "title": "和李汉臣韵四首 其三", 
        "type": "绝句", 
        "yun": "豪"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙庭十载不知疲，自恨无才出六奇。", 
            "欲著涓埃裨海岳，虚名闲誉畏人知。"
        ], 
        "title": "和李汉臣韵四首 其四", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "雪里冰姿破冷金，前村篱落暗香侵。", 
            "令人多谢王公子，分惠幽芳寄好音。"
        ], 
        "title": "谢王巨川惠腊梅因用其韵", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "商辛自底灭亡期，保障全空聚茧丝。", 
            "谁识华山归马日，易于渭水钓鱼时。"
        ], 
        "title": "和王巨川题武成王庙", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "金山突兀翠霞高，清赏浑如享太牢。", 
            "半夜穹庐伏枕卧，乱云深处野猿号。"
        ], 
        "title": "过金山和人韵三绝 其一", 
        "type": "绝句", 
        "yun": "豪"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "金山前畔水西流，一片晴山万里秋。", 
            "萝月团团上东嶂，翠屏高挂水晶毬。"
        ], 
        "title": "过金山和人韵三绝 其二", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "金山万壑斗声清，山气空濛弄晚晴。", 
            "我爱长天汉家月，照人依旧一轮明。"
        ], 
        "title": "过金山和人韵三绝 其三", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "不遇知音钟子期，逢人未敢理冰丝。", 
            "年来忘尽悲风操，空忆伤麟叹凤时。"
        ], 
        "title": "又用韵 其一", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一曲悲风为子弹，穹庐聊复助清欢。", 
            "自惭未尽桐君趣，老境方知道愈难。"
        ], 
        "title": "和景贤七绝 其一", 
        "type": "绝句", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙庭十载典南讹，再品朱弦韵未和。", 
            "美湩千钟聊当酒，纯音三弄且充歌。"
        ], 
        "title": "和景贤七绝 其二", 
        "type": "绝句", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "今日边城又见君，试弹流水爇梅魂。", 
            "声和塞色金徽润，香散穹庐玉鼎温。"
        ], 
        "title": "和景贤七绝 其三", 
        "type": "绝句", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "雅操真堪坐庙堂，积年仁义佐贤王。", 
            "鸣琴谈笑泽天下，始信斯文天不亡。"
        ], 
        "title": "和景贤七绝 其四", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "桐孙元采峄阳林，万里携来表素心。", 
            "聊尔赠君为土物，也教人道有知音。"
        ], 
        "title": "和景贤七绝 其五", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "年来衰老四旬馀，愿与人间万事疏。", 
            "惟有琴魔降不得，鸣球戛玉彻清虚。"
        ], 
        "title": "和景贤七绝 其六", 
        "type": "绝句", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "知音重遇已忘忧，况复边山七月秋。", 
            "联句弦歌清夜乐，人生适意亦何忧。"
        ], 
        "title": "和景贤七绝 其七", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "年来世事已参商，但有声尘尚未忘。", 
            "若向琴中定优劣，龙冈错认老髯郎。"
        ], 
        "title": "又和景贤四绝 其一", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "抚弄桐君乐自然，寥寥古意讵容传。", 
            "伯牙点检真堪笑，不遇知音便绝弦。"
        ], 
        "title": "又和景贤四绝 其二", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "幽人寥落思无穷，付与轩昂一曲终。", 
            "欲罢不能行且止，泣麟嗟凤鼓悲风。"
        ], 
        "title": "又和景贤四绝 其三", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "接得新诗想笑谈，奇才独步斗之南。", 
            "纵横风月输君手，惟有枯禅不许参。"
        ], 
        "title": "又和景贤四绝 其四", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "醉时还许醒时无，谚有斯言正谓予。", 
            "未得素鹅白似雪，等闲难与右军书。"
        ], 
        "title": "和景贤二绝 其一", 
        "type": "绝句", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙冈才德古来无，敏捷新诗正起予。", 
            "词翰双全妙天下，银钩深似鲁公书。"
        ], 
        "title": "和景贤二绝 其二", 
        "type": "绝句", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "十里东风渭水春，临风酹月吊英魂。", 
            "直须立事书麟阁，何必题诗寄雁门。"
        ], 
        "title": "和高冲霄二首 其一", 
        "type": "绝句", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "翠华南渡济苍生，垂老将观德化成。", 
            "昨夜行宫传好语，秦川草木也欣荣。"
        ], 
        "title": "和高冲霄二首 其二", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "羸马阴山道，悠然远思寥。", 
            "青峦云霭霭，黄叶雨萧萧。", 
            "未可行周礼，谁能和舜韶。", 
            "嗟吾浮海粟，何碍八风飘。"
        ], 
        "title": "过阴山和人韵 其二", 
        "type": "律诗", 
        "yun": "萧"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "毡庐同抵足，谈道月西沈。", 
            "议论馨香发，文章蕴藉深。", 
            "正便边氏腹，不上谪仙襟。", 
            "自得逍遥意，何须泊邓林。"
        ], 
        "title": "用万松老人韵作十诗寄郑景贤 其一", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "丰城三尺剑，神气尚埋沈。", 
            "确论穿杨的，生机劈筈深。", 
            "天真贮便腹，浩气塞征襟。", 
            "伫看泽天下，清风冠士林。"
        ], 
        "title": "用万松老人韵作十诗寄郑景贤 其二", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "破船无渗漏，流水不能沈。", 
            "雾锁青山秀，花藏古径深。", 
            "白云陪野兴，晴月洗烦襟。", 
            "绝后重苏息，飞花枯木林。"
        ], 
        "title": "用万松老人韵作十诗寄郑景贤 其三", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "隐隐三星出，依依片月沈。", 
            "鹤飞辽海阔，猿啸楚山深。", 
            "柳色云沾袖，芦花雪满襟。", 
            "普天秋意露，一叶坠梧林。"
        ], 
        "title": "用万松老人韵作十诗寄郑景贤 其四", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "玄珠罗帐密，寒鼎篆烟沈。", 
            "翡翠疏帘隔，琉璃古殿深。", 
            "本来无垢体，何必拂尘襟。", 
            "斫却蟾中桂，方成假若林。"
        ], 
        "title": "用万松老人韵作十诗寄郑景贤 其五", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "鳌饵不须针，聊将玉线沈。", 
            "须弥犹未大，渤海岂为深。", 
            "悟后牛穿鼻，迷时马有襟。", 
            "弋人何所慕，幽鸟在嵩林。"
        ], 
        "title": "用万松老人韵作十诗寄郑景贤 其六", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "个事不容针，迷途自陆沈。", 
            "西天三步远，东海一杯深。", 
            "凉月盛玄钵，轻云剪素襟。", 
            "曹溪无一滴，波浪沸禅林。"
        ], 
        "title": "用万松老人韵作十诗寄郑景贤 其七", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "流波无放荡，死水暮平沈。", 
            "机尽方钩隐，纶空正钓深。", 
            "赤心休惜口，青眼好开襟。", 
            "误捉溪中月，人人似翰林。"
        ], 
        "title": "用万松老人韵作十诗寄郑景贤 其八", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "梦觉方知错，生平自屈沈。", 
            "涤尘千㵎外，遗照乱松深。", 
            "柳带缝穿屣，荷衣缀破襟。", 
            "寂寥选佛味，何似宴琼林。"
        ], 
        "title": "用万松老人韵作十诗寄郑景贤 其九", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "渔家何足好，乘兴一钩沈。", 
            "路僻苍苔滑，舟横古渡深。", 
            "小晴掀箬笠，微雨整蓑襟。", 
            "梦断知何处，寒潮没晚林。"
        ], 
        "title": "用万松老人韵作十诗寄郑景贤 其十", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "异同谁足据，俯仰且随缘。", 
            "居士难联句，梅轩却解禅。", 
            "无云皆皓月，何处不青天。", 
            "话到忘言处，迢迢夜不眠。"
        ], 
        "title": "和李世荣韵", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "王孙蒙馈饭，灵辄未扶轮。", 
            "自笑孤穷客，谁怜衰病身。", 
            "黄沙万馀里，白发一孀亲。", 
            "肠断山城月，徘徊照远人。"
        ], 
        "title": "和王君玉韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "西域风光换，东方音问疏。", 
            "屠苏聊复饮，郁垒不须书。", 
            "旧岁昨宵尽，新年此日初。", 
            "客中今十载，孀母信何如。"
        ], 
        "title": "壬午元日二首 其一", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "隐逸养幽慵，飘萧两鬓蓬。", 
            "角巾折暮雨，醉帽落秋风。", 
            "避暑挂石上，衔杯鹿酒中。", 
            "忘机任真率，露顶向王公。"
        ], 
        "title": "用刘润之乞冠韵", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，连甍及万家。", 
            "葡萄亲酿酒，杷榄看开花。", 
            "饱啖鸡舌肉，分餐马首瓜。", 
            "人生唯口腹，何碍过流沙。"
        ], 
        "title": "西域河中十咏 其一", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，临流结草庐。", 
            "开樽倾美酒，掷网得新鱼。", 
            "有客同联句，无人独看书。", 
            "天涯获此乐，终老又何如。"
        ], 
        "title": "西域河中十咏 其二", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，遐荒僻一隅。", 
            "葡萄垂马乳，杷榄灿牛酥。", 
            "酿春无输课，耕田不纳租。", 
            "西行万馀里，谁谓乃良图。"
        ], 
        "title": "西域河中十咏 其三", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，生民屡有灾。", 
            "避兵开邃穴，防水筑高台。", 
            "六月常无雨，三冬却有雷。", 
            "偶思禅伯语，不觉笑颜开。"
        ], 
        "title": "西域河中十咏 其四", 
        "type": "律诗", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，颓垣绕故城。", 
            "园林无尽处，花木不知名。", 
            "南岸独垂钓，西畴自省耕。", 
            "为人但知足，何处不安生。"
        ], 
        "title": "西域河中十咏 其五", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，西流绿水倾。", 
            "冲风磨旧麦，悬碓杵新粳。", 
            "春月花浑谢，冬天草再生。", 
            "优游聊卒岁，更不望归程。"
        ], 
        "title": "西域河中十咏 其六", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，清欢且自寻。", 
            "麻笺聊写字，苇笔亦供吟。", 
            "伞柄学钻笛，宫门自斲琴。", 
            "临风时适意，不负昔年心。"
        ], 
        "title": "西域河中十咏 其七", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，西来亦偶然。", 
            "每春忘旧闰，随月出新年。", 
            "强策浑心竹，难穿无眼钱。", 
            "异同无定据，俯仰且随缘。"
        ], 
        "title": "西域河中十咏 其八", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，声名昔日闻。", 
            "城隍连畎亩，市井半丘坟。", 
            "食饭秤斤卖，金银用麦分。", 
            "生民怨来后，箪食谒吾君。"
        ], 
        "title": "西域河中十咏 其九", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "寂寞河中府，遗民自足粮。", 
            "黄橙调蜜煎，白饼糁糖霜。", 
            "漱旱河为雨，无衣垄种羊。", 
            "一从西到此，更不忆吾乡。"
        ], 
        "title": "西域河中十咏 其十", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "我爱龙冈老，鸣琴自老成。", 
            "未弹白雪曲，先爱水仙声。", 
            "但欲合纯古，谁能媚世情。", 
            "林泉聊自适，何必献承明。"
        ], 
        "title": "和郑景贤韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "龙飞登九五，历数与天膺。", 
            "休运绵瓜瓞，功臣列土封。", 
            "但期酬子志，奚虑枕吾肱。", 
            "千载圣人出，休嗟见有恒。"
        ], 
        "title": "和李汉臣韵四首 其二", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "国士朝黄屋，无辞路八千。", 
            "徒嗟苏子困，谁识祢生贤。", 
            "腰下无金印，山中有翠烟。", 
            "英雄须有用，勉力待中年。"
        ], 
        "title": "德恒将行以诗见赠因用元韵以见意云", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "信意弹秋水，清商促轸成。", 
            "只疑天上曲，不似世间声。", 
            "海若诚无敌，河神已请平。", 
            "三朝不弹此，心窍觉尘生。"
        ], 
        "title": "弹秋水", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "劫外风光别，人间日月迁。", 
            "南洲添一岁，北海又二年。", 
            "荣利蜗黏壁，功名蚁慕膻。", 
            "万缘都放下，好扣祖师禅。"
        ], 
        "title": "元日劝忘忧进道", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "去国十年久，还乡两鬓皤。", 
            "三川犹梗涩，百越正干戈。", 
            "东胜城无恙，西征事若何。", 
            "凭高吟望久，樽酒酹长河。"
        ], 
        "title": "扈从旋师道过东胜秦帅席上继杜受之韵", 
        "type": "律诗", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "我访龙冈老，珠玑咳唾间。", 
            "酒熟香馥馥，琴滑水潺潺。", 
            "王吉中栽菊，和林也有山。", 
            "但能心放下，何处不安闲。"
        ], 
        "title": "景贤作诗颇有思归意因和元韵以勉之", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "多谢梅轩不惜春，声诗来寄格清新。", 
            "词源莫测波千顷，笔力能扛鼎万钧。", 
            "忧国心情常悄悄，闲居容止自申申。", 
            "谁知板荡中原后，潇洒河东有若人。"
        ], 
        "title": "和李世荣韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "梅轩相别又三春，别后文章与日新。", 
            "不忿散材沾造化，好将幽隐入陶钧。", 
            "我游北海年垂老，君卧南阳志未申。", 
            "遥想冰魂政无恙，一枝回施陇头人。"
        ], 
        "title": "再用其韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "我爱平阳李世荣，一番书史再镌铭。", 
            "欲令吾子穷三传，故向君家乞六经。", 
            "简策灿然新制度，文章宛尔旧仪刑。", 
            "莫教幼稚空相忆，日日求书到鲤庭。"
        ], 
        "title": "又索六经", 
        "type": "律诗", 
        "yun": "青"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "滴滴秋光溢远山，穹庐寥落酒瓶乾。", 
            "诗章平淡思居易，禅里纵横忆道安。", 
            "不忿西风霜叶脱，难禁秋雨菊花残。", 
            "闾山旧隐天涯远，梦里思归梦亦难。"
        ], 
        "title": "和薛伯通韵", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "銮舆秋狝猎南冈，鹿尾分甘赐尚方。", 
            "浓色殷殷红玉髓，微香馥馥紫琼浆。", 
            "韭花酷辣同葱薤，芥屑差辛类桂姜。", 
            "何似毡根蘸浓液，邀将诗客大家尝。"
        ], 
        "title": "鹿尾", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "雪压山峰八月寒，羊肠樵路曲盘盘。", 
            "千岩竞秀清人思，万壑争流壮我观。", 
            "山腹云开岚色润，松巅风起雨声乾。", 
            "光风满贮诗囊去，一度思山一度看。"
        ], 
        "title": "过金山用人韵", 
        "type": "律诗", 
        "yun": "寒"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "漆城光荡荡，寇来不得上。", 
            "一朝变起望夷宫，不及思旃曾技懩。"
        ], 
        "title": "漆城谣", 
        "type": "古风", 
        "yun": "养"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "承天圣祖开天业，四海为家尽臣妾。", 
            "规模宏远古无比，统绪岂惟垂万叶。", 
            "朅来海水不扬波，向见灵河已清澈。", 
            "除天所覆乐心戴，愈见人情皆感切。", 
            "折冲猛锐尽陈力，骨鲠贞良咸就列。", 
            "恭行天罚攘搀枪，著就鲸鲵殊剪截。", 
            "列圣未出无名师，历世弥光先圣烈。", 
            "推亡固存非一国，迷不知时非俊杰。", 
            "世许青野食前言，不若犬偷及鼠窃。", 
            "诬天复敢拘行人，妄专狙诈誇明哲。", 
            "国犹摄生贵处顺，水背流时源易竭。", 
            "即今日削尽疆场，其势得无忧迫胁。", 
            "若然仍不畏天威，曷异螳螂怒当辙。", 
            "未知其可将蛮触，相与区区较优劣。", 
            "武王问罪挥天戈，徵发诸军自崙碣。", 
            "翠华遥下五云来，辄报锦城氛祲灭。", 
            "扈跸貔貅三十万，争欲先驱埽妖孽。", 
            "搏熊攫豹捷飞猱，赴险蹈虚矜胆决。", 
            "纷驰传檄启途使，英荡辅之龙虎节。", 
            "悬崖万仞入云端，前马不行应气摄。", 
            "虹梁缥缈驾层霄，高兴动人殊可悦。", 
            "若非由蜀道登天，岂与飞仙得相接。", 
            "腾倾湍瀑翻惊涛，怒震横流还送折。", 
            "千岩万壑殷晴雷，捲起千堆万堆雪。", 
            "飞阁尤非地上行，剑门呼似天中裂。", 
            "壁立千寻冷翠屏，碧霞城拥清都阙。", 
            "振衣直上玉女台，下视烟尘望吴越。", 
            "五丁碎徙青黛山，万簇蚕丛乱堆叠。", 
            "金城虽包裹全蜀，胜负莫非由勇怯。", 
            "孰云无所骋骁骑，闭口势何劳捕舌。", 
            "天衷应未诱蚩萌，堪叹颛蒙与天绝⑾。", 
            "宁知皇化如时雨，欲济迷津作舟楫。", 
            "会闻蓬阆朝真仙⑿，箪食壶浆尽迎谒。", 
            "纷纷诸将无虚日，争奏归明争献捷。", 
            "旌门敕树受降旌⒀，异致穷民遂安帖。", 
            "莫如天欲降何如，英猷一旦为虚设。", 
            "无雷东陊孤山峰⒁，惊风西捲旂杆折⒂。", 
            "龙桥忽焉悉中圮⒃，夔鼓鼛然寻亦歇⒄。", 
            "忍令飞驾鼎湖龙，持拔龙髯堕尘劫⒅。", 
            "笛声唤得梦回来，梅梢犹印西窗月。"
        ], 
        "title": "述实录（四十韵）", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "命骁锐，为声援，选步骑，发畿甸。", 
            "号称一百万，一一皆精鍊。", 
            "旌旗虹乱渡桑乾，绚野如花陈组练。", 
            "移围布陈密谷口，吞敌出奇将伺便。", 
            "前拒避贾勇，中坚已受战。", 
            "天兵震天威，不异弄雷电。", 
            "先驱游击队，势若风云变。", 
            "雕鹗横秋空，奋翼鸷鸡犬。", 
            "斯须跆藉尽八九，终了不曾还一箭。", 
            "永安宫，大安殿，方待凯旋回赐宴。", 
            "唯有孤臣鬓成雪，缘底眉头殊不展。", 
            "智谋士见未然事，窃叹终皆非所辩。", 
            "堪怜当日金源氏，谁编良将忠臣传。"
        ], 
        "title": "密谷行", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "有言蜀道难，有说蜀道易。", 
            "难于上青天，易于践平地。", 
            "说易有所媚，说难有所激。", 
            "君曾不见与前修，折衷谁秉江山笔。", 
            "我来高蹈仙人踪，控御遗风纵游历。", 
            "连云气象霸图中，险阻形胜限疆域。", 
            "黑龙冲断万层山，骇浪轰雷恣奔击。", 
            "攒峰叠嶂冷云閒，绵亘倚天骈翠壁。", 
            "飞梁架云栈，势欲跨南北。", 
            "虹桥络河汉，鸟道挂空碧。", 
            "历其天险，临其峻极。", 
            "望舒按节，阳乌敛翼。", 
            "拟循云路趋鹏程，仰天直上青云梯。", 
            "蹑空且何异登仙，但觉日月行寝低。", 
            "终踰绝险得驰骤，骤步娲皇补天石。", 
            "微茫一径通烟霄，攀缘更上苍龙脊。", 
            "弥旬霖雨秋，行潦迷原隰。", 
            "岂不虑蹉跌，路歧多垫溺。", 
            "一闻漫天名，心寒已如失。", 
            "况复壅大道，与道为通塞。", 
            "无虑千筹将万计，智推力引方行得。", 
            "请设漫天前后论，蜀道一言或可毕。", 
            "未应难于上青天，飞阁递连通利走，名趋日夜往来何络绎。", 
            "不应易于践平地，栈磴缺寻引天荒，地老萧条断绝人声迹。", 
            "致令振古豺狼心，曾不祈天睹一掷。", 
            "自蚕丛且稽代谢，几人恃险曾终吉。", 
            "适足笑王公，设险以守国。", 
            "在德不在险，昭然如白日。", 
            "上青天，践平地，始可与之言其道难与易。", 
            "行路之难，难于上青天，蜀道之难，若比行路是平地。", 
            "出处虽然全在人，世路不能无险易。", 
            "畏途岂可比青天，誓铲漫天作平地。"
        ], 
        "title": "蜀道有难易", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "鞭催瘦马出龙庭，白酒一杯送子行。", 
            "山头积雪寒皎洁，风物凄凄伤别情。", 
            "穷庐冰凘结吟砚，行人欲去愁展转。", 
            "功名入手头未白，世态浮云几千变。", 
            "何如有酒且高歌，百岁风光如过电，人生几度春风面。"
        ], 
        "title": "送杨子阳南还", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "东风二月吹和林，绿杨庭院空深沈。", 
            "整襟危坐罢舜琴，时听百鸟自在吟。", 
            "泠泠流水漱寒玉，半天萧飒松风音。", 
            "呼童为我金波斟，悠然一笑忘古今。", 
            "书斋尽日无人到，门掩落花春自老。", 
            "裴回杖履夕阳閒，回首春风乂衰草。", 
            "长安远客来紫宸，红尘满面初相亲。", 
            "挑灯风雨秋夜永，诗成落笔愁鬼神。", 
            "纵横论议小天下，当时谁谓秦无人。", 
            "一朝别我出祁连，黑山风雪十月天。", 
            "分襟执手小溪边，何时客床相对眠。", 
            "他年乘兴游京洛，诗酒无寒金谷约。"
        ], 
        "title": "送玄之", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "去年见君瀚海东，苍松郁郁山重重。", 
            "今日送君之镇阳，寒烟漠漠天苍苍。", 
            "休叹萧萧行路难，两袖春风衣锦还。", 
            "二年两度客天涯，离合都无咫尺閒。", 
            "一尊白酒羡君侯，入手功名正黑头。", 
            "今年旱蝗民切痛，赋税须知有轻重。", 
            "一生富贵将几何，西风吹破邯郸梦。", 
            "自愧趋凤池，空有别离诗。", 
            "红尘无处避，扰扰心如醉。", 
            "何时高隐旧林泉，卧看人閒等儿戏。"
        ], 
        "title": "送张敬叔", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "云黯惨，风浩荡，故里风光空想像。", 
            "寒馀三月索貂裘，冻崖冰雪三千丈。", 
            "天淡淡，路茫茫，送君万里还镇阳。", 
            "杨花点点山城雪，啼鸟一声春昼长。", 
            "多离别，少歌笑，功名催促行人老。", 
            "玉箫吹断碧云寒，梨花寒食空过了。", 
            "君不见洛阳楼观今芜荒，梧桐叶落秋风凉，寒波寂寂山苍苍。"
        ], 
        "title": "送人还镇阳", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "西冈老子古郑客，洒落心胸如李白。", 
            "或歌或啸或吟卧，万壑清风松下座。", 
            "呼童取得古锦囊，月魄囊中暗惊堕。", 
            "制度风流特奇绝，韵高不许俗人别。", 
            "试问先生是何物，云是阿咸葬时物。", 
            "英雄无限俱为土，如何此物传今古。", 
            "寥寥千载阿咸志，凭谁写出阿咸意。", 
            "悠然抱此明月腹，林下溪边时一曲。", 
            "十三玉柱秋蟾净，指底松风四弦泠。", 
            "大弦乌乌纯且雅，小弦切切清且劲。", 
            "秋高千穴寒泉瀑，露滴铜盘碎金玉。", 
            "千岩夜雨猿鹤悲，半夜西风鬼神哭。", 
            "物奇不肯人閒住，变作孤鹤上天去。"
        ], 
        "title": "摘阮行呈吕西冈", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "长笛短笛有指的，清浊有气亦有质。", 
            "李谟吹笛动长安，㝢内竞推为弟一。", 
            "笛声断绝续者谁，得许云封继其迹。", 
            "落梅宛转折柳声，不止飞砂将走石。", 
            "石裂云穿天亦惊，哈龙许云封怨笛。", 
            "云封烟锁不可开，直至如今吹不得。", 
            "有客手把昭华琯，未应旷代无人识。", 
            "什袭天然希世珍，尤当祇自私珍惜。", 
            "会须奇宝吐奇声，邪秽气随声荡涤。", 
            "静寻白雪引流风，拟写幽情聊自适。", 
            "遂据胡床弄秋月，萧条万籁沈凝寂。", 
            "凡奏一叠十二节，每发一声累九息。", 
            "流韵寥亮入太清，袅袅馀音游八极。", 
            "但闻天外鸾凤鸣，岂知海底鱼龙泣。", 
            "高迁亭化为灰烬，平阳坞久生荆棘。", 
            "揄扬天下之至音，非为俗聋惊结习。", 
            "伶伦嗟咏愿从事，列和怅然寻屈膝。", 
            "武昌老人请易业，洞庭老人还自失。", 
            "欲俪清歌妙入神，惜无李白生花笔。", 
            "孰知时尚紫云回，屡变新声延化日。"
        ], 
        "title": "长笛续短笛引", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "魏创纪勋观，齐崇嘉德楼。", 
            "忽名天祐旌功阁，图写朱三在上头。"
        ], 
        "title": "天祐行", 
        "type": "古风", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "龙旂天上来，神兵落天阙。", 
            "问罪下中原，先有扼狐捷。", 
            "勍敌四十万，一何争勇决。", 
            "冲锋竞突刃，奋不待成列。", 
            "矢雨注，鼓雷叠，长兵尽，短兵接。", 
            "势霆击，天柱折，声海振，地维绝。", 
            "烈日照雪霜，几何不殄灭。", 
            "若是数百陈，然后成帝业。", 
            "信道守天元不易，圣统在垂千万叶。", 
            "敢忘开国缅良难，太祖新征战时节。"
        ], 
        "title": "战扼狐", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "我爱五禽言，味之殊有味。", 
            "不唯由此知物情，更是分明见天意。", 
            "大麦孰簸箕漏，伤时节，感农叟。", 
            "麦饭孰即快活，祛顑颔，略契阔。", 
            "提葫芦沽美酒，绕山溪，占花柳。", 
            "烧香拨火，愿言康且寿。", 
            "不如归去，莫饶舌，只合吞声牢闭口。"
        ], 
        "title": "五禽言", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "御芦远避驾鹅声，人閒多避海东青。", 
            "冥飞休近双凫游，恐因误引到天明。", 
            "稻粱足，罗网轻，湖海多洲汀。", 
            "太虚无阂且何慕，鹦鹉玉笼笼下生。", 
            "与尔同六翮，好去恣飞腾。", 
            "若期寥廓求希有，必欲翱翔从大鹏。", 
            "宜审遥弓鸣，勿为虚弦惊，古来惟有一更盈。"
        ], 
        "title": "放雁词", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "锦云承露珠盘冷，玉女佩环鸣玉井。", 
            "凝歌声入天镜来，兰桡扰碎蓬壶影。", 
            "弄香浮叶一何繁，翠盖霞幢不齐整。", 
            "可是芳心空自苦，淩波无梦惟烟景。"
        ], 
        "title": "采莲曲", 
        "type": "古风", 
        "yun": "梗"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "燕子不来花著雨，莺声巧作烟花主。", 
            "满庭重叠绿苔斑，斜倚栏干臂鹦鹉。", 
            "清渭东流剑阁深，不知消息到如今。", 
            "相思前路几回首，一夜月明千里心。"
        ], 
        "title": "长想思", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "三十六洞天，七十二福地。", 
            "共春长在一壶中，尽可浮游与沈醉。"
        ], 
        "title": "壶天园歌", 
        "type": "古风", 
        "yun": "寘"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "沙葱焦枯沙蓬乾，海子乾枯龙子殚。", 
            "顾非海变桑田日，如何一旦无涓滴。", 
            "琴高控鲤游何许，好探麻姑问消息。"
        ], 
        "title": "乾海子", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "衰草淡烟迷故垒，情思迢迢似流水。", 
            "关山目断雁声沈，几曲阑干闷独倚。", 
            "倚兰还忆早春时，款款东风绽桃李。", 
            "青春如昨岁云莫，大抵人生如寄耳。", 
            "如何携酒对明月，一笑红尘等白蚁。", 
            "归来梦蝶恼庄周，蝶去悠悠几千里。", 
            "吟哦犹在月明下，诗就清欢未能已。", 
            "举手欲折桂枝去，行入青天广寒里。"
        ], 
        "title": "纪梦", 
        "type": "古风", 
        "yun": "纸"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "水深深，山重重，前溪后岭万苍松。", 
            "我来秋雨霁，夜宿深山中。", 
            "霜寒千里龙蛇怒，岩谷萧条啸貔虎。", 
            "波涛漾漾生秋寒，碧落无云自飞雨。", 
            "珑珑兀兀惊俗聋，馀韵飘萧散碧空。", 
            "悠然策杖出门去，方知万壑生清风。", 
            "清欢一夕无今古，句引幽人风雅句。", 
            "那堪更被山头月，团圆挂在青松树。"
        ], 
        "title": "松声行", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "无何有醉隐，称是饮中仙。", 
            "玉瀣涵金液，金波养玉泉。"
        ], 
        "title": "饮逸园", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "攲红醉浓露，凝碧压芳烟。", 
            "我有一壶酒，置君花树间。"
        ], 
        "title": "饮南园", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "玉钩垂翠箔，珠幌背兰膏。", 
            "花瘦露如洗，月明秋更高。"
        ], 
        "title": "玉窗歌", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "香起深斋静，横琴夜更幽。", 
            "千岩风雨冷，一夜鬼神愁。"
        ], 
        "title": "夜坐", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "若为逃世网，却订钓名钩。", 
            "自是惊飞尽，群群海上鸥。"
        ], 
        "title": "嘲渔父", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "世路披天险，名声足是非。", 
            "月明风下露，吹笛放船归。"
        ], 
        "title": "渔父答", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "我虽不解事，知时莫如我。", 
            "须为扇仁风，吹灭权门火。"
        ], 
        "title": "杂咏", 
        "type": "绝句", 
        "yun": "哿"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "人皆缘禄福，我独以官贫。", 
            "富贵莫图著，恐他来逼人。"
        ], 
        "title": "示子", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "行云思故山，游子何时还。", 
            "天地如逆旅，光阴不可攀。"
        ], 
        "title": "荡子", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "西山先得日，南枝先得春。", 
            "朱曦与青帝，岂属种花人。"
        ], 
        "title": "题西山早梅扇头", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "月姊应吞怨，无人写所思。", 
            "柔情将绰态，须是破瓜时。"
        ], 
        "title": "十六对月", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "锦帏五十里，胡椒八百斛。", 
            "那能知如许，且尽杯中物。"
        ], 
        "title": "乐圣斋对酒吟", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "素匣开寒玉，乌龙出秋水。", 
            "长到夜深时，恐乘雷雾起。"
        ], 
        "title": "春雷琴", 
        "type": "绝句", 
        "yun": "纸"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "白日不飞出，夜灯安可亲。", 
            "比朋不可投，何似暗藏身。"
        ], 
        "title": "灯蛾叹", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "青州少从事，平田少督邮。", 
            "洞庭春色里，谁是醉乡侯。"
        ], 
        "title": "即事", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "白鹿殊持重，青蚨岂致贫。", 
            "不唯堪使鬼，且是更通神。"
        ], 
        "title": "钱币", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "适足堪申意，浮游亦识机。", 
            "未应为信往，著处即忘归。"
        ], 
        "title": "得雪斋所遗竹箭因以此寄时雪斋南游未回", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "水击三千里，鹏抟九万程。", 
            "不应栖隐地，犹待卧龙耕。"
        ], 
        "title": "南征过蜀寄题故园", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "怒浪淘晴雪，惊雷日夜奔。", 
            "洪流将碧落，空自势相吞。"
        ], 
        "title": "大河篇", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "首肯唐庚赋，心推郭逸诗。", 
            "为谁携斗酒，还酹鲁公祠。"
        ], 
        "title": "次韵阆州述事", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": null, 
        "text": [
            "苍山秋意长，池馆静而閟。", 
            "雨止修竹间，流萤夜深至。", 
            "皇羲世云远，雅颂日凋弊。", 
            "举手遏颓波，谁识作者志。", 
            "乌啼鲁东门，泗水不染袂。", 
            "后去三十年，直可肩圣知。", 
            "机关系风化，词语特细事。", 
            "月落闭虚帘，坐梦太古帝。", 
            "扬眉赪玉色，尽发养生秘。", 
            "勿谓仙学难，此道可立致。"
        ], 
        "title": "苍山感秋", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "兰以比君子，所贵者幽深。", 
            "黯然空谷中，远为人所钦。", 
            "志士秉美德，如玉复如金。", 
            "笃实而辉光，芳搴出乔林。", 
            "偶然为时出，节义凛森森。", 
            "下惬烝庶望，上当君王心。", 
            "功成无所累，宿好在云岑。"
        ], 
        "title": "观钱塘上人墨兰二首 其一", 
        "type": "古风", 
        "yun": "侵"
    }, 
    {
        "author": "范梈", 
        "era": "元", 
        "subtype": null, 
        "text": [
            "翰墨者谁子？妙年出江关。", 
            "剪须事浮屠，游戏在云山。", 
            "时将骚臣意，写入尺素间。", 
            "嗟彼为形士，长往不知还。", 
            "其心犹有慕，岂不薄茅菅？", 
            "学古宁为人？诚念修已艰。", 
            "圣哲虽异代，讵云不可攀？"
        ], 
        "title": "观钱塘上人墨兰二首 其二", 
        "type": "古风", 
        "yun": "删"
    }, 
    {
        "author": "范梈", 
        "era": "元", 
        "subtype": null, 
        "text": [
            "碧月出海底，挂在青天中。", 
            "美人如明珠，沧波思无穷。", 
            "身非千岁蓬，欲逐万里风。", 
            "愿因纨素衣，托向孤征鸿。"
        ], 
        "title": "酬申屠子迪", 
        "type": "古风", 
        "yun": "东"
    }, 
    {
        "author": "范梈", 
        "era": "元", 
        "subtype": null, 
        "text": [
            "高林展夏绿，杲日转城冈。", 
            "四国金石流，忽见飞雨凉。", 
            "飘飘西北风，亦复至我傍。", 
            "我行初涉旬，去意已徬徨。", 
            "亲交苦滞留，川陆互阻长。", 
            "远行虽有命，期至讵能忘。", 
            "宵分睇南星，命仆戒川航。", 
            "岂无他方愿，且及顾旧乡。", 
            "旧乡宁非怀，吾生未渠央。"
        ], 
        "title": "筠州东都遇雨", 
        "type": "古风", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "扫地谢尘鞅，坐诵圣贤书。", 
            "妙年陟府署，服食犹休居。", 
            "闻子进修地，花药罗斋庐。", 
            "惟静故能定，有容当在虚。", 
            "而虚乃非空，养之贵安舒。", 
            "苟能充至理，德业将有余。", 
            "子本西蜀珍，西南散簪裾。", 
            "问知其方俗，有若邻华胥。", 
            "教化本自然，匪学故有初。", 
            "况彼声教敷，封疆常晏如。", 
            "清秋武昌郊，氛雾夕开除。", 
            "谁能不重别？执手以踟蹰。"
        ], 
        "title": "赠宣掾蒲锳还静虚山房", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "远游非吾志，偶堕天一角。", 
            "去就亦有期，宁能计今昨？", 
            "料理贫居士，守书负西郭。", 
            "清心见古初，德宅甘寂寞。", 
            "杜门坐春深，绿竹解寒箨。", 
            "虽无清时赏，幽意各有托。", 
            "千载非长生，松乔未足学。", 
            "焉知勾漏令？不厌宦情薄。", 
            "山中归去来，朝霞可以酌。"
        ], 
        "title": "远游", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "天下有大垣，人自隐多岐。", 
            "任理忘恩怨，何乃累吾私？", 
            "元气育万物，雨露丰悴之。", 
            "丰悴虽有恒，还复系其资。", 
            "强者固弗已，弱者自有期。", 
            "向者橐籥中，竟是谁设施？", 
            "美哉唐虞圣，至治以无为。"
        ], 
        "title": "述古", 
        "type": "古风", 
        "yun": "支"
    }, 
    {
        "author": "范梈", 
        "era": "元", 
        "subtype": null, 
        "text": [
            "初秋白露降，爽气迫虚帏。", 
            "薄林方泥泥，洒汉复霏霏。", 
            "暗袭玉堂悄，斜飘金掌微。", 
            "鹤眠寒屡警，萤火湿犹飞。", 
            "叶垂知月朗，花艳怯阳晞。", 
            "兰饮畏朝坠，草沾伤夕归。", 
            "为霜当夙戒，去日漫增欷。", 
            "俜停吴宫女，三月采蔷薇。", 
            "挹彼枝上香，散入舞裳衣。", 
            "千岁亦不灭，但恐愿相违。", 
            "君子保世泽，在久愈光辉。"
        ], 
        "title": "泻露亭", 
        "type": "古风", 
        "yun": "微"
    }, 
    {
        "author": "范梈", 
        "era": "元", 
        "subtype": null, 
        "text": [
            "冉冉秋序高，劳劳客程促。", 
            "如何霜霰交？不见原野肃。", 
            "颠崖绚夕红，古涧漾寒绿。", 
            "非惟藤蔓敷，亦复芳气馥。", 
            "物生固有常，气候殊过续。", 
            "以兹羸疾身，动往居瘴毒。", 
            "念彼闽村人，田稀口如粟。", 
            "耕种上青云，妻孥力凉燠。", 
            "吁嗟公私弊，群需待其熟。", 
            "安得廉耻吏？俾之食常足。", 
            "上以承恩光，下以厚风俗。", 
            "丹心映皓首，我何自拘束？"
        ], 
        "title": "顺昌道中", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "晓出玉台道，山川稍夷旷。", 
            "只愁滩石际，磊落更万状。", 
            "市楼倚崖岸，山顶列石障。", 
            "是中更有人，隐约葱倩上。", 
            "我愿从之游，长风涉玄阆。", 
            "还归保精路，高视神目王。", 
            "空濛飞鸟过，惨淡回波放。", 
            "由来心力疲，会意乃益壮。"
        ], 
        "title": "玉台", 
        "type": "古风", 
        "yun": "漾"
    }, 
    {
        "author": "范梈", 
        "era": "元", 
        "subtype": null, 
        "text": [
            "妾年四二三，始识月团团。", 
            "十二学女工，刺绣如鸳鸾。", 
            "十九嫁夫家，事姑施衿鞶。", 
            "夫婿良家儿，世籍为王官。", 
            "虽联朱紫贵，不习绮与纨。", 
            "过庭执诗礼，开口若惊湍。", 
            "风仪在一时，争作玉人看。", 
            "天地忽降毒，摧折青琅玕。", 
            "回首四十春，景光若流丸。", 
            "贞心守松柏，芳性轶芝兰。", 
            "落月帘帷曙，西风机杼寒。", 
            "沈思往昔事，泪下红阑干。", 
            "豪客至茅屋，举家窜林峦。", 
            "入房卫病姑，身死白刃攒。", 
            "相向义怜释，视死色无难。", 
            "亲知为叹息，保社为辛酸。", 
            "欲与上州府，为妾旌门阑。", 
            "妾实无所愿，所愿在所安。", 
            "妇人往从人，阿母涕汍澜。", 
            "送行遗之语，敬顺无违欢。", 
            "匹偶固有时，宁知忧患端。", 
            "辛苦蹈物变，岂羡身独完。", 
            "殷勤谢旧故，闻者摧肺肝。"
        ], 
        "title": "节妇王氏", 
        "type": "古风", 
        "yun": "寒"
    }, 
    {
        "author": "范梈", 
        "era": "元", 
        "subtype": null, 
        "text": [
            "圣主征儒用文学，翩翩五士起海角。", 
            "元戎虎帐飞荐鹗，泮水成材玉新琢。", 
            "吉日举饯钟鼓作，皇华大夫绣朱襮。", 
            "快马凿蹄轮脱斫，相送西风出郊郭。", 
            "问君此行事何若，于菟要是赤手缚。", 
            "候雁南飞不逾岳，洞庭山秋木叶落。", 
            "词场先锋夺霜锷，万里青山上黄鹤。", 
            "明光宫中问礼乐，董生策有经济略。", 
            "一朝声名动河朔，往取青紫如六博。", 
            "前年礼闱开峻擢，明当接武丝纶阁。", 
            "归来锦衣照丘壑，人生无如进士乐。", 
            "呜呼，人生无如进士乐，勖尔高步翔寥廓。"
        ], 
        "title": "赠海康举进士者", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "白露浥宵桂，月满浮云山。", 
            "遥想山中人，与我身俱闲。", 
            "少日曾陪供奉班，流浪三千随百蛮。", 
            "海水接天看不足，却归万壑听潺湲。", 
            "累土成岳谅非艰，蚤服玄英勘大还。", 
            "金阙玉清名籍在，不应犹自恋人间。"
        ], 
        "title": "奉新县楼对月，望浮云山李八百洞，超然有怀", 
        "type": "古风", 
        "yun": "删"
    }, 
    {
        "author": "范梈", 
        "era": "元", 
        "subtype": null, 
        "text": [
            "闽州土俗户不分，生子数岁学绣文。", 
            "围绷坐肆杂男女，谁问小年曾识君。", 
            "古来夜行斯秉烛，今者衢路走纷纷。", 
            "那更诛求使者急，鞭箠一似鸡羊群。", 
            "古来闺阁佩箴管，今者女工徵六军。", 
            "虽复太平少征战，设有备豫将何云。", 
            "去年居作匠五千，耗费府藏犹烟云。", 
            "官胥掊克常十八，况以鸠敛夺耕耘。", 
            "祗今弃置半不用，民劳竟是谁欢忻？", 
            "岁岁条章省烦费，幸且不省无方殷。", 
            "唐虞在上俭且勤，后王犹复锦绣焚。", 
            "岂有夔龙让姚宋，不言忍使忧心熏。", 
            "观风自是使者职，作歌虽远天应闻。"
        ], 
        "title": "闽州歌", 
        "type": "古风", 
        "yun": "文"
    }, 
    {
        "author": "范梈", 
        "era": "元", 
        "subtype": null, 
        "text": [
            "我本渔钓清江滨，三生自是华盖君。", 
            "往从竹浦拾明月，初向芝山寻白云。", 
            "闻有仙人姓丘者，旧庐正在燕城下。", 
            "杖藜随步蹑天梯，千尺云门净如洒。", 
            "门前水流清且深，朗如石镜开烦襟。", 
            "中有幅轮转浩劫，多见听者无知音。", 
            "高莫高兮嵩山之中岑，幽莫幽兮壶峤之云林。", 
            "万金买闲不易得，一到城市无归心。", 
            "尧舜之事俱寂寞，独留一人在丘壑。", 
            "问渠羽驾来仙坛，夜夜疏星迷皓鹤。", 
            "我为长春行，兴在碧草间。", 
            "白日又欲暮，浮云无时还。", 
            "十年住天都，尘土污客颜。", 
            "于此意不惬，泠然遂怀山。", 
            "更将携手上烟萝，曾是轩辕弓剑过。", 
            "我来正值五月半，青天渐少绿阴多。", 
            "每思东山公，兴来恣婆娑。", 
            "左持玉麈挥俗客，右引采扇遮天娥。", 
            "明时豪达尽如此，逝且不乐今如何！", 
            "我亦欲唤细腰舞，白马驮酒金叵罗。", 
            "诚恐道人嗔我慢，空遣弟子来相看。", 
            "上堂椎鼓日色晏，孤我青精白日饭。", 
            "黄金台前春已归，海榴花发乳燕飞。", 
            "同行佳人莫相违，相思更赠女萝衣。"
        ], 
        "title": "奉陪京城诸友游南城，寻丘尊师道场作", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "楚山高高楚水清，之子西还复远行。", 
            "手持空县宝月鉴，人中到处测公卿。", 
            "楚有羁臣面如削，千载奸谀胆惊落。", 
            "谁能早向太平年？识得声名等光岳。", 
            "洞庭湖上莎草生，湘娥祠下鹧鸪鸣。", 
            "与人言必据忠孝，岂独卖卜严君平？", 
            "子言亦是蜀州士，家寄钱塘小江涘。", 
            "九野飞鸿逐便风，行色将我泛湖水。", 
            "湖水上，几时来？", 
            "自古生才须世用，试为今人青眼开。"
        ], 
        "title": "赠刘山人游湖南", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "深宫佳人白日长，夜感蟋蟀鸣中房。", 
            "起视河汉心回皇，云鬓笼松分作行。", 
            "清水如天收素练，翠蛾带月杵玄霜。", 
            "辘轳无绳金井悄，边头不见梧桐黄。", 
            "裁缝熨帖坐在床，载玄载黄公子裳。", 
            "制成不远烦寄将，但见寒暑彫三光，身体甚适平时康。", 
            "君不见古来边庭士，雪压关河征战多，拆尽衣裘泪如水。"
        ], 
        "title": "捣练图", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "当时郎官奉使出咸京，仙人千里来相迎。", 
            "画船吹笛弄《绿水》，何意芳洲遗旧名。", 
            "唐祠芜没知何代，惟有东流水长在。", 
            "黎侯独起梁栋之，彷佛云中昔轩盖。", 
            "南飞越鸟北飞鸿，今古悠悠去住同。", 
            "富贵何如一杯酒，愁来无地酹西风。", 
            "大别山高几千尺，隔城正与祠相值。", 
            "青猿夜抱月光啼，挂在东湖之石壁。", 
            "黎侯本在斗南家，枕戈犹自忆烟霞。", 
            "祇拟将身报天子，不负胸中书五车。", 
            "昨者相逢玉阙下，别来几日秋潇洒。", 
            "黄叶当头乱打人，门前系著青骢马。", 
            "君今归去钓晴湖，我亦明年辞帝都。", 
            "若过湖边定相见，为问仙人安稳无。"
        ], 
        "title": "题李白郎官湖", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "游莫羡天池鹏，归莫问辽东鹤。", 
            "人生万事须自为，跬步江山即寥廓。", 
            "请君得酒勿少留，为我痛酌王家能远之高楼。", 
            "醉捧勾吴匣中剑，斫断千秋万古愁。", 
            "沧溟朝旭射燕甸，桑枝正搭虚窗面。", 
            "昆崙池上碧桃花，舞尽东风千万片。", 
            "千万片，落谁家，愿倾海水溢流霞。", 
            "寄谢尊前望乡客，底须惆怅惜天涯。"
        ], 
        "title": "王氏能远楼", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "中书省郎梁茂才，嗜好雅与时流乖。", 
            "休衙归来紧闭户，剥啄或为幽人开。", 
            "屋前枯杨千万树，屋后官槐傍官路。", 
            "别起新亭翼瓦间，昼阅黄花夜吟句。", 
            "自别仙城白兔公，采英泛菊九秋同。", 
            "江清木落寒雁远，我思古人烟浪中。", 
            "彼美人兮无此美，不见忧兮见之喜。", 
            "本是千岩万壑姿，如何肯落君家里？", 
            "昨夜遣诗儿过门，挑灯三诵月黄昏。", 
            "更酬迭唱未足报，要须共倒花前尊。", 
            "君不见长安富儿买歌笑，意掷千金惜年少。", 
            "桃李如今不似春，勖子含和保贞曜。"
        ], 
        "title": "梁掾枉教冬菊之歌，仍韵答贶", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "乌兔纵飞步，急于寒女梭。", 
            "扼狐名好在，得胜事如何。", 
            "暮雨连芳草，秋风捲素波。", 
            "战尘如可洗，当与侍中过。"
        ], 
        "title": "经扼狐岭得胜口会河战场", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "秀拔延天险，寒盘万古根。", 
            "东西躔日月，南北限乾坤。", 
            "影落梅山冷，气摇星斗昏。", 
            "如何战尘下，荆棘暗重门。"
        ], 
        "title": "居庸关", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "意匠惊难状，天然醉饮图。", 
            "两行风外柳，一册枕边书。", 
            "云锦薰沈水，莺簧脱串珠。", 
            "烟光将胜概，特贮在仙居。"
        ], 
        "title": "仙居亭", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "可待留灵锁，方期得驻颜。", 
            "久虚生白室，长启扣玄关。", 
            "放浪形骸外，逍遥天地閒。", 
            "要当知雾豹，依旧在南山。"
        ], 
        "title": "题虚白斋", 
        "type": "律诗", 
        "yun": "删"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "放浪形骸外，寄乡杯酒中。", 
            "催归有情鸟，促织可怜虫。", 
            "落日隔疏雨，断云垂渴虹。", 
            "弋人何所慕，霄汉点冥鸿。"
        ], 
        "title": "书后堂壁", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "涤暑迎风馆，雄风袭玉扉。", 
            "云开天乙网，霞捲羽人衣。", 
            "倒景摇清禁，飞烟拥翠微。", 
            "泛阑将转急，须更入罗帷。"
        ], 
        "title": "迎风馆", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "地偏饶胜事，花事迥标奇。", 
            "春自长须在，人谁尽得知。", 
            "笑宜教捧腹，醉不解攒眉。", 
            "未那司春子，腾讥释二疑。"
        ], 
        "title": "司春园", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "琼露融云液，金泉涌月波。", 
            "带花浮绿蚁，和月卷红螺。", 
            "夜色依香雪，春容动绮罗。", 
            "是须轰玉笛，倚弄玉龙歌。"
        ], 
        "title": "雪香亭月下偶得名酒径醉为赋", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "夜枕雨声细，晓窗花气浓。", 
            "玉尘挂秋月，绣幕生春风。", 
            "藻井翠盘凤，画阑金走龙。", 
            "上名是何物，只合付儿童。"
        ], 
        "title": "拟西昆体后阁", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "揽尽江山秀，珠玑咳唾新。", 
            "艳浮天上锦，情动月中人。", 
            "花鸟音容冶，风云气象频。", 
            "郢歌将白雪，憔悴对阳春。"
        ], 
        "title": "读新乐府集", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "供给深闺怨，秋声又捣衣。", 
            "鸳鸯不独宿，燕子自双飞。", 
            "尘暗芙蓉帐，风寒翡翠帷。", 
            "驰心属明月，将此照金微。"
        ], 
        "title": "秋闺", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "小立犹痴睡，凝情出翠笼。", 
            "玉盘承晓露，金镜挂春风。", 
            "岂为素娥妒，不呈青帝功。", 
            "万花推弟一，谁更忌专宫。"
        ], 
        "title": "春晓月下观白牡丹", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "虚心虽涉世，贞节自孤坚。", 
            "翠梢挂明月，锦绷披紫烟。", 
            "岂无仪凤日，别有化龙年。", 
            "玉质捎云里，唯须著列仙。"
        ], 
        "title": "圆福院竹", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "千红将万紫，剪染尽冰蕤。", 
            "莫晓谁施巧，惟春自出奇。", 
            "向阳花易发，伴老病难治。", 
            "若得如人意，除天是国医。"
        ], 
        "title": "答座客", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "楼晓倚阑干，天低欲压阑。", 
            "削冰封岳色，飞席下云端。", 
            "风阵迟寒夜，星铓摇夜寒。", 
            "岭梅应见怨，何惮一来看。"
        ], 
        "title": "咏雪二首 其一", 
        "type": "律诗", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "日淡隔云幕，地虚铺雪毡。", 
            "捲帘看不见，如画旧山川。", 
            "岂忆三杯酒，能回六月天。", 
            "一声何处笛，吹裂野梅边。"
        ], 
        "title": "咏雪二首 其二", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "瑟瑟苔封径，萋萋草暗阶。", 
            "莲舟浮太乙，玉笛喷洪崖。", 
            "巾漉糊涂酒，炉煨榾柮柴。", 
            "莫将千古计，取次却沈埋。"
        ], 
        "title": "调人幽居", 
        "type": "律诗", 
        "yun": "佳"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "万斛惊珠冷，银河落翠微。", 
            "自歌还自舞，谁是复谁非。", 
            "高鸟知何处，浮云去未归。", 
            "好风将落叶，著意认柴扉。"
        ], 
        "title": "贺人飞泉幽居", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "展转延清漏，开帘纳月光。", 
            "西风恋残叶，终夕伴啼螀。", 
            "静柝沈蛮徼，疏钟撼客床。", 
            "六龙应振辔，飞日上扶桑。"
        ], 
        "title": "倦夜（时方南征）", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "巢燕年年客，山河日日新。", 
            "窗分一镜晓，门掩满庭春。", 
            "栖鸟羁笼影，行蜗游壁尘。", 
            "故园虽好在，楼观几荆榛。"
        ], 
        "title": "穷庐篇", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "野色荒烟暗，氛霾昼影昏。", 
            "客情纷若絮，尘事乱如云。", 
            "杨柳春风渡，梨花暮雨春。", 
            "不如归去鸟，著意唤谁闻。"
        ], 
        "title": "寓居灵州北村", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "繁桃只称倚红扉，腊酒吹香着舞衣。", 
            "楼底谁家吹玉笛？一双白鹭上云飞。"
        ], 
        "title": "南涧志见", 
        "type": "绝句", 
        "yun": "微"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "更声随雨动谯门，颇似听泉宿楚原。", 
            "客里青灯如骨肉，独能相待向黄昏。"
        ], 
        "title": "池馆夜坐听雨", 
        "type": "绝句", 
        "yun": "元"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "海上经年思杀人，绝怜京国旧交亲。", 
            "过江唯有传柑使，寄得书回是暮春。"
        ], 
        "title": "怀京下亲友", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "清池斜步竹烟微，莺啭重门锁夕晖。", 
            "退食幸堪无趋谒，见人惭道听公非。"
        ], 
        "title": "池上晚步", 
        "type": "绝句", 
        "yun": "微"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "鼓角连天月满城，芭蕉叶上露华生。", 
            "思乡不寐占潮信，说是中旬夜半平。"
        ], 
        "title": "不寐", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "沉沉画戟隐高牙，月满闽都十万家。", 
            "竹外小曹人睡稳，杖藜独立听鸣蛙。"
        ], 
        "title": "夜坐池上馆", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "平生慕爱武夷君，及此名山阻白云。", 
            "九曲水声流过郡，夜深犹得世人闻。"
        ], 
        "title": "建安馆夜坐听流水", 
        "type": "绝句", 
        "yun": "文"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "路傍古木是谁栽，更有山棠次第开。", 
            "东海神仙求不得，何因百岁客重来？"
        ], 
        "title": "路傍树", 
        "type": "绝句", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "几见春钟度上阳，偶因寒尽强临觞。", 
            "故乡只在车轮下，自是青云路每长。"
        ], 
        "title": "临觞", 
        "type": "绝句", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "何处闻笳最是悲，京门独立晚晴时。", 
            "鹂庚一去荒郊远，借问春光有底迟？"
        ], 
        "title": "闻笳", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "胆瓶折得树头花，初是东园一片霞。", 
            "西涧读书过夜漏，忽随灯影上窗纱。"
        ], 
        "title": "夜诵赋瓶花", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "欲写乡书寄故园，行人已远意空存。", 
            "举头却见南来雁，个个随春度塞门。"
        ], 
        "title": "寓书", 
        "type": "绝句", 
        "yun": "元"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "不见岩扉净业君，山僧养犬漫成群。", 
            "人知自此来看少，祇向山中吠白云。"
        ], 
        "title": "山僧养犬", 
        "type": "绝句", 
        "yun": "文"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "忆得佳人《白纻》词，几将天外数归期。", 
            "自从落尽庭前树，夜夜秋声总不知。"
        ], 
        "title": "忆得", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "慈乌夜夜向人啼，几度纱窗兔魄低。", 
            "自有平安三百字，无因却寄大江西。"
        ], 
        "title": "赠郭判官", 
        "type": "绝句", 
        "yun": "齐"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "种树江头不记春，年来年去祇伤神。", 
            "今朝忽向江头见，稍有清阴芘路人。"
        ], 
        "title": "种树", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "御沟新绿动朱阑，沟上垂杨尽可看。", 
            "惟有西山九千仞，朝朝阙角倚晴寒。"
        ], 
        "title": "沟上", 
        "type": "绝句", 
        "yun": "寒"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "朝来忽见树藏霞，碧草村边径路斜。", 
            "佳客不来春雨尽，山禽啄遍小桃花。"
        ], 
        "title": "卧病", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "万花如绣拥青红，梯石棱层见梵宫。", 
            "一十二时春百刻，日长半在鸟声中。"
        ], 
        "title": "灵应宫", 
        "type": "绝句", 
        "yun": "东"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "离家六度见清明，知是何时出帝京。", 
            "今日登临倍惆怅，好山多似豫章城。"
        ], 
        "title": "清明日留西山", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "东溪子故物，归去一身轻。", 
            "树晓雏莺坐，沙晴乳鹿行。", 
            "乘舟不尽兴，罢钓忽忘名。", 
            "忆我南山下，蘼芜绕舍生。"
        ], 
        "title": "送施处士还东溪", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "却欲东郊去，还寻北渚来。", 
            "江翻垂木动，风过杂花回。", 
            "馗道迷朱毂，虚空见紫台。", 
            "世氛浑不奈，忆得是蓬莱。"
        ], 
        "title": "期出东郊不果却率便河闸桥诣张道人庵寻故旧作", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "问子家何在，名山越树春。", 
            "来游万里道，去作五台宾。", 
            "乞食宁忘禄？行歌若有神。", 
            "曾逢陆脩静，招入社中人。"
        ], 
        "title": "赠颠叟僧别二首 其一", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "未是真颠者，能颠故有余。", 
            "试留吴郡草，为报揭阳书。", 
            "带日辞铜马，投云听木鱼。", 
            "南归定何日？白象守林庐。"
        ], 
        "title": "赠颠叟僧别二首 其二", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "漫说经行处，云边第二春。", 
            "石林投倦客，画壁跋高人。", 
            "迹与风鹏转，心兼野鹤亲。", 
            "平生许玄度，自比白头新。"
        ], 
        "title": "阅友人壁间咏，有怀旧游", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "一代王章宠，于今胜地非。", 
            "野池花自发，春日燕争飞。", 
            "坐送笙歌密，衙迎剑佩稀。", 
            "颇萦游子骑，脩景澹忘归。"
        ], 
        "title": "重过太傅忠宪王园林", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "远见浮图顶，逡巡及寺门。", 
            "此行如有待，何地更无喧？", 
            "山背斜阳恶，泉侵落叶浑。", 
            "沉沉委台殿，多是赐金幡。"
        ], 
        "title": "登觉山寺", 
        "type": "律诗", 
        "yun": "元"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "书剑上青霄，乡关雨雪遥。", 
            "年华侵水竹，客思堕山苗。", 
            "会想商岩绮，将从郑里桥。", 
            "文词诚小伎，祗比俗情饶。"
        ], 
        "title": "和李溉之园居杂咏八首 其一", 
        "type": "律诗", 
        "yun": "萧"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "岂是幽栖地，飞腾亦未量。", 
            "城根分鼠壤，池面合鱼梁。", 
            "名久喧郎署，歌时感女桑。", 
            "畏卿音调苦，畴复贵相忘。"
        ], 
        "title": "和李溉之园居杂咏八首 其二", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "圃色依帘障，天光切户庭。", 
            "草生连夜雨，花落遍池星。", 
            "未遂翔寥廓，真堪托晦冥。", 
            "逢时须紫燕，得意拂青萍。"
        ], 
        "title": "和李溉之园居杂咏八首 其三", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "亦欲依家耳，衡门斗极边。", 
            "乡心征化鹤，宦径跕飞鸢。", 
            "白日抛书送，青山拂槛延。", 
            "风流自无已，忆上五湖船。"
        ], 
        "title": "和李溉之园居杂咏八首 其四", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "都无京国意，满眼旧生涯。", 
            "壁隐崆峒木，毡蒙婀娜花。", 
            "善邻垣故辟，爱客酒能赊。", 
            "皦皦荒途子，音期只尔遐。"
        ], 
        "title": "和李溉之园居杂咏八首 其五", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "偶从耕凿事，便有古人风。", 
            "井泻千畦碧，林然独杏红。", 
            "世情何近远？宦秩自卑崇。", 
            "任道流行意，雩坛或与同。"
        ], 
        "title": "和李溉之园居杂咏八首 其六", 
        "type": "律诗", 
        "yun": "东"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "磊落人间士，名成定不虚。", 
            "愿陈元有策，交荐可无书？", 
            "莫遣从师苦，因将作吏疏。", 
            "吾徒岂念此？愧尽马相如。"
        ], 
        "title": "和李溉之园居杂咏八首 其七", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "丹柰花初结，朱樱子半成。", 
            "寝兴因物变，筋力与年增。", 
            "燕拂承尘去，蜂随曳杖行。", 
            "玉泉几千仞，好在翠如倾。"
        ], 
        "title": "和李溉之园居杂咏八首 其八", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "萧然故可爱，况在五侯家。", 
            "未到三秋节，先开万点花。", 
            "风霜宁未熟？岁月自云赊。", 
            "惭愧青松干，昂藏照岛沙。"
        ], 
        "title": "六月菊", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "人间最好日，祇在菊花前。", 
            "颇怪来今雨，相看语后天。", 
            "门阶销俗客，冠佩切飞仙。", 
            "愿约秋风住，长年泛酒船。"
        ], 
        "title": "戏简孔太祝", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "岂是阶庭物，支离亦自奇。", 
            "已殊凡草蔓，缀得好花枝。", 
            "带雨宁无实，凌霄必有为。", 
            "啾啾群鸟雀，从汝踏多时。"
        ], 
        "title": "种瓠二首 其一", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "嘉瓠吾所爱，孤高更可人。", 
            "不虚种植意，终系发生神。", 
            "有叶诚藏用，无容岂识真。", 
            "明年应见汝，众子亦轮囷。"
        ], 
        "title": "种瓠二首 其二", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "久淹词馆寄，新奉玺书还。", 
            "白发临漳水，青云动楚山。", 
            "文称一道重，政类百司闲。", 
            "设有湘南骑，因之解别颜。"
        ], 
        "title": "送刘修撰赴湖南提举任", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "古燕城下路，柳树落西枝。", 
            "每到重来处，长怜欲别时。", 
            "鹘飞平照急，鸥集远烟迟。", 
            "此去秦州什，应须寄我知。"
        ], 
        "title": "寄李彦谦御史", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "冬暖久不雪，天分雨破颜。", 
            "依稀才洒户，惨淡欲连山。", 
            "垣屋重重密，壶尊独独悭。", 
            "焉知魏阙士？隐与吏相关。"
        ], 
        "title": "寒斋对雨书怀", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "客至冠缨好，殊非旧友生。", 
            "晓晴霜太重，冬暖日偏明。", 
            "觉我肌肤弱，兴言感慨并。", 
            "子云工赋述，切莫论公卿。"
        ], 
        "title": "客至", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "我亦吴头客，年年念远梅。", 
            "孤根元自植，冷蕊为谁开？", 
            "因睹城南咏，深思岭表来。", 
            "北人盆里看，应不近苍苔。"
        ], 
        "title": "咏梅，和陈城南", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "大年在今夕，旅爵记前除。", 
            "时序无闲事，江湖少定居。", 
            "烛花分坐委，漏箭落城疏。", 
            "底复穷庐叹，人生各有初。"
        ], 
        "title": "守岁咏怀，次韵", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "送行何太频，日日见行人。", 
            "又复风霜节，相违旅病身。", 
            "浮名非甚急，远意独难信。", 
            "念子关劳苦，题诗莫待春。"
        ], 
        "title": "送贡仲实还江西", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "游居展静好，尽日有高情。", 
            "竹下流泉过，花间时鸟鸣。", 
            "因人问药裹，要我罢琴迎。", 
            "本自无知者，山林颇近名。"
        ], 
        "title": "题友人山居", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "甚欲抠衣去，仍烦折简呼。", 
            "竟孤林下约，还想市间壶。", 
            "野馆侵浓树，春波乱嫩芜。", 
            "看云解榻意，秋露近玄都。"
        ], 
        "title": "林尊师招不果，就别", 
        "type": "律诗", 
        "yun": "虞"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "思远卑栖地，凭高独望辰。", 
            "峡云低度晚，野水净含春。", 
            "语鹤关梁迥，归鸿岁月新。", 
            "不堪回首处，横笛倍伤神。"
        ], 
        "title": "野望", 
        "type": "律诗", 
        "yun": "真"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "相交十载不相疏，只数能诗一老逋。", 
            "曲径不缘花落扫，清尊端为客来沽。", 
            "剪将春韭露华湿，吟到寒梅月影孤。", 
            "对饮不妨𢬵烂熳，务求乡谊重如初。"
        ], 
        "title": "喜林达民至", 
        "type": "律诗", 
        "yun": null
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "林下黄茅屋数椽，门前流水一渔船。", 
            "酒怀近日频中圣，诗骨何时可换仙。", 
            "生计喜添供鹤料，閒身幸结住山缘。", 
            "客来不话功名事，且诵庄生第一篇。"
        ], 
        "title": "林下荅王仲实韵", 
        "type": "律诗", 
        "yun": "先"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "见说西湖多胜事，六桥景物似当年。", 
            "风前杨柳株株活，雪后梅花树树鲜。", 
            "隔岸飞帘人卖酒，临堤挝鼓客游船。", 
            "几时遂我穷行乐，载道烟尘祗自怜。"
        ], 
        "title": "西湖偶作", 
        "type": "律诗", 
        "yun": "先"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "钓台耸插大江头，台下悠悠水自流。", 
            "交友端居尊黼服，先生高尚只羊裘。", 
            "空山落日哀猿啸，断岸西风古木稠。", 
            "极目登楼频怅望，白云飞尽碧天秋。"
        ], 
        "title": "泊钓台", 
        "type": "律诗", 
        "yun": "尤"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "日光红处是天台，万壑千峰紫翠开。", 
            "沧海波涛时汹涌，琼楼石室自崔嵬。", 
            "丹邱霞酒凭谁遣，绿水胡麻安再来。", 
            "东望长歌搔短发，秋风满抱一登台。"
        ], 
        "title": "望天台", 
        "type": "律诗", 
        "yun": "灰"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "地僻柴门少客过，寂寥生计柰愁何。", 
            "秋来得雨凉偏早，病起缘诗瘦更多。", 
            "鹤立露枝黄堕叶，鸥飞烟渚翠翻荷。", 
            "几回梦入江湖棹，笑看云山卧绿蓑。"
        ], 
        "title": "病后自吟", 
        "type": "律诗", 
        "yun": "歌"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "溪南连日雨昏昏，客况难禁不出门。", 
            "山岳阴风灵气伏，江湖秋水怒涛奔。", 
            "乘槎久待无边使，忧国徒怀奉至尊。", 
            "自起高歌看宝剑，大哉吾道许谁论。"
        ], 
        "title": "客中风雨述怀 其一", 
        "type": "律诗", 
        "yun": "元"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "谋生自叹一何愚，弹铗高歌志强舒。", 
            "江海故人杨得意，风尘多病马相如。", 
            "买山何处堪归隐，为客经年废读书。", 
            "溪上晓晴新雨后，且须沽酒慰踌蹰。"
        ], 
        "title": "客中风雨述怀 其二", 
        "type": "律诗", 
        "yun": null
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "石田级级黍离离，野外招提野趣宜。", 
            "山色万重青有待，槿花一树白无私。", 
            "得时豪杰誇身健，老去飘零仗佛慈。", 
            "课罢出郊时极目，不堪人事苦吟诗。"
        ], 
        "title": "游佛堂", 
        "type": "律诗", 
        "yun": "支"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "今年春日殊无赖，不逐黄衫作伴游。", 
            "学道十年心似醉，怀人一别岁如流。", 
            "残山剩水尘凡隔，瘴雨蛮烟日夜浮。", 
            "战伐即今怜壮士，功成谁拟觅封侯。"
        ], 
        "title": "春日", 
        "type": "律诗", 
        "yun": "尤"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "柴扉草阁小溪头，生理萧然只钓舟。", 
            "鼍吼江湖千里浪，鸡鸣风雨五更秋。", 
            "汉家事业萧何盛，卫幕才名葛亮优。", 
            "极目天涯心绪乱，婆娑窗下看鱼钩。"
        ], 
        "title": "秋兴 其一", 
        "type": "律诗", 
        "yun": "尤"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "栖栖裋褐闭柴扃，飒飒西风起洞庭。", 
            "晓树著霜千叶赤，秋虫悬户一丝青。", 
            "云昏塞北鸿书断，水落湖头战血腥。", 
            "回首可怜文物异，谁能提剑发新硎。"
        ], 
        "title": "秋兴 其二", 
        "type": "律诗", 
        "yun": "青"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "绣湖八月景堪题，士女扁舟尾尾齐。", 
            "白水青山图画里，淡烟疏雨夕阳西。", 
            "芙蓉濯濯偏临镜，杨柳依依密护堤。", 
            "满眼浪涛终古事，华川望断意都迷。"
        ], 
        "title": "绣湖重游", 
        "type": "律诗", 
        "yun": "齐"
    }, 
    {
        "author": "金涓", 
        "era": "元", 
        "subtype": "七言律诗", 
        "text": [
            "小桥流水护柴荆，门外青山适性情。", 
            "太瘦却应诗思恼，多愁莫放酒杯倾。", 
            "蕙兰既植堪为佩，松菊犹存不用名。", 
            "谁识个中真乐趣，偶来林下看云生。"
        ], 
        "title": "幽居自述", 
        "type": "律诗", 
        "yun": "庚"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "光阴迅速，暑往寒来，俄然又报新年。", 
            "物换形移，都被暗里催残。", 
            "谁省人人越旧，改青春、皓发苍颜。", 
            "虚过了，似落花飞絮，逝水无边。", 
            "若也回光返照，运灵枢一撞，击碎双关。", 
            "耀海玄珠，晞煌焰接昆山。", 
            "宝性因明贯体，换凡躯、养就仙丹。", 
            "玉辰显，向中天游奕，物外翛然。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "心浮易动，熟景难忘。", 
            "驱驰镇日忙忙。", 
            "已过中年，有若日暮之光。", 
            "恰如残灯怕晓，似风飘、败叶凋黄。", 
            "最苦处，叹星移物换，人被无常。", 
            "识破寻归出路，向玄门恳切，讨论仙方。", 
            "付汝亲传，宁心静室消详。", 
            "拟拭冰台莹彻，现神光、混入灵阳。", 
            "圆明显得，长生久视，永劫安康。"
        ], 
        "title": "声声慢", 
        "type": "词", 
        "yun": "阳"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "韶光迅速，似蚁循环。", 
            "往复不断相连。", 
            "过了一岁，不觉又早一年。", 
            "忽然无常限到，向前程、着是推延。", 
            "修行事，道他人有分，自己无缘。", 
            "若也回头省悟，弃功名富贵，物外翛然。", 
            "保养元精，玉炉片雪烹煎。", 
            "恍惚乾坤莹彻，灿玲珑、日耀辉鲜。", 
            "三光秀，混一灵真性，送上瑶天。"
        ], 
        "title": "声声慢", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "内阐规函致本宗。", 
            "道相通。", 
            "寂寥常在混元宫。", 
            "悟真空。", 
            "上下观之无一物，与谁同。", 
            "逍遥独坐月明中。", 
            "伴清风。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "宝性完容上下冲。", 
            "内推穷。", 
            "氤氲三色射瑶宫。", 
            "焰飞空。", 
            "洞济玉阳澄宝瑞，自和同。", 
            "谷神翔翥混元中。", 
            "玩仙风。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "偃息团圞玩宝窥。", 
            "目无疵。", 
            "涤除玄览似婴儿。", 
            "正容仪。", 
            "欲问今宵何处也，赴仙期。", 
            "满船空载月明归。", 
            "上瑶池。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "丱岁飘蓬住远山。", 
            "水云闲。", 
            "须知千载厌人间。", 
            "欲回还。", 
            "换骨脱胎归旧路，返童颜。", 
            "步虚升入古仙坛。", 
            "泛云鸾。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "孰见西明画锦妆。", 
            "景非常。", 
            "烟波柳岸映斜阳。", 
            "水云乡。", 
            "咫尺家山人不到，好风光。", 
            "步虚升入碧云房。", 
            "洞天长。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "鹤性佋佋望远攀。", 
            "过潼关。", 
            "秋深雨霁乍衣单。", 
            "水云寒。", 
            "争忍昔年名利染，早回还。", 
            "夕阳村落杏摽间。", 
            "望家山。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "顿识圆明象易冲。", 
            "妙无穷。", 
            "祥烟飞入玉清宫。", 
            "月临空。", 
            "物性自然纯古道，与谁同。", 
            "杨柳枝插宝瓶中。", 
            "好家风。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太一先天，昊境虚皇，无上至尊。", 
            "镇玉霄宫殿，群仙聚会，香云罗列，光射殷红。", 
            "玉兽金麟，白鹤引驾，宝盖琼花散满空。", 
            "仙娥奏，放真妃窈窕，歌舞仪容。", 
            "仙音妙唱无穷。", 
            "尽朝现三清御座中。", 
            "听洞虚灵宝，升玄至道，开明三要，显现灵能。", 
            "倦坐披章，回鸾驾凤，五老扶真入绛宫。", 
            "群仙退，向蓬莱阆苑。", 
            "合抱纯风。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "混沌之中，恍惚存亡，何所运为。", 
            "自初分天地，三才应化，山川华丽，秀野兰芝。", 
            "日月鲜明，移神显焕，洞晓阴阳合圣机。", 
            "通爻象，离龙坎虎，二兽相持。", 
            "山头雾锁寒溪。", 
            "震霹雳、峥嵘聒太微。", 
            "泻银河一派，珠千颗，泛冷波潋滟，光照华池。", 
            "撮聚还源，收归鼎进，火候烹煎子午时。", 
            "丹砂就，点形神永固，保命无衰。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "启诉芳年，猛悟回头，纵情任真。", 
            "弃父娘兄嫂，妻男侄女，孤云野鹤，二十馀春。", 
            "风瑞漂萍，随方安分，一任交人笑我慵。", 
            "君休怪，厌浮生虚矫，省悟前身。", 
            "明知相外元神。", 
            "灿宝净无瑕绝点尘。", 
            "易四时乘驭，指天为盖，地权为载，日月为轮。", 
            "辗破星河，冲开牛斗，聚散浮空五色云。", 
            "通三界，现虚皇圣祖，元始天尊。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "金阙琼楼，宝殿香云，朝现玉虚。", 
            "误参鸾驾凤，霓环佩响，天真谪降，久匿凡躯。", 
            "顿觉寂然，灵光透体，混合玄元出有无。", 
            "飞神剑，向龙宫海藏，奈取明珠。", 
            "流霞显耀从初。", 
            "万道金光罩鼎炉。", 
            "炼纯阳丹就，通天透地，乾坤恍惚，升降沉浮。", 
            "功满朝元，金童玉女，鹤驾香风出洞湖。", 
            "争魁首，授群仙领袖，永镇瀛都。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "处世为人，德重恩深，莫过二亲。", 
            "始怀胎十月，三年乳哺，回乾就湿，多少辛勤。", 
            "长大成人，心生五眼，外姓调唆各令门。", 
            "谁省悟，似鸱枭□□，报应因巡。", 
            "休休枉恁劳神。", 
            "更莫忘当初怀哺恩。", 
            "念灵乌返报，寒猿避箭，诚心孝敬，何况为人。", 
            "诸事不违，顺承颜色，饮膳寒温时用均。", 
            "存终始，道光于四海，德插清淳。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "世累尘情，镇日昏沉，何时尽期。", 
            "被利名财色，相牵系，把天真昧却，一向愚痴。", 
            "好女娇儿，金枷玉杻，锁绊缠绵没改移。", 
            "憨痴汉，积无边恶业，限到推谁。", 
            "酆都摄问无词。", 
            "奈往日愆尤报应随。", 
            "受刀山剑树，寒冰凛冽，镬汤碓捣，鬼栲残尸。", 
            "万死千生，难为出路，永堕幽冥无尽时。", 
            "轮回处，换人身，戴双角尾毛皮。"
        ], 
        "title": "沁园春", 
        "type": "词", 
        "yun": "支"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "元始家风，混物先天，体合太微。", 
            "运九阳丹鼎，龙吟虎啸，云奔电闪，紫雾腾飞。", 
            "戏弄骊珠，无间飘渺，光迸流霞照坎离。", 
            "通玄妙，看余家手段，别有神威。", 
            "自然掌掘天机。", 
            "动斡运参罗斗柄随。", 
            "喝龙泉宝剑，光冲碧落，群魔胆颤，百怪倾危。", 
            "富国安民，清平快乐，无相真人出世期。", 
            "书旧诏，赴蓬莱阆苑，物外仙归。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "善惠谦柔，济苦怜贫，随方就圆。", 
            "善治家润国，修身养命，深穷造化，庄列齐肩。", 
            "抱守玄阳，灵源密固，内阐双关育浩然。", 
            "通玄路，放眉间妙色，光接云烟。", 
            "冥冥杳杳无边。", 
            "运日月精华混物鲜。", 
            "照洞虚豁朗，凝空灿灿，胎星一点，出化先天。", 
            "遍应诸方，周盈法界，拍塞无瑕道德全。", 
            "威神力，显平生手段，夺取仙权。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "堪叹浮生，甚逐景随情，物物总拘。", 
            "便拚身弃命，图贪富贵，盈仓满库，毕竟何如。", 
            "蜗角声名，蝇头利赂，使作狂心一向遇。", 
            "堪嗟处，似扬糠眯眼，慕萑抛珠。", 
            "移真埋没荒芜。", 
            "缀可欲蒙盲道德疏。", 
            "自背真取妄，生颠倒，向前程路崄，举步差殊。", 
            "劝汝回头，斩钉截铁，做个坚刚大丈夫。", 
            "挥神剑，劈恩山粉碎，认取琨峿。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "大道玄微，亘古常存，依旧俨然。", 
            "自心迷不悟，沉沦生死，回头改面，贩骨如山。", 
            "今日方知，本来模样，弃假还真物外观。", 
            "离生灭，顿无馀真性，出入泥丸。", 
            "眉间舞弄金蝉。", 
            "任飞去飞来透玉环。", 
            "采日魂月魄，收归鼎运，周天火侯，锻炼成丹。", 
            "点化形神无衰老，渐返壮还童永注颜。", 
            "功成日，向彩云深处，稳跨祥鸾。"
        ], 
        "title": "沁园春", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "天兵出云中，一战平城破。", 
            "居庸守将亡，京畿游骑逻。", 
            "有客赴澶渊，无人送临贺。", 
            "奸臣兴弑逆，时君远迁播。", 
            "圣主得中原，明诏求王佐。", 
            "胡然北海游，不得南阳卧。", 
            "宠遇命前席，客星侵帝座。", 
            "万里金山行，三经玉门过。", 
            "于阗岁贡修，燉煌兵势挫。", 
            "国维张礼义，民生重食货。", 
            "黜陟九等分，幽明三载课。", 
            "小人绝觊觎，贤才无轗轲。", 
            "功名本忌盈，庙堂难久坐。", 
            "老矣盍归来，归欤可重和。", 
            "俯仰不心惭，宽弘从面唾。", 
            "清浊自沙汰，精粗任扬簸。", 
            "赋性嗜疏闲，高眠乐慵惰。", 
            "苍鸡粗庖充，黄犊足梨拖。", 
            "幼子事耕锄，老妻供碓磨。", 
            "随分养馀龄，虽饥而不饿。"
        ], 
        "title": "和平阳张彦升见寄", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "天皇冬狩如行兵，白旄一麾长围成。", 
            "长围不知几千里，蛰龙震慄山神惊。", 
            "长围布置如圆阵，万里云屯贯鱼进。", 
            "千群野马杂山羊，赤熊白鹿奔青獐。", 
            "壮士弯弓殒奇兽，更驱虎豹逐贪狼。", 
            "独有中书倦游客，放下毡帘诵周易。"
        ], 
        "title": "扈从冬狩", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "睢阳三绝从来传，坡仙铁杖为之先。", 
            "宋朝四美岂易得，地君神器称手贤。", 
            "了然居士隐洛瀍，读书好古有积年。", 
            "擒龙捉日获二宝，宝之凿栋屋壁穿。", 
            "龙庭万里叠山川，欲来馈我嗟无缘。", 
            "将夺固与此理玄，慇勤携赠陈与田。", 
            "陈田今岁来朝天，惠然出赐穹庐前。", 
            "乌虬入手苍壁悬，恍然遗世如登仙。", 
            "长蛟倚壁光娟娟，鳞介欲生如蜿蜒。", 
            "澄澄秋月莹朝镜，须臾洗尽余腥膻。", 
            "足方法地顶法乾，四十五节松柏坚。", 
            "七尺乌金三十两，微簧瑟瑟鸣哀蝉。", 
            "云顶纤纤空腹圆，十三玉柱鸿翩翩。", 
            "耽耽云坐踞猛虎，岩岩山口双双弦。", 
            "铁君伴我游林泉，足疾顿减冲云烟。", 
            "临风三弄碎琼玉，清商秋水声涓涓。", 
            "安仁得此如临渊，子聃求杖不惜钱。", 
            "湛然坐受匪劳力，不胜其服心胡然。", 
            "西方讽我求终焉，故令二友相招延。", 
            "抱桐扶杖闾山巅，举觞笑咏秋风边。"
        ], 
        "title": "谢西方器之赠阮杖", 
        "type": "古风", 
        "yun": "先"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "宴息穹庐中，饱食无用心。", 
            "读书费目力，苦思嫌哦吟。", 
            "樗蒲近博徒，围棋杀机深。", 
            "洞箫耗余气，𥱧筑恶郑音。", 
            "呼童炷梅魂，索我春雷琴。", 
            "何止销我忧，还能禁邪淫。", 
            "正席设棐几，危坐独整襟。", 
            "寻徽促玉轸，调弦思沈沈。", 
            "清声鸣鹤鸾，古意锵石金。", 
            "秋水洗尘耳，秋风振高林。", 
            "清兴腾八表，成连何必寻。", 
            "弦指忽两忘，世事如商参。", 
            "泥涂视富贵，昼夜等古今。", 
            "湛然有幽居，祗在闾山阴。", 
            "茅亭绕流泉，松竹幽森森。", 
            "携琴当老此，归去投吾簪。"
        ], 
        "title": "鼓琴", 
        "type": "古风", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "湛然扈从狼山东，御闲天马如游龙。", 
            "惊狐突出过飞鸟，霜蹄霹雳飞尘中。", 
            "马上将军弓挽月，脩尾蒙茸卧残雪。", 
            "玉翎犹带血模糊，騄駬嘶鸣汗微血。", 
            "长围四合匝数重，东西驰射奔追风。", 
            "鸣鞘一震翠华去，满川枕藉皆豺熊。", 
            "自笑中书老居士，拥鼻微吟弓矢废。", 
            "向人忍耻乞其馀，瘦兔瘸獐紫驼背。", 
            "吾儒六艺闻吾书，男儿可废射御乎！", 
            "明年准备秋山底，试一如皋学射雉。"
        ], 
        "title": "扈从羽猎", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "君不见武皇校猎长杨里，子云作赋誇奢靡；", 
            "又不见开元讲武骊山傍，庐陵修史讥禽荒。", 
            "二君所为不足法，徒令千载人雌黄。", 
            "吾皇巡狩行周礼，长围一合三千里。", 
            "白羽飞空金镝鸣，狡兔雄狐应弦死。", 
            "翠华驻跸传丝纶，四开汤网无掩群。", 
            "天子恩波沐禽兽，狼山草木咸忻忻。"
        ], 
        "title": "狼山宥猎", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "君不见党侯赏雪斟羊羔，蛾眉低唱白云谣。", 
            "慷慨樽前一绝倒，高谈阔论誇雄豪。", 
            "又不见陶谷开轩收竹雪，旋烧活火烹团月。", 
            "笑撚吟须吟雪诗，冷淡生活太清绝。", 
            "清欢浊乐争相高，至人视此轻鸿毛。", 
            "嗜音酣酒元粗俗，癖茶嚼句空劬劳。", 
            "龙庭飞雪风凄冽，天地模糊同一色。", 
            "数卮美湩温如春，三弄悲风弦欲折。", 
            "酪奴欢伯持降旌，诗声歌韵不敢鸣。", 
            "党武陶文都勘破，真识此心无一个。"
        ], 
        "title": "对雪鼓琴", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "君实洛阳园，花竹秀而野。", 
            "先生取此意，开园临古社。", 
            "土阶甃以石，茅亭略其瓦。", 
            "佳木碧云摇，清泉寒玉泻。", 
            "开轩扣琴筑，抚景飞觞斝。", 
            "我来正秋晚，残英折盈把。", 
            "粲然启一笑，琅然歌二雅。", 
            "将归且裴回，幽寻未能舍。", 
            "呼酒尽馀兴，索笔为摸写。", 
            "缅怀温国公，重名满天下。", 
            "寥寥二百年，童卒传司马。", 
            "君侯筑兹圃，如有所慕者。", 
            "晞颜颜之徒，子亦斯人也。"
        ], 
        "title": "再过太原题覃公秀野园", 
        "type": "古风", 
        "yun": "马"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "失奚为劣得奚优，遇流而行坎则留。", 
            "笑视纷纷儿女辈，成是败非徒相尤。", 
            "弃人所取取所弃，独识万松为出类。", 
            "本欲心空及第归，暮请晨参惟一志。", 
            "浮生迅速奔隙驹，无穷尘劫元斯须。", 
            "参透威音劫前事，花开枯木谁云枯。", 
            "河朔干戈犹未息，西域十年空旅食。", 
            "贤人退隐予未能，钧衡旷位虚名极。", 
            "真人应运康世屯，数颁宽诏垂丝纶。", 
            "沛若恩波沦骨髓，皇皇四海咸蒙春。", 
            "汉唐疆宇非为大，戍守西临玉关界。", 
            "百济称藩过海门，鄙语粗言其大概。", 
            "天皇自将办多多，天兵百万涉长河。", 
            "京索为空汴梁下，秦皇汉武畴能过？", 
            "凛凛威声震天宇，不杀为功果神武。", 
            "朔南一混车书同，皇业巍巍跨千古。", 
            "先生吾邦之彦兮，琴书而自怡。", 
            "劲挺松柏操，磊落英雄姿。", 
            "明正道，无邪思。", 
            "一贯诗书继先觉，两全才德真吾师。", 
            "王谢来江左，家学易道岂忘贻。", 
            "济世须君展骥足，政要再凿人耳目。", 
            "小子区区何所祝，但愿天衷俞奏鹗。"
        ], 
        "title": "和谢昭先韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "蓬山北海游，珥笔陈良谋。", 
            "徒步而南来，意气凌马周。", 
            "贪吏乱法令，如茨不可束。", 
            "子中有大志，每甘胯下辱。", 
            "他日得从龙，其锋谁敢触。", 
            "今日君子来，非为五斗粟。", 
            "君子慎择术，痛恨陪全真。", 
            "调心正是妄，堪笑学鸟伸。", 
            "一日错下脚，万劫含酸辛。", 
            "平生大梦中，不识庵中人。", 
            "一言赠吾子，宗匠宜相亲。"
        ], 
        "title": "和刘子中韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "黄山无媒亦无梯，萧条白昼关荆扉。", 
            "凌晨端坐漱玉池，阑干苜蓿先生饥。", 
            "惠然寄我黄庭词，湛然一笑几脱颐。", 
            "一鹤南翔一不飞，十年一梦今觉非。", 
            "故山旧隐苍松欹，而今老尽虬龙枝。", 
            "曾学四老餐紫芝，从讥怀宝而邦迷。", 
            "尘缘一扫无孑遗，隔縠观月犹依稀。", 
            "汪洋法海无边涯，萤光讵可窥晨晞。", 
            "莲花自是生污泥，污泥不染清凉肌。", 
            "彩云易散碎琉璃，人间四相夭五衰。", 
            "有为无为俱有为，寿穷尘劫元非迟。", 
            "湛然醉摇芭蕉卮，蔷薇深蘸书淋漓。", 
            "白眼一望须弥低，黄山先生耽书痴。", 
            "退藏不露龙麟姿，对人不耻弊缊衣。", 
            "自甘贫困元知微，篱边黄菊香离披。", 
            "门前山色寒参差，不以下体遗葑菲。", 
            "新诗远寄盘龙螭，胸中满贮夷齐薇。", 
            "忘机临水狎鸥鹥，燕居申申不愆仪。", 
            "含光隐秀如文犀，乘闲纶钓垂清漪。", 
            "躬耕禾黍方离离，须信君子能自卑。", 
            "予知先生之独悲，深忧海内生民疲。", 
            "生民扰攘如棼丝，笑予素餐徒位尸。", 
            "先生识鉴如元龟，旁通发而为声诗。", 
            "照我穹庐生光辉，穷通进退元有时。", 
            "至人终不贪危机，他时天子求埙篪。", 
            "欲行周礼修周基，先生好应千年期。", 
            "沙堤行人羡轻肥，凤凰到底凤池栖。", 
            "太平钧石须君持，苍生未济无言归。"
        ], 
        "title": "和黄山张敏之拟黄庭词韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "吾兄继世禄，袭封食东平。", 
            "幼子死王事，长安闺门英。", 
            "孀居二十年，礼佛读传灯。", 
            "一旦遇宗匠，了真训其名。", 
            "前岁阳翟破，道服潜偷生。", 
            "宁死不受辱，托疾燕山京。", 
            "湛然怜孤族，赎汝为编氓。", 
            "死生本如梦，宠辱真若惊。", 
            "莫忘离乱苦，长思厌世情。", 
            "三学有龙溪，叩参宜尽诚。", 
            "喝碎须弥山，打破乾闼城。", 
            "两头俱放下，枯木一枝荣。"
        ], 
        "title": "送侄了真行", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "我爱嵩山堂，山堂秋寂寂。", 
            "苍烟自摇荡，白云风出入。", 
            "泠泠溪水寒，细细琴丝湿。", 
            "离尘欲无事，又有闲踪迹。"
        ], 
        "title": "和少林和尚英粹中山堂诗韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "女娲未补青天裂，神液飞精散为铁。", 
            "嵇生箕踞锻洪炉，白汗翻浆滴清血。", 
            "黑虬彷佛欲飞跃，鳞介苍苍生乳节。", 
            "情知中散气凌云，肯与凡工争巧拙。", 
            "柳君传与东坡老，神物终须归俊杰。", 
            "坡仙为寿文定公，酬和新诗誇胜劣。", 
            "观妙堂名龙尾砚，雎阳并此为三绝。", 
            "雎阳城破兵火炎，神器不随烟焰灭。", 
            "了然居士出伊洛，登山度水相扶挈。", 
            "燕然分付我清溪，妙语雕镌跨先哲。", 
            "远来携赠白霫老，天理似为予所设。", 
            "湛然忝佐本无功，致王泽民愧皋契。", 
            "再游北海复何恨，与君同步龙沙雪。", 
            "大泽深山无所惊，扫除魑魅驱凶𧕏。", 
            "轻簧历历吐微语，闲对幽人如鼓舌。", 
            "有如拈起击须弥，须弥击碎同丘垤。", 
            "云门远遁德山去，敢对髯翁开口说。", 
            "一时惊倒野狐禅，奔走不来予阃闑。", 
            "他年神武挂冠去，谁知劫外乾坤别。", 
            "横担此杖入千峰，大方独步无蹉跌。"
        ], 
        "title": "和董彦才东坡铁杖诗二十韵", 
        "type": "古风", 
        "yun": "屑"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "大安之季君政乖，屯爻用事符云雷。", 
            "边军骄懦望风溃，燕南赵北飞兵埃。", 
            "民财已竭转输困，元元思治如望梅。", 
            "太白经天守帝座，长星勾巳坼中台。", 
            "玄台密表告天道，灾妖变异无不该。", 
            "奸臣搆祸谋不轨，鱼鳞鳞首侵宸阶。", 
            "喋血京师万人死，君臣自此相嫌猜。", 
            "居庸失守紫荆破，天兵掣电腾八垓。", 
            "潜议迁都避凶祸，衔枚半夜宫门开。", 
            "河表偷生聊自固，京城留后除行台。", 
            "力穷食尽计安出，元戎守节甘自栽。", 
            "虬龙奋迅脱大难，微波沈滞独黄能。", 
            "王师神武本不杀，一发鹿台能散财。", 
            "威声远震陕洛惧，势同拉朽如枯摧。", 
            "髯公退缩养愚拙，白麻一旦天边来。", 
            "万里龙庭谒天子，轺车轧轧风尘埋。", 
            "言轻无用自缄嘿，浮沈鹓鹭相趋陪。", 
            "布幕毡庐庇风雨，日中一食如持斋。", 
            "瀚海波声寒汹涌，金山峰势高崔嵬。", 
            "十年行役亦艰苦，盐车强驾同驽骀。", 
            "美湩如饴润喉吻，仃伶独拨寒炉灰。", 
            "故园梦断几千里，燕然回首白云堆。", 
            "弹铗悲歌望明月，山城明月空徘徊。", 
            "往事如丝不敢忆，令人感慨生馀哀。", 
            "圣人继运践九五，欢声腾沸天之涯。", 
            "万国梯航喜奔走，币帛交列陈琼瑰。", 
            "天子恩威溢中外，远迩翕然无不怀。", 
            "四民乐业庶政举，宗臣戮力诸王谐。", 
            "行殿受朝设钟鼓，明堂祭祀陈大罍。", 
            "卿云轮菌自纷郁，妖星不复侵天街。", 
            "否道已穷受诸泰，人心已顺天心回。", 
            "制度一新从简略，禁网疏阔如天恢。", 
            "贤材尚隐若冥雁，区区弋人何慕哉。", 
            "自惭忝位司钧轴，可怜多士无梯媒。", 
            "愿学留侯引年去，不与赤松游蓬莱。", 
            "闾阳旧隐度残朽，扁舟蓑笠江湖崖。"
        ], 
        "title": "用张道亨韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "天道不可穷，此理自古然。", 
            "大暴寿盗蹠，至仁夭颜渊。", 
            "伟材鲜遭遇，君臣难两全。", 
            "庸愚厌粱肉，广文寒无毡。", 
            "未逢知音人，伯牙故绝弦。", 
            "我爱冯公子，孔教穷高坚。", 
            "忧道不忧贫，一室如罄悬。", 
            "却笑庠序生，供荐徒备员。", 
            "诗书贮便腹，一斗吟百篇。", 
            "远蹈颜孟迹，近比苏黄肩。", 
            "宁受胯下辱，不为天下先。", 
            "升平已有期，上道化日躔。", 
            "九州成一统，刑赏归朝权。", 
            "汴梁三战定，乐浪一檄传。", 
            "先生谒承明，万里来秦川。", 
            "徒步沙碛中，往复几一年。", 
            "揲蓍说易传，应诏命席前。", 
            "十年符亿兆，一世盈十千。", 
            "男儿志在道，何论胝与胼。", 
            "一旦得荣遇，闾巷车马填。", 
            "穷通固由命，何必兴孜煎。", 
            "用之自可进，舍之便可还。", 
            "自笑髯中书，有过仍不悛。", 
            "三代不同礼，勉欲相袭沿。", 
            "贤人正退隐，强起居官联。", 
            "冰炭岂共器，安可浑愚贤。", 
            "可惜和氏姿，庸工浪雕镌。", 
            "不能作大器，取次成弃捐。", 
            "潜龙喻君子，或跃或在田。", 
            "未遂马周志，好垦扬雄廛。", 
            "伏腊粗酒脯，旦夕充羹饘。", 
            "穷途不足泣，吊影无自怜。", 
            "人生一瞬息，日月如玑璇。", 
            "学道如牧羊，后者为之鞭。", 
            "离群谢富贵，遁世安林泉。", 
            "勿学躁进人，扼腕长呼天。"
        ], 
        "title": "和冯扬善韵", 
        "type": "古风", 
        "yun": "先"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "清溪作寱语，湛然大笑之。", 
            "仅能知大用，尚未识天机。", 
            "贪随言语转，错认二阿师。", 
            "个中关捩子，卓然绝百非。", 
            "三学未尝坐，何说非与是。", 
            "半藏未有言，奚论赞与毁。", 
            "解语非干舌，能知诚匪智。", 
            "为报清溪公，无事莫生事。"
        ], 
        "title": "和秀玉韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "湛然有琴癖，不好凡丝竹。", 
            "儿时已存心，壮年学愈笃。", 
            "仓忙兵火际，遗谱不及录。", 
            "回首二十秋，丝桐高阁束。", 
            "栖岩有后人，万里来相逐。", 
            "能继箕裘业，待予为季叔。", 
            "今冬六十日，对弹五十曲。", 
            "五旬记新声，十朝温已熟。", 
            "高山壮意气，秋水清心目。", 
            "阳春撼琼玖，白雪碎瑶玉。", 
            "洛浦太含悲，楚妃叹如哭。", 
            "离骚泣鬼神，止息振林木。", 
            "秋思尽雅兴，三乐歌清福。", 
            "自馀不暇数，渴心今已沃。", 
            "昔我师弭君，平淡声不促。", 
            "如奏清庙乐，威仪自穆穆。", 
            "今观栖岩意，节奏变神速。", 
            "虽繁而不乱，欲断还能续。", 
            "吟猱从简易，轻重分起伏。", 
            "一闻栖岩声，不觉倾心服。", 
            "彼此成一家，春兰与秋菊。", 
            "我今会为一，沧海涵百谷。", 
            "稍疾意不急，似迟声不局。", 
            "二子终身学，今日皆归仆。", 
            "我本嗜疏懒，富贵如桎梏。", 
            "幸遇万松师，一悟消三毒。", 
            "早晚挂冠去，闾山结茅屋。", 
            "蔬笋粗充庖，粝饭炊脱粟。", 
            "有我春雷子，岂惮食无肉。", 
            "旦夕饱纯音，便是平生足。"
        ], 
        "title": "冬夜弹琴颇有所得乱道拙语三十韵以遗犹子兰", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "湛然数从军，十稔苦行役。", 
            "而今近衰老，足疾困卑湿。", 
            "岁暮懒出门，不欲为无益。", 
            "穹庐何所有，祗有琴三尺。", 
            "时复一弦歌，不犹贤博弈。", 
            "信能禁邪念，閒愁破堆积。", 
            "凊旦炷幽香，澄心弹止息。", 
            "薄暮已得意，焚膏达中夕。", 
            "古谱成巨轴，无虑声千百。", 
            "大意分四节，四十有四拍。", 
            "品弦欲终调，六弦一时划。", 
            "初讶似破竹，不止如裂帛。", 
            "忘身志慷慨，别姊情惨戚。", 
            "冲冠气何壮，投剑声如掷。", 
            "呼幽达穹苍，长虹如玉立。", 
            "将弹怒发篇，寒风自瑟瑟。", 
            "琼珠落玉器，雹坠渔人笠。", 
            "别鹤唳苍松，哀猿啼怪柏。", 
            "数声如怨诉，寒泉古涧涩。", 
            "几折变轩昂，奔流禹门急。", 
            "大弦忽一捻，应弦如破的。", 
            "云烟速变灭，风雷恣呼吸。", 
            "数作拨剌声，指边轰霹雳。", 
            "一鼓息万动，再弄鬼神泣。", 
            "叔夜志豪迈，声名动蛮貊。", 
            "洪炉煅神剑，自觉乾坤窄。", 
            "钟会来相过，箕踞方袒裼。", 
            "一旦谮杀之，始知襟度阨。", 
            "新声东市绝，孝尼无所获。", 
            "密传迨王遨，曾为山甫客。", 
            "近代有张研，妙指莫能及。", 
            "琴道震汴洛，屡陪光禄席。", 
            "器之虽有声，鍊此头垂白。", 
            "中间另起意，沈思至峻迹。", 
            "节奏似支离，美玉成破璧。", 
            "为山亏一篑，未精诚可惜。", 
            "我爱栖岩翁，翻声从旧格。", 
            "始终成一贯，雅趣超今昔。", 
            "三引入五序，始作意如翕。", 
            "纵之果纯如，将终缴而绎。", 
            "嵇生能作此，史臣书简策。", 
            "又谓神所授，传自华阳驿。", 
            "韩皋破是说，以为避晋隙。", 
            "张崇作谱序，似是未为得。", 
            "我今通此论，是非自悬隔。", 
            "商与宫同声，断知臣道逆。", 
            "权臣侔人主，不啻韩相贼。", 
            "安得聂政徒，元恶诛君侧。", 
            "上欲悟天子，下则有所激。", 
            "惜哉中散意，千古无人识。"
        ], 
        "title": "弹广陵散终日而成因赋诗五十韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "吾山吾山予将归。", 
            "予将归，深溪苍松围茅亭，扃扃柴扉。", 
            "水边林下，琴书乐矣，水边林下，琴书乐矣，不许市朝知。", 
            "猿鹤悲，吾山胡不归！"
        ], 
        "title": "吾山吟", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "雪岭风林度古关，画图曾见晋名贤。", 
            "而今好倩丹青手，添我龙钟一湛然。"
        ], 
        "title": "王屋道中", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "从征万里走风沙，南北东西总是家。", 
            "落得胸中空索索，凝然心是白莲花。"
        ], 
        "title": "过天山和上人韵二绝 其一", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一入空门我畅哉，浮云名利已忘怀。", 
            "无心对镜谁能识，优钵罗花火里开。"
        ], 
        "title": "过天山和上人韵二绝 其二", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "行尽中原二百州，黄能往往不吞钩。", 
            "而今再出天山道，收拾纶竿北海游。"
        ], 
        "title": "过天德用迁上人韵", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "十年寥落隐穹庐，驿使空来好信无。", 
            "再过覃怀觅陈迹，冰魂无恙影扶疏。"
        ], 
        "title": "过覃怀二绝 其一", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "信断江南望驿尘，十年辜负岭头春。", 
            "而今重到覃怀地，却与梅花作主人。"
        ], 
        "title": "过覃怀二绝 其二", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "我本东丹八叶花，先生贤祖相林牙。", 
            "而今四海归王化，明月青天却一家。"
        ], 
        "title": "赠辽西李郡王", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "流水潜穿屋下篱，青山屋上数峰奇。", 
            "佳园已有温公句，何必裘公更写诗。"
        ], 
        "title": "题古并覃公秀野园", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "晴烟苍节出墙青，斜日黄华隔槛明。", 
            "松菊尚存归未得，湛然真个太憨生。"
        ], 
        "title": "题昭上人松菊堂", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "谁裁云扇缀春棕，招引微凉枉费工。", 
            "何似踏开真境界，普天匝地起清风。"
        ], 
        "title": "题张道人扇二首 其一", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "真空境界本如如，病眼生花认画图。", 
            "至道绝形刚着面，太虚无面更添须。"
        ], 
        "title": "题张道人扇二首 其二", 
        "type": "绝句", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "玄珠失却已多时，纵使离娄枉用眉。", 
            "谁识这些关捩子，再三捞漉始应知。"
        ], 
        "title": "题平阳刘子宁玄珠堂", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "昔传难貌志公真，我道斯言尚未亲。", 
            "刹刹尘尘无处避，丹青也是本来人。"
        ], 
        "title": "题志公图", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "黄山落笔露全机，底个团圞太崛奇。", 
            "点破本来真面目，何妨节外更生枝。"
        ], 
        "title": "题黄山墨竹便面", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "云中豪杰构东堂，便请禅师蚤发装。", 
            "自有东山铁馂馅，不妨拈出大家尝。"
        ], 
        "title": "请住东堂", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "倪公本是我同参，道价峥嵘冠斗南。", 
            "千里云山旧游地，何妨杖锡住西庵。"
        ], 
        "title": "请倪公", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "华塔当年隐蛰龙，轰雷掣电满云中。", 
            "而今却请还山去，折脚铛边煮晓风。"
        ], 
        "title": "请照老住华塔", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "晋阳名刹近千区，华塔丛林冠一隅。", 
            "今日请予来领略，他年乞我一禅庐。"
        ], 
        "title": "华塔照上人请为功德主", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "禅师久住贺兰山，心与白云自在闲。", 
            "便好因风到人世，化为甘露满人间。"
        ], 
        "title": "请岩公禅师诣天德作水陆大会", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "举世昏昏似醉眠，悲哉不肯救头然。", 
            "祖师点破新关捩，且指人心教外传。"
        ], 
        "title": "和贾抟霄韵二绝 其一", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "西庵谈道顿忘眠，今日相逢亦偶然。", 
            "欲问瞿昙端的处，灯笼露柱却能传。"
        ], 
        "title": "和贾抟霄韵二绝 其二", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一派潇湘万里山，閒骑冻𩤸照江天。", 
            "风帆雪棹知多少，认取华亭没底船。"
        ], 
        "title": "题寒江接舫图", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "神武有威元不杀，宽仁常愧数兴戎。", 
            "仁绥武震诚无敌，重译来王四海同。"
        ], 
        "title": "和高丽使三首 其一", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "扬兵青海西凉灭，渡马黄河南汴空。", 
            "百济称藩新内附，驰轺来自海门东。"
        ], 
        "title": "和高丽使三首 其二", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "壮年吟啸巢由月，晚节吹嘘尧舜风。", 
            "两鬓苍苍尘满眼，东人犹未识髯公。"
        ], 
        "title": "和高丽使三首 其三", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "佛祖不识山中主，良材可惜遭斤斧。", 
            "肩担明月过前峰，一时忘却曹溪语。"
        ], 
        "title": "题黄梅出山图（一作耶律铸诗）", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "谁识云中李谪仙，诗如文锦酒如川。", 
            "十亩良园君有趣，一廛薄土我无缘。", 
            "旧恨常来春梦里，新吟不到客愁边。", 
            "明朝分手天涯去，他日相逢又几年。"
        ], 
        "title": "过云中赠别李尚书", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十方世界是全身，气宇如王绝比伦。", 
            "与夺机中明主客，正偏位里辨君臣。", 
            "眠云卧月辞三岛，鼓腹讴歌预四民。", 
            "了了了时谁可晓，闲人元不是闲人。"
        ], 
        "title": "和百拙禅师韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "古晋君实世所知，幽轩佳号两相宜。", 
            "长鲸海量嫌甜酒，彩笔天才笑小诗。", 
            "七步赋成文灿烂，千钟不惜锦淋漓。", 
            "何当杖屦游平水，得预君家吟醉时。"
        ], 
        "title": "题平阳李君实吟醉轩", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "湛然寱语寄西堂，此个因缘果异常。", 
            "阳老十门刚结案，钦公五派强分赃。", 
            "剑逢剑客须拈出，诗遇诗人何必藏。", 
            "居士病多谙药性，圣安得效不传方。"
        ], 
        "title": "从圣安澄老借书", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "殷勤敬礼辟支牙，缘在西庵居士家。", 
            "午夜飞光惊晓月，六时腾焰灿朝霞。", 
            "一番顶带因初结，七转生天果不差。", 
            "庸士执方犹未信，防风安得骨专车。"
        ], 
        "title": "题西庵所藏佛牙二首 其一", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "旃檀奁里贮灵牙，来自中天尊者家。", 
            "莹色冷夺秋夜月，真光明射晚晴霞。", 
            "本同舍利元无别，疑是金刚事有差。", 
            "犹忆广长舌左右，咀嚼风雨震雷车。"
        ], 
        "title": "题西庵所藏佛牙二首 其二", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "旧山盟约已愆期，一梦十年尽觉非。", 
            "瀚海路难人去少，天山雪重雁飞稀。", 
            "渐惊白发宁辞老，未济苍生曷敢归。", 
            "去国迟迟情几许，倚楼空望白云飞。"
        ], 
        "title": "和移剌继先韵二首 其一", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "五言律诗", 
        "text": [
            "羸马阴山道，悠然远思寥。", 
            "青峦云霭霭，黄叶雨萧萧。", 
            "未可行周礼，谁能和舜韶。", 
            "嗟吾浮海粟，何碍八风飘。"
        ], 
        "title": "过阴山和人韵 其二", 
        "type": "律诗", 
        "yun": "萧"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "八月阴山雪满沙，清光凝目眩生花。", 
            "插天绝壁喷晴月，擎海层峦吸翠霞。", 
            "松桧丛中疏畎亩，藤萝深处有人家。", 
            "横空千里雄西域，江左名山不足誇。"
        ], 
        "title": "过阴山和人韵 其三", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "阴山奇胜讵能名，断送新诗得得成。", 
            "万叠峰峦擎海立，千层松桧接云平。", 
            "三年沙塞吟魂遁，一夜毡穹客梦清。", 
            "遥想长安旧知友，能无知我此时情。"
        ], 
        "title": "过阴山和人韵 其四", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "牢落十年扈御营，瑶琴忘尽水仙声。", 
            "酷思诗酒闲中乐，见说干戈梦里惊。", 
            "林下因缘千古重，人间富贵一钱轻。", 
            "此身未退心先退，独有龙冈识我情。"
        ], 
        "title": "用李德恒韵寄景贤", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "甘荠五溪人不采，两京高价卖秤斤。", 
            "君方沦落羞看我，我亦飘零懒问君。", 
            "人远空残眉上黛，愁深不整鬓边云。", 
            "谁怜古戍寒窗下，新样梭成织锦文。"
        ], 
        "title": "槐安席上和张梅韵", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "落日萧萧万马声，东南回首暮云横。", 
            "金朋兰友音书绝，玉轸朱弦尘土生。", 
            "十里春风别野店，五年秋色到边城。", 
            "云山不碍归飞梦，夜夜随风到玉京。"
        ], 
        "title": "思友人", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天纵吾君大圣人，天兵所指弭烟尘。", 
            "三齐电扫何须郦，六国雷驱不用秦。", 
            "诛佞未闻曾请剑，劾奸谁肯试埋轮。", 
            "伴食黄阁空无辅，自笑龙钟一老臣。"
        ], 
        "title": "过天德和王辅之四首 其一", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "六师严驾渡长河，师不留行谁敢何！", 
            "千里旌旗翻锦浪，一声金鼓振寒波。", 
            "殷亡谁道三仁在，康灭空传五子歌。", 
            "唾手要荒归一统，汉唐鸿业未能过。"
        ], 
        "title": "过天德和王辅之四首 其二", 
        "type": "律诗", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "积年叨禄领台司，位重才微甚不宜。", 
            "地上流钱惭晏算，樽前决胜愧良帷。", 
            "过实声问传人口，似直愚忠结主知。", 
            "三径荒凉松菊在，他时舍此复何之。"
        ], 
        "title": "过天德和王辅之四首 其三", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "整老先生本素臣，洪才大笔力千钧。", 
            "沽名不筑传岩版，贾世谁垂渭水纶。", 
            "舟泛五湖希范蠡，腰悬六印笑苏秦。", 
            "韦编三绝耽羲易，萧散风神真隐人。"
        ], 
        "title": "过天德和王辅之四首 其四", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "管城从我自燕都，流落遐荒万里馀。", 
            "半札秋毫裁翡翠，一枝霜竹剪琼琚。", 
            "锋端但可题尘景，笔下安能划太虚。", 
            "聊复赠君为土物，中书休笑不中书。"
        ], 
        "title": "赠李郡王笔", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "游子栖迟久不归，积年温清阙慈闱。", 
            "囊中昆仲亲书帖，箧内萱堂手制衣。", 
            "黄犬不来愁耿耿，白云空望思依依。", 
            "欲凭鳞羽传安信，绿水西流雁北飞。"
        ], 
        "title": "思亲有感二首 其一", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "伶仃万里度西陲，壮岁星星两鬓丝。", 
            "白雁来时思北阙，黄花开日忆东篱。", 
            "可怜游子投营晚，正是孀亲倚户时。", 
            "异域风光恰如故，一消魂处一篇诗。"
        ], 
        "title": "思亲有感二首 其二", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "像教中微祖意沈，卢能嫡子起予深。", 
            "看经不怕牛皮透，着眼常听露柱吟。", 
            "行道权居卧佛寺，活机特异死禅心。", 
            "凭君摘取空华实，好种人閒无影林。"
        ], 
        "title": "寄云中卧佛寺照老", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昔年平水便相寻，握手临风话素心。", 
            "刻烛赋成无字句，按徽弹彻没弦琴。", 
            "风来远渡晚潮急，雨过寒塘秋水深。", 
            "此乐莫教儿辈觉，又成公案满丛林。"
        ], 
        "title": "寄平阳净名院润老", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "云川道士有诗声，刻篆雕虫醉未醒。", 
            "素扇自甘赎碧笠，玄鹤不肯换黄庭。", 
            "春秋荣悴悲椿木，晦朔生凋笑瑞蓂。", 
            "何似扩开真日月，区区爝火任荧荧。"
        ], 
        "title": "赠云川张道人", 
        "type": "律诗", 
        "yun": "青"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "白衣大士足威神，莲智兴悲讵可陈。", 
            "金色界中垂万臂，碧莲花上露全身。", 
            "镇州铸就金难似，天竺镌来玉未真。", 
            "不识观音真面目，莺吟燕语过残春。"
        ], 
        "title": "赞李俊英所藏观音像", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "三圣真元本自同，随时应物立宗风。", 
            "道儒表里明坟典，佛祖权宜透色空。", 
            "曲士寡闻能异议，达人大观解相融。", 
            "长沙赖有莲峰掌，一拨江河尽入东。"
        ], 
        "title": "题西庵归一堂", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "自从一箭透重关，触处忘缘触处闲。", 
            "莫问羔裘横毳衲，从教华发映苍颜。", 
            "水声说法起予甚，山色呈机不我悭。", 
            "寄客天涯乐如许，问渠何必更南还。"
        ], 
        "title": "外道李浩求归再用韵示景贤", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "尘缘划断已忘机，布鼓徒敲和者稀。", 
            "中隐强陪人事过，禅心不与世情违。", 
            "昔年勋业真堪笑，旧日家山懒欲归。", 
            "我爱北天真境界，乾坤一色雪花霏。"
        ], 
        "title": "外道李浩和景贤霏字韵予再和呈景贤", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "魂黯马嵬西去路，当时生被春风误。", 
            "嫣然犹自带馀醒，贪睡那能慰迟莫。", 
            "难写花仙旧所思，褪青愁雪淡胭脂。", 
            "黄昏庭院潇潇雨，更是梧桐叶落时。"
        ], 
        "title": "和汉臣秋月海棠", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "屯云黑色日将莫，晦明挥霍雨如注。", 
            "水声夜半摇匡床，平旦出门吁可畏。", 
            "盘涡溔瀁天边旁，悍流汹涌行中央。", 
            "日中雨复绠縻下，沟塍水跃皆浑黄。", 
            "黑风拗怒雷击地，浪头起立三尺强。", 
            "杈枒老木根株拔，崚嶒古屋椽桷裂。", 
            "快马万蹄迸突而凭淩，灵龟百面澒洞而砯砰。", 
            "锐兵鏖战城栅倒，猛虎嗥吼崖谷崩。", 
            "旁观气夺目力眩，濒流上下俱不宁。", 
            "升高避害叫舟楫，篙工倚柂不敢行。", 
            "寂寥向晓颇衰落，断霞返照回新晴。", 
            "鸟飞不尽天界阔，苍烟淡淡山青青。", 
            "衔杯引满幸无恙，收召魂魄犹屏营。", 
            "往年秋水沈半壁，阖门九死得一生。", 
            "今日思之痛方定，一见洪波心震惊。", 
            "吾闻山挟河回冲底柱，东峡江盘束滟滪。", 
            "鱼龙百怪家其中，风涛暴横无终穷。", 
            "小溪常时清且浅，漪涟不动平于板。", 
            "浅津可涉涉可梁，一旦沸腾能漭茫。", 
            "传闻溃渱山裂破，黑蛟夜出作奇祸。", 
            "抉崖走石势力粗，十家六七无空庐。", 
            "百年枯冢尚漂泊，变生仓卒人为鱼。", 
            "君不见去年四月不雨至七月，涧溪一线皆断绝。", 
            "川居人曾死于暍，山居人今死于溺。", 
            "下田黄尘曾蓬勃，高田白沙全障没。", 
            "呜呼灾变何其频，剿民之命谁肯任，苍天苍天实照临。"
        ], 
        "title": "大川行", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "秋风滚地来，云捲河汉净。", 
            "遥观东海底，飞出黄金镜。", 
            "虽未十分圆，桂魄明且莹。", 
            "停杯对清辉，信笔成新咏。", 
            "慇勤举杯属姮娥，休阻南楼夜来兴。"
        ], 
        "title": "十四夜月", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "斜阳楼阁西风里，暑气著人难睡起。", 
            "觉来厌暑登东楼，月明如昼天如水。", 
            "金波漾漾流无声，中秋月好常人情。", 
            "青天休使浮云蔽，不是中秋月也明。"
        ], 
        "title": "夏夜对月", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "驱驰半世谁能晓，一点丹衷天可表。", 
            "中原不忍万民疾，肯羡蜗蝇利名好。", 
            "桑田晚见白蘋洲，天上人閒无限秋。", 
            "笔头横埽千人军，词源倒捲银河流。", 
            "閒来高卧烟霞里，笑看浮生等白蚁。", 
            "高歌一笑回东风，春满漫山桃与李。", 
            "华堂寿筵张，再拜献寿觞。", 
            "试看南山松柏姿，岁寒依旧色苍苍。"
        ], 
        "title": "谨上尊大人领省", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "孤儿泪眼空流血，一夜不知浑白发。", 
            "宝灯轮毕新记成，梦断疏钟吼残月。", 
            "白云隐隐入青冥，生死悠悠两长诀。", 
            "人閒天上父子情，遗愤有身终尽雪。"
        ], 
        "title": "哭尊大人领省", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "赤子半入井，宁无恻隐心。", 
            "急走掣其足，啼号嗄以喑。", 
            "其亲即偕来，翕然集四邻，将谓相谢不世恩。", 
            "忿呼恚诘渠何人，令我儿哭声酸辛。", 
            "中心自誓救颠坠，孰顾若辈怨且嗔，君子谋道不谋身。"
        ], 
        "title": "瑞井行", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": null, 
        "text": [
            "帐前惊报天子来，临车下马无疑猜。", 
            "攀车引袂呼不起，齁齁酣寝声如雷。"
        ], 
        "title": "仰祝尊大人领省寿三首 其一", 
        "type": "古风", 
        "yun": "灰"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "风云千载际会秋，堂上严君正黑头。", 
            "君王一顾闻天下，春满中原四百州。"
        ], 
        "title": "仰祝尊大人领省寿三首 其二", 
        "type": "古风", 
        "yun": "尤"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "苍苍松柏贯四时，造物儿童元是私。", 
            "戏綵高歌献寿卮，寿卮愿约乾坤期。"
        ], 
        "title": "仰祝尊大人领省寿三首 其三", 
        "type": "古风", 
        "yun": "支"
    }, 
    {
        "author": "耶律铸", 
        "era": "元", 
        "subtype": null, 
        "text": [
            "最苦人生生别离，匆匆轻别几时归。", 
            "紫箫吹落燕南月，丽泽门开马似飞。", 
            "雨晴不定云来去，老雁叫云云不住。", 
            "琵琶拨尽断肠声，断弦声断秋云莫。"
        ], 
        "title": "去妇怨", 
        "type": "古风", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "这金丹，无二道。", 
            "方寸不离真水火，既未相颠倒。", 
            "个中运用不辞劳。", 
            "海底天心呼吸到。", 
            "现出长生宝。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "守真元，专一气。", 
            "婴儿养就吾身里。", 
            "十月胎圆备。", 
            "万般譬喻总皆非。", 
            "大底由他心意地。", 
            "外觅徒劳耳。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "这丹头，牢结媾。", 
            "念头动处灵丹走。", 
            "固济要无漏。", 
            "绵绵一气三关透。", 
            "拨转天轮行火候。", 
            "金鼎蟾光透。"
        ], 
        "title": "梧桐树", 
        "type": "曲", 
        "yun": "宥"
    }, 
    {
        "author": "牧常晁", 
        "era": "元", 
        "subtype": null, 
        "text": [
            "学道人，知端的。", 
            "要须认取元初一。", 
            "休外寻觅。", 
            "初因一气成形质。", 
            "配合阴阳生万物。", 
            "此身实自玄元出。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "道无他，心为主。", 
            "执象拘文徒自苦。", 
            "记取圣贤语。", 
            "丹经譬喻千万句。", 
            "止是阴阳两个字。", 
            "要识根元处。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "谩腾腾，无造作。", 
            "任意逍遥随饮啄。", 
            "真个清平乐。", 
            "喉手幸无名利索。", 
            "万里孤云并野鹤。", 
            "这般谁知觉。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "得人身，元自错。", 
            "莫信愚痴常造恶。", 
            "积善□□乐。", 
            "为人幸是生中国。", 
            "闻早回头参玄学。", 
            "休被尘劳缚。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "参玄人，听付嘱。", 
            "百岁光阴如迅速。", 
            "转眼花开落。", 
            "大事因缘如未熟。", 
            "急须猛省开心目。", 
            "莫被邪师惑。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "汞即心，铅即气。", 
            "汞铅结就丹根蒂。", 
            "产在西南地。", 
            "坎离龙虎总由伊。", 
            "性命阴阳只这是。", 
            "劝君早留意。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "早修行，听劝谕。", 
            "绿鬓朱颜易变故。", 
            "光景流如注。", 
            "妻儿金宝暂相遇。", 
            "到了何曾将得去。", 
            "不用萦怀虑。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "学无为，离尘俗。", 
            "结草为庵山水绿。", 
            "散诞无拘束。", 
            "南山看过牛如玉。", 
            "人牛且喜俱相熟。", 
            "脱下蓑衣吹一曲。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "世间人，须觉悟。", 
            "难得人身休辜负。", 
            "莫把时虚度。", 
            "不离方寸蓬莱岛。", 
            "多少时人行不到。", 
            "劝君早觅长生路。"
        ], 
        "title": "梧桐树", 
        "type": "曲", 
        "yun": null
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "雁阵惊秋信，蛩吟袭夜帏。", 
            "河源应冻彻，方忆捣征衣。"
        ], 
        "title": "闺思 其一", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "心事苧衣宽，尘锁菱花暗。", 
            "春入水声滑，水涵春景淡。"
        ], 
        "title": "闺思 其二", 
        "type": "绝句", 
        "yun": "勘"
    }, 
    {
        "author": "耶律铸", 
        "era": "元", 
        "subtype": "五言绝句", 
        "text": [
            "问鸿鸿已归，问花花不知。", 
            "却把凤凰箫，水晶帘下吹。"
        ], 
        "title": "闺思 其三", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "折扬霆电决雌雄，霆激狂峰电埽空。", 
            "如席片飞何处雪，扑林声振海天风。"
        ], 
        "title": "雪岭", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "振威驰突过天山，擒敌如神指顾间。", 
            "底事战尘收不起，陈云西下望阳关。"
        ], 
        "title": "阳关", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "虎臣信任国心膂，虓将乐为王爪牙。", 
            "贾勇阴河西去路，空拳转斗战龙沙。"
        ], 
        "title": "阴河", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "震叠威声径出师，偃旗卧鼓岂无时。", 
            "折冲樽俎风流在，未要喧传塞上辞。"
        ], 
        "title": "回飞狐", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "揭雷夔鼓倾天险，络汉虹桥并鬼工。", 
            "说是楼船横海将，拟输吴越寿重瞳。"
        ], 
        "title": "南征纪事", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "陈云压地势填空，鹅鹳飞驰欲得风。", 
            "龙战未分天欲莫，不知谁复是虞公。"
        ], 
        "title": "达兰河", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "陈云北压飞狐口，戎幕西临拒马河。", 
            "不独拟虞公止日，誓心期奋鲁阳戈。"
        ], 
        "title": "拒马河", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "拥花羽骑附飞翼，倾地铁林和鸟翔。", 
            "黄金练愈凝霜重，青玉龙争掣电光。"
        ], 
        "title": "千泉", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "不宜有怒徒倾地，自代无功可补天。", 
            "争忍竞驱千万骑，又相驰突二三年。"
        ], 
        "title": "西北", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "笑睡龙当独眼龙，更堪都似李横冲。", 
            "彼须要不从风靡，除铁山来行战锋。"
        ], 
        "title": "战沙陀（李沙陀）", 
        "type": "绝句", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "六合同风奉一君，谁期贵介竟孤恩。", 
            "自从五夜传金柝，已早三年闭玉门。"
        ], 
        "title": "玉门关", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "拟取安西袭玉关，短兵鏖战下皋兰。", 
            "阴风势挟天山雪，冻彻河源彻底乾。"
        ], 
        "title": "前出塞 其一", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "十年老将浮苴井，万里疲兵碎叶川。", 
            "传督诸君传诏令，问何时到海西边。"
        ], 
        "title": "前出塞 其二", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "并吞处月下楼阑，克复金微静铁关。", 
            "准拟凿空通四海，会须鞭石到三山。"
        ], 
        "title": "后出塞 其一", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "誓洗兵氛雪国雠，气横辽碣紫山秋。", 
            "岂容日下西王母，只属东西海尽头。"
        ], 
        "title": "后出塞 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "星罗游骑遍氛埃，似与颓风下九陔。", 
            "可道汉家哀痛诏，未应元自为轮台。"
        ], 
        "title": "庭州", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "长驱席卷尽连营，震詟禺强撼北冥。", 
            "虎豹骑从云骑队，又随横野过丁灵。"
        ], 
        "title": "丁灵二首 其一", 
        "type": "绝句", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "月朘日蹙漫逃天，迫胁丁令地一边。", 
            "怅不似从东海畔，联珠营直到虞渊。"
        ], 
        "title": "丁灵二首 其二", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "金莲花甸涌金河，流绕金沙漾锦波。", 
            "何意盛时游宴地，抗戈来俯视龙涡。"
        ], 
        "title": "金莲花甸", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万骑龙趋两队分，翠华方自发期门。", 
            "内官急把朱旗飐，传道先教诏虎贲。"
        ], 
        "title": "秋山二首 其一", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "两龙如雾发璿台，蔽日旌旗四面开。", 
            "疑自锦林花嶂里，建章营骑下天来。"
        ], 
        "title": "秋山二首 其二", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "倦比纷华说目人，土阶犹恐是劳民。", 
            "数间带叶松棚下，指绿莎为翡翠茵。"
        ], 
        "title": "阿延川诗", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "雪滚洪流激怒涛，何时清澈见秋毫。", 
            "冰夷应讶无持赠，莫认精诚是寸胶。"
        ], 
        "title": "济黄河 其一", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "回驰声势出昆崙，拒尽人閒要路津。", 
            "快著灵涛天上去，就倾银汉洗兵尘。"
        ], 
        "title": "济黄河 其二", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": null, 
        "text": [
            "钱君画人胜画马，安得名骢妙天下。", 
            "青云隐约见龙纹，有意轩昂驶华夏。", 
            "圉官山立颀而髯，朱衣黑带高帽尖。", 
            "问渠掌握讵有此，牵控宁知人汝嫌。", 
            "君不见才士受束缚，往往因之纵寥廓。"
        ], 
        "title": "钱舜举画马歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "杏叶黄，天雨霜。", 
            "穹窿携日照八荒，回光照见白玉堂。", 
            "堂中美人双鸣珰，中宵抱被直西厢。", 
            "忠君爱亲两不忘，奈何零露沾衣裳。", 
            "清晓楼头见征雁，不如谢官归故乡。"
        ], 
        "title": "杏叶黄", 
        "type": "古风", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "人生开口日几何？一日所得亦已多。", 
            "请君为我酌美酒，我当为君歌乐歌。", 
            "堂上仙翁紫锦袍，堂中硕人冠嵯峨。", 
            "瑶池日迟眩五色，椿树春生交万柯。", 
            "借问彩衣行者谁？丁家令绪如丝萝。", 
            "兄弟无故父母存，此语未必惭邹轲。", 
            "况昔知君在朝列，赞教国胄悬玱珂。", 
            "当时权幸悉故旧，青紫可拾不肯阿。", 
            "扁舟一去江海远，事寔由己非由他。", 
            "他人束缚我掉手，此又一乐信所过。", 
            "要当高名日益升，使廉如华分如河。", 
            "归掩茅斋坐清杳，松竹交荫花成窠。", 
            "丈夫所就类如此，剑绝即与浮云摩。", 
            "聊题长歌送君去，出门咥笑临鸥波。"
        ], 
        "title": "题姑苏丁氏一乐斋", 
        "type": "古风", 
        "yun": "歌"
    }, 
    {
        "author": "范梈", 
        "era": "元", 
        "subtype": null, 
        "text": [
            "自来西垣二月吉，品裁良士无虚日。", 
            "上感天子大圣明，下知朝政靡阙失。", 
            "耳闻目见心所然，莫此名郡彭君贤。", 
            "辞官归养终二亲，流水二十有四年。", 
            "古人作官计百世，今人动作晦朔计。", 
            "赤面持筹舞铨吏，哀哉贤愚同一致。", 
            "岂知彭生后时宠？更二十年犹始至。", 
            "耕田足雨稻刺波，种树绕天花照地。", 
            "未知羲和多少事，但愿尧舜一万岁。", 
            "千钟有待亦人情，尺璧无瑕乃士贵。", 
            "四牡以之不为伤，蓼莪以之不为废。", 
            "王人若征雅道阙，清庙朱弦倚三二。", 
            "美哉彭生淑庆源，孝子亦在忠臣门。", 
            "几人叹嗟向穹昊？下马指点铜台村。"
        ], 
        "title": "赠彭生", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "君不见东方朔长九尺馀，不如侏儒长三尺。", 
            "朝捧一囊钱，夕竟饱死复何益。", 
            "死者不可作，饥者食有馀。", 
            "堂堂之躯天所命，生之短者续则悲。", 
            "嗟哉世之人，羡彼侏儒复何为。"
        ], 
        "title": "侏儒行", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "门前水扬声似雨，幽人当窗碧弦语。", 
            "东里征夫去不归，一双蛾眉镜中舞。", 
            "年年井上攀辘轳，劳心只恐秋葵枯。", 
            "他家种得长生草，梅花落尽青青好。"
        ], 
        "title": "辘轳怨", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "田君力斡成霜铁，一笔能开万豪杰。", 
            "总是人间敌海愁，但自不忘泓颍别。", 
            "我所思兮大江濆，欲往致之道路分。", 
            "安得烦君写作巫山与洛中？", 
            "有美人兮，泛波上之游鸿，行岩巅之素云。", 
            "呜呼此君不可见，独立乾坤泪如霰。"
        ], 
        "title": "田君写真", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "燕城闭门百花节，郑郎骑驴索我别。", 
            "示我高人王右丞，辋川之图澹明灭。", 
            "一从辞山去吴越，寤寐乡关五情热。", 
            "偶逢此卷即欣然，人间何处无奇绝？", 
            "虞生教授司成馆，文字精神万人杰。", 
            "品题一百二十言，一言不作溪山说。", 
            "卿云亦有溪山趣，事与虞言当合辙。", 
            "赠朋与亲各有义，颇愧红尘驱蹇拙。", 
            "更欲相留度小春，夜深缟杏都成雪。", 
            "平旦何以答画图？为解临江双佩玦。"
        ], 
        "title": "赠郑元泽别", 
        "type": "古风", 
        "yun": "屑"
    }, 
    {
        "author": "范梈", 
        "era": "元", 
        "subtype": null, 
        "text": [
            "近来海内写竹石，集贤学士有李衎。", 
            "吴兴翰林公更神，大抵不令石作板。", 
            "半幅萧萧烟雾枝，如卷中有千尺奇。", 
            "洞穴常起鬼神疑，嵩华衡岱狎童儿。", 
            "金溪处士清似鹤，携此随秋访幽壑。", 
            "我忆为公故僚吏，细抚遗书双泪落。", 
            "吁嗟翰林今世无，一笔犹可重江湖。", 
            "鸣凤之下出瑾瑜，高风况足励顽夫。"
        ], 
        "title": "张月梅子昂竹石图歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "一十三县海之州，四城结带相绸缪。", 
            "中有群黎集百峒，耕凿不知尧舜忧。", 
            "手扶长弓架钩箭，白马白似雪花片。", 
            "此又外黎渐汉习，仇杀从前如旅劝。", 
            "春花满山禾满皋，妇馈壶浆夫血战。", 
            "曾不如深居不识礼教人，又谁使之郡若县？", 
            "黎雾山高裹白云，哀猿惊鹿夜深闻。", 
            "下濑戈船今已远，行人犹说路将军。"
        ], 
        "title": "西黎歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "昨日旧冢掘，今朝新冢成。", 
            "冢前两翁仲，送旧还迎新。", 
            "旧魂未出新魂入，旧魂还对新魂泣。", 
            "旧魂丁宁语新魂，好地不用多子孙。", 
            "子孙绵绵如不绝，曾孙不掘玄孙掘。", 
            "我今掘矣良可悲，不知君掘又何时。"
        ], 
        "title": "掘冢歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "危君英妙年，独往志千载。", 
            "天马出名驹，空行见风采。", 
            "昨日衔书到空谷，甚欲留之不能待。", 
            "九月开帆指四明，要逐高秋望瀛海。", 
            "海水上接天漫漫，世人不知此别难。", 
            "当君夷犹碧屿日，是我对月永夕猿狖啼青峦。", 
            "江树叶飞天雨霜，江上吴歈思断肠。", 
            "窈窕徐家儿与女，却望蓬莱如故乡。", 
            "君行却向三山望，云雾轩窗六鳌上。", 
            "东方虽乐不可以久留，归献仙公白云唱。", 
            "西过钱塘遇顺风，为拜湖南持斧翁。", 
            "会稽学士卧云岛，朱弦流水鸣孤桐，道我寄语莫匆匆。", 
            "送君有情亦如海，海水有尽别意无终穷。"
        ], 
        "title": "望瀛海一首送危太朴之四明兼简廉访邓使君翰林袁侍讲", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "濒湖观户旧倒颠，新起小楼明且鲜。", 
            "道人不惯养白鹤，食豕却来堂下眠。", 
            "偶闻使者薄暮至，考鼓挝钟吟昊天。", 
            "春茶煮就且莫试，慷慨凭高询往年。"
        ], 
        "title": "重登兴真观小楼", 
        "type": "古风", 
        "yun": "先"
    }, 
    {
        "author": "范梈", 
        "era": "元", 
        "subtype": null, 
        "text": [
            "长安夜半通明光，群公冠佩列雁行。", 
            "泰坛三成乐万舞，布衣类得齐鸣珰。", 
            "小官需次祗自贱，当日再拜谢日长。", 
            "多少朱门围艳质，何当起视东方白。"
        ], 
        "title": "至日行", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "豫章先生行孝友，作书往往心应手。", 
            "想当挥汗临风时，不在荔枝与春酒。", 
            "竹枝歌中喜鹊鸣，食莲感秋思弟兄。", 
            "素纨便面大如斗，送与君家作千寿。"
        ], 
        "title": "得黄太史重碧拈春酒、轻红擘荔枝十字扇面，以归友人", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "孟先生，爱青山，看山累月出不还。", 
            "蹇驴长笑天地间，杖头酒壶时取酌，身须饥病多容颜。", 
            "往时佳句动明主，富有声名无比数。", 
            "先生遇之亦不惊，去卧南山紫萝雨。", 
            "嗟吾岂是先生徒，朝朝饱饭谒禁庐。", 
            "暮归却向衡门趋，刻画造化论锱铢。", 
            "但有千载名众人，不知而已独信非其愚。", 
            "未知吾师先生，先生师吾孔子、不师周公，吾亦聊以自娱。", 
            "嗟哉先生独不得相与于同世，云龙上下游八区。"
        ], 
        "title": "孟先生", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "海上飓风久不来，一日示我破柱雷。", 
            "乘此便欲归蓬莱，炎州四时无落叶。", 
            "大木不效躯干折，怪事何止犬吠雪？", 
            "蓬门土锉虽足怜，日月昼夜行青天，借尔楚竹洗蛮烟。"
        ], 
        "title": "七月一日，飓风后，奉和廉访使", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "奉常许君玉色立，手抱父书红锦袭。", 
            "纷茫蜀令九霄神，抉摘郢州千首湿。", 
            "钟张虽云世已远，任赵未可肩相及。", 
            "叶满天地雨声急，我纵览之重于邑。", 
            "却忆风雷昨夜颠，万壑起尽蛟龙蛰。", 
            "不然尺素寻常耳，何日萧萧百灵集。", 
            "草堂惊怪不敢留，至宝岂复能轻酬。", 
            "还君子孙世善收，扁舟归弄江湖秋。"
        ], 
        "title": "奉观许尊府遗墨", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "扁舟夜傍乌岩宿，然火上岩寻古祠。", 
            "老巫辍睡启神户，牵幌请官窥汉仪。", 
            "汉家将军利于鹘，征行往往皆良奇。", 
            "当时光武皇帝圣，举以善驭皆周知。", 
            "将军再出定穷粤，忠义耿耿光精垂。", 
            "不然夷祀已千载，何定至今歌舞之。", 
            "高悬铜鼓五兽缺，以手摩拂增深悲。", 
            "蜈蚣宵行蛛网结，不识款书何岁时。", 
            "庭中蕉叶照石面，猛虎出谷灵风吹。", 
            "泽鱼导从吏扶掖，欲留颇复惧深危。", 
            "登临有客动必戒，况此星露景倭迟。", 
            "独立苍茫问横浦，明日江山劳梦思。"
        ], 
        "title": "夜上乌岩", 
        "type": "古风", 
        "yun": "支"
    }, 
    {
        "author": "范梈", 
        "era": "元", 
        "subtype": null, 
        "text": [
            "城西山，相钩连，隔水照见蔚蓝天，中有芙蓉碧崭然。", 
            "真人手持绿玉杖，瀛洲一去茫无边。", 
            "谷岩历落挂飞斗，楼阁崔巍凌紫烟。", 
            "古松当道石作根，松下寒濑萦潺湲。", 
            "百花尽绕诸峰前，前有神龙藏九渊。", 
            "赤鳞蜿蜒过千尺，四海丰登长晏眠。", 
            "尧舜在上位，佐命皆惠宣。", 
            "岂如秦汉主，烧丹学飞仙。", 
            "白玉之牒黄金编，楼船美人去不旋。", 
            "穷极耳目欲，思比赤松肩。", 
            "焉知清静化，乃可与长年。"
        ], 
        "title": "朱炼师洪崖丹井歌", 
        "type": "古风", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "无何狂醉隐，慢訑更痴蒙。", 
            "虽涉人间世，殊参塞上翁。", 
            "只须推倚杖，不必论穷通。", 
            "且把无边事，横陈在酒中。"
        ], 
        "title": "无何狂醉隐三首 其一", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "无何狂醉隐，拙直更疏慵。", 
            "花鸟閒情外，江山醉眼中。", 
            "涉江搴薜荔，缘木采芙蓉。", 
            "待把人閒事，从头说化工。"
        ], 
        "title": "无何狂醉隐三首 其二", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "无何狂醉隐，耕适是生涯。", 
            "驯护能言鸟，调笼解语花。", 
            "不应抛蝶梦，须与趁蜂衙。", 
            "谁佐杯中酒，仙人萼绿华。"
        ], 
        "title": "无何狂醉隐三首 其三", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "夐入清虚府，轻河漾月舟。", 
            "冰天通色净，水月杂波流。", 
            "雨横蚁兵溃，日熇山市收。", 
            "若然閒意况，原不到心头。"
        ], 
        "title": "双溪月下戏赠触热冲暴雨者", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "冲风回白日，飞砾洒青天。", 
            "富贵城西畔，珍珠河北边。", 
            "阳冰原不冶，阴火更潜然。", 
            "直澈龙荒外，萧条是野烟。"
        ], 
        "title": "戊申己酉北中大风", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "忆昨惊尘下，肠回望眼穿。", 
            "计程虽信宿，恨别似经年。", 
            "自致青云上，谁来白月边。", 
            "万金游子信，空与梦牵缠。"
        ], 
        "title": "过东山县有怀", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "五言律诗", 
        "text": [
            "税驾知何处，仙游阅古今。", 
            "英灵千载气，松柏一生心。", 
            "白日空寒色，苍天更暮阴。", 
            "志终伸不得，遗恨海长深。"
        ], 
        "title": "追悼大人领省", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "燕语鸾啼怯晚阴，蝶狂蜂乱更关心。", 
            "冥鸿空自运寒暑，骇浪为谁淘古今。", 
            "每纵思吟轻万户，但言眉笑抵千金。", 
            "闭门不出近十日，忽到水边春已深。"
        ], 
        "title": "春日寓怀", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "不觉清明梦里惊，问人人道过清明。", 
            "须知上苑花飞树，谁信和林草未萌。", 
            "绿水归鸿空自感，淡烟啼鸟若为情。", 
            "翩翩瘦马荒山路，衰草斜阳正独行。"
        ], 
        "title": "三月和林道中未见草萌", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "东帝施恩似恤贫，严凝时节唤回春。", 
            "未知和气先归柳，便觉寒威不著人。", 
            "上苑三冬梅正发，和林五月草初新。", 
            "世閒公道惟春色，春色年来也不均。"
        ], 
        "title": "立春二首 其一", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "节物惊心若见催，一年还见两春来。", 
            "腊寒自向人閒尽，春色却从天上回。", 
            "乍暖柳条先易绿，向阳花树不难开。", 
            "高歌买断西城酒，更对东风尽此杯。"
        ], 
        "title": "立春二首 其二", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "万丈虹霓络紫烟，笙歌清沸雨馀天。", 
            "满庭芳草翠如积，一洞碧桃明欲然。", 
            "流水引来梅坞底，春风吹到酒垆边。", 
            "散花唤起毗邪梦，从此无心号谪仙。"
        ], 
        "title": "西园春兴因赠雪庭上人兼简张公讲师", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "寒食清明失旧期，踌躇搔首日沈西。", 
            "风生杨柳鸦先觉，寒过梧桐凤不栖。", 
            "山色雪迷春意老，雁声云遏暮天低。", 
            "苏门二月春光好，好逐东风发马蹄。"
        ], 
        "title": "清明", 
        "type": "律诗", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "惜春情味旧情缘，依旧中情似去年。", 
            "怪得玉音殊郑重，想将花事易唐捐。", 
            "白莲已结为诗社，翠水唯浮载酒船。", 
            "谁谓惜花人老大，买花输得买山钱。"
        ], 
        "title": "重和惜春诗韵余时经始西园", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "黄鸡白酒管弦和，一任浮生岁月磨。", 
            "银管题诗应远客，玉箫吹恨忆秦娥。", 
            "人言皓魄今宵减，我见清光依旧多。", 
            "一十二时争几许，人閒柰此世情何。"
        ], 
        "title": "谨用尊大人领省十六夜月诗韵", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "银烛煌煌十二衢，冷金波浸酒仙居。", 
            "由来物外通明殿，只是人閒不夜珠。", 
            "玉女窗扉唯白晓，素娥庭院更清虚。", 
            "桂花香陌无尘景，全入壶翁碧玉壶。"
        ], 
        "title": "中秋对月", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "猎猎严风正酷寒，一阳潜动旧关山。", 
            "人情徒怨融和晚，天意何曾造化悭。", 
            "暗逐寒威归汉外，渐回春色到人间。", 
            "明年桃李知多少，莫把东风作等閒。"
        ], 
        "title": "日南至", 
        "type": "律诗", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "密密痴云晚自凝，飘零踪迹断蓬轻。", 
            "幽禽底事啼长咽，流水何缘浪不平。", 
            "清梦未回人换世，黄花应怨我寒盟。", 
            "故园回首肠堪断，雪满荒山瘦马行。"
        ], 
        "title": "九月道中遇雪", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "征鸿南渡老年华，渐觉冬来眼界多。", 
            "寒雪狂风颤林木，冻云残照锁关河。", 
            "高低山势黄沙碛，远近人家白草坡。", 
            "极目碧天长万里，醉邀明月一高歌。"
        ], 
        "title": "冬日即事 其一", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "蜡栀五万酬鞭直，洴絖百金且食封。", 
            "萧散不萌争闹趣，真醇缪觊养生慵。", 
            "涤清研里憨凡笔，磨彻鉴中嚬窘容。", 
            "伤到玄冥潜春令，狐裘羔酒贮严冬。"
        ], 
        "title": "冬日即事 其二", 
        "type": "律诗", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "不禁风色避穷庐，寂寞行人正半途。", 
            "日暮关河云黯淡，晚来天地雪模糊。", 
            "千山未霁寒尤重，一鸟不飞人更孤。", 
            "旅拨寒炉一尊酒，故人知我此情无。"
        ], 
        "title": "途中值雪", 
        "type": "律诗", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "登高何处是燕然，极目关山塞草边。", 
            "落日几峰寒带雪，西风一雁冷横天。", 
            "冬居冰谷赖酮酒，夜宿沙堤借草毡。", 
            "为向中州豪杰道，天涯如此过年年。"
        ], 
        "title": "谨用尊大人领省龙庭风雪诗韵 其一", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "冻折瑶琴三两弦，起来孤坐忆成连。", 
            "可堪此世成何事，了却生平莫问天。", 
            "门外共传三尺雪，帷中赖有四围毡。", 
            "遥思千古功名辈，回首西风不记年。"
        ], 
        "title": "谨用尊大人领省龙庭风雪诗韵 其二", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "痴云泄泄复溶溶，底事龙公睡起慵。", 
            "薄暮遥看岩岫失，夜阑空把斗牛封。", 
            "徘徊天外心无定，撩乱江头色正浓。", 
            "寄与西风莫吹散，梅花憔悴忆相逢。"
        ], 
        "title": "欲雪", 
        "type": "律诗", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "宴处云华不夜庭，为餐琼蕊更谈经。", 
            "听随瑞叶风来处，看散天花酒半醒。", 
            "白凤羽毛寒荡漾，玉龙鳞甲战凋零。", 
            "倘非太素司光化，谁压惊尘与效灵。"
        ], 
        "title": "双溪书院对雪", 
        "type": "律诗", 
        "yun": "青"
    }, 
    {
        "author": "法智", 
        "era": "元", 
        "subtype": "五言律诗", 
        "text": [
            "郭外罢持钵，晚凉归路幽。", 
            "鼓钟烟际寺，灯火水边楼。", 
            "藜杖苔痕湿，荷衣月影浮。", 
            "禅翁歌《白雪》，薄夕愧难酬。"
        ], 
        "title": "阊门晚归和韵", 
        "type": "律诗", 
        "yun": "尤"
    }, 
    {
        "author": "法智", 
        "era": "元", 
        "subtype": "七言律诗", 
        "text": [
            "浮图高出暮云低，雉堞连阴碧树齐。", 
            "茅屋人家兵火后，楼船鞞鼓夕阳西。", 
            "大江千里水东去，明月一天乌夜啼。", 
            "欲酹忠魂荒冢外，白杨秋色转凄迷。"
        ], 
        "title": "泊安庆城（一作挽余廷心）", 
        "type": "律诗", 
        "yun": "齐"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "忽逢芳草思绵绵，绿遍郊原翠满川。", 
            "不是王孙归未得，尽缘春色有今年。"
        ], 
        "title": "逢芳草", 
        "type": "绝句", 
        "yun": "先"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "出郭幽人晚未归，青天咫尺见何稀。", 
            "一年祇有春晴好，多事杨花学雪飞。"
        ], 
        "title": "西谷访人不遇", 
        "type": "绝句", 
        "yun": "微"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "郎行不用苦悲辛，久别心知万事亲。", 
            "看取江边垂柳树，最先零落最多春。"
        ], 
        "title": "题闺人望远图", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "舍北舍南流舫通，高荷万柄倚微风。", 
            "不识此时明月夜，共谁谈笑水烟中？"
        ], 
        "title": "酬友人月夜见寄", 
        "type": "绝句", 
        "yun": "东"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "白云流水两无情，一段忘言画不成。", 
            "昨夜天坛明月满，野风四壁候虫鸣。"
        ], 
        "title": "题沈、李二山人谈道图", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "萝径阴阴近百层，金舆记是昔人登。", 
            "山僧苦避寻诗者，牢闭柴门唤不应。"
        ], 
        "title": "春日上平坡寺", 
        "type": "绝句", 
        "yun": "蒸"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "恤灾犹自恼渔樵，太息无时缓赋徭。", 
            "日暮解鞍仍秉烛，强颜聚吏戒科条。"
        ], 
        "title": "省灾，初至新建山谷山家", 
        "type": "绝句", 
        "yun": "萧"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "楼外风江集米船，楼中光景月流天。", 
            "空洲此际无鸣雁，犹比山深少夜眠。"
        ], 
        "title": "山下", 
        "type": "绝句", 
        "yun": "先"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "郊原平晚绿萋萋，独上高台意转迷。", 
            "古树鸣蝉城下路，送人长忆向安西。"
        ], 
        "title": "章义门送人还南城观台", 
        "type": "绝句", 
        "yun": "齐"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "石霜峰北淦西头，寄住林塘数亩幽。", 
            "比及到家犹是客，对人强自说乡愁。"
        ], 
        "title": "怀临江寓居", 
        "type": "绝句", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "旅庖欲禁自无烟，酒里中原熟食天。", 
            "不分小桃红似火，为人儿女照鞦韆。"
        ], 
        "title": "清明日", 
        "type": "绝句", 
        "yun": "先"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "帘幕沉沉燕子归，牡丹带露浥春晖。", 
            "依然画省风光妙，少问去年人是非。"
        ], 
        "title": "西垣感春", 
        "type": "绝句", 
        "yun": "微"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "穿空透户本无因，若便随风恼杀人。", 
            "我似杨花花似我，年年飞尽玉堂春。"
        ], 
        "title": "杨花", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "八十犹传隐者名，乾坤未是负先生。", 
            "无端白帝城边水，欲载哀歌上玉京。"
        ], 
        "title": "挽西蜀□先生", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "春来羁思不堪论，日日瞻星谒禁垣。", 
            "昨夜归来津口听，娇莺啼断内城园。"
        ], 
        "title": "归自馆中闻莺", 
        "type": "绝句", 
        "yun": "元"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "行尽天涯不见秋，君家庭院冷飕飕。", 
            "太平欲选风霜吏，画史当居第一流。"
        ], 
        "title": "友人壁间寒山图", 
        "type": "绝句", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "东郊芳草绿萋萋，欲到浑如恋马蹄。", 
            "总是都门好春色，随人直到大江西。"
        ], 
        "title": "东郊", 
        "type": "绝句", 
        "yun": "齐"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "幽人不出户长开，看尽春风长绿苔。", 
            "多谢有情双燕子，暂时飞去又飞来。"
        ], 
        "title": "绝句", 
        "type": "绝句", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "海棠花发醉题诗，犹记西垣下直时。", 
            "今日岂无歌舞地？一尊先被外人知。"
        ], 
        "title": "怀南省海棠，感新事作", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "京国相逢意若何，向人平谳路人歌。", 
            "皋陶此去为廷尉，似子宁疑一掾多？"
        ], 
        "title": "赠聊城施生", 
        "type": "绝句", 
        "yun": "歌"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "胜地相从日，应无俗客踪。", 
            "春花浓夹骑，昼树静藏钟。", 
            "妙理端深得，佳游亦漫逢。", 
            "怜渠丝与竹，舫上见西峰。"
        ], 
        "title": "游招提", 
        "type": "律诗", 
        "yun": "冬"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "离思已无极，尊前况夕昏。", 
            "闭门六月雨，行李万重云。", 
            "远禄年虽壮，名家代不群。", 
            "县人迎主簿，应似大浮君。"
        ], 
        "title": "送白湛作尉金溪", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "契阔遽如许，淹留空复情。", 
            "天遥一鹤上，山合百虫鸣。", 
            "异俗嗟何适，冥栖得此生。", 
            "平居二三子，今夜隔重城。"
        ], 
        "title": "卢师东谷怀城中诸友", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "闻说吴中郡，青山万叠开。", 
            "云霞通井邑，水木映楼台。", 
            "子去嗟何恨！吾生念却回。", 
            "辛勤官下养，书记合频来。"
        ], 
        "title": "送邓庆长衍从宦吴中", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "晓日明如茜，春波凝不流。", 
            "浴凫浮断梗，过雁折危楼。", 
            "颇敬吴儿狎，何伤楚客囚？", 
            "沙边萦小楫，初慰玉京游。"
        ], 
        "title": "正月三日，海子泛舟", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "一舸发春濑，涓涓沙鹭明。", 
            "官烦南郡佐，礼重北城迎。", 
            "海浦潮声暗，山城日气清。", 
            "宗卿怀故掾，蚤晚荐高名。"
        ], 
        "title": "送云知事赴余杭", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "烦暑不能寐，望乡忆宵征。", 
            "开门海月白，高枕林风清。", 
            "不饮畏投辖，将歌思濯缨。", 
            "谁家横短笛？吹尽楚关情。"
        ], 
        "title": "暑夕", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "天上新秋节，人间巧夕祠。", 
            "不成儿女笑，空负岁时悲。", 
            "璧月当轩堕，银河带阙垂。", 
            "低头愧乌鹊，宁为绕南枝？"
        ], 
        "title": "七夕词", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "喜事平安使，家书远见贻。", 
            "正愁行路子，新得称家儿。", 
            "白璧无劳羡，青云日与期。", 
            "庭阶人事意，眼冷念含饴。"
        ], 
        "title": "和巽初得子", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "柳影侵门暗，桃枝亚竹高。", 
            "年深诗并进，春在酒争豪。", 
            "吏隐嗟何择，行藏信所遭。", 
            "斯文如未丧，端合付吾曹。"
        ], 
        "title": "遣怀", 
        "type": "律诗", 
        "yun": "豪"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "盛君江海士，直气轧霄峥。", 
            "翻为诗书苦，焉知印绶荣？", 
            "度辽曾万里，走越更千城。", 
            "便是来难得，乡关近慰情。"
        ], 
        "title": "离席合赋赠南剑教授盛复之之官，凡十首 其一", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "首路向朱夏，出关犹到官。", 
            "麦收风涨暑，梅熟雨留寒。", 
            "气候随方异，才名自古难。", 
            "岂容贤若尔，教授老江干。"
        ], 
        "title": "离席合赋赠南剑教授盛复之之官", 
        "type": "律诗", 
        "yun": "寒"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "江浦见黄鹂，石榴花满枝。", 
            "欲攀犹屡惜，已去复何疑？", 
            "蚤畏红英乱，还当绛帐移。", 
            "驿程动易隔，留待寄相思。"
        ], 
        "title": "离席合赋赠南剑教授盛复之之官，凡十首 其三", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "娟娟沙尾鹤，毛羽映江鲜。", 
            "去住长如此，飞鸣岂偶然？", 
            "仙家应汗漫，侯判莫留连。", 
            "忆得东门事，须君正壮年。"
        ], 
        "title": "离席合赋赠南剑教授盛复之之官，凡十首 其四", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "闽南荔子熟，问客倘能来。", 
            "暂为诸生屈，宁伤独茂才？", 
            "云飞绝寒落，雨过行平台。", 
            "赋就新诗别，扁舟且莫催。"
        ], 
        "title": "离席合赋赠南剑教授盛复之之官，凡十首 其五", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "昔向辽东郡，长歌觅管宁。", 
            "此行无赠策，故事有谈经。", 
            "豆实登朱荔，虹光照紫萍。", 
            "龟山文物在，未用叹凋零。"
        ], 
        "title": "离席合赋赠南剑教授盛复之之官，凡十首 其六", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "跃马问入郭，解龟听报衙。", 
            "江沙侵细竹，墙蔓覆疏花。", 
            "政不离书阁，吟应上钓槎。", 
            "有怀当皓月，玉署听啼鸦。"
        ], 
        "title": "离席合赋赠南剑教授盛复之之官，凡十首 其七", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "碧草津头郡，虽偏是胜游。", 
            "野人频识剑，稚子亦能舟。", 
            "稍定传衣怪，聊资宦秩周。", 
            "南来说风物，有待细询求。"
        ], 
        "title": "离席合赋赠南剑教授盛复之之官，凡十首 其八", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "杯酒莫停手，路长思八闽。", 
            "精灵深狎客，瘴雾簿侵人。", 
            "海近渔船集，山空鸟道邻。", 
            "来京书一束，赖尔老随身。"
        ], 
        "title": "离席合赋赠南剑教授盛复之之官，凡十首 其九", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "黄帽催晨发，邮签报旅程。", 
            "溯风斜帽举，虚日乱弦鸣。", 
            "异俗从谁变？真才不自成。", 
            "倘于高第内，岁久得欧生。"
        ], 
        "title": "离席合赋赠南剑教授盛复之之官，凡十首 其十", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "路隐岩崖迥，桥通屋舍重。", 
            "鸟啼黄叶寺，泉注白云峰。", 
            "市贩赊柑柿，畲耕间竹松。", 
            "行人报山郡，失喜问萍踪。"
        ], 
        "title": "过西芹", 
        "type": "律诗", 
        "yun": "冬"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "日有乌台使，因君问合肥。", 
            "熊章官下食，虎略幕中威。", 
            "易政听时报，交深念日迟。", 
            "知音偕上列，须假绣为衣。"
        ], 
        "title": "奉寄淮东宪孔知事二首 其一", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "昔在东门别，相离数岁星。", 
            "一官何委折？万里独飘零。", 
            "楚树春频落，燕云晚自停。", 
            "几时淮浦月？仍与共扬舲。"
        ], 
        "title": "奉寄淮东宪孔知事二首 其二", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "山势包平险，津流合众源。", 
            "讵知从事剑？不类大夫魂。", 
            "光彩潜犹见，精忠死尚存。", 
            "幽灵如可问，吾意岂忘言？"
        ], 
        "title": "延平江阁", 
        "type": "律诗", 
        "yun": "元"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "闽粤古城东，千岩半梵宫。", 
            "冒寒寻水石，尽日倚虚空。", 
            "钟鼓何须急？壶觞亦有终。", 
            "翩翩北海寺，碑版翠无穷。"
        ], 
        "title": "奉同廉访使君洎寮友游爱同寺", 
        "type": "律诗", 
        "yun": "东"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "洞居清隐士，时接武夷君。", 
            "旆影岩前见，山香石上闻。", 
            "不为圭组累，焉有市朝分？", 
            "暂得同麋鹿，终朝试与群。"
        ], 
        "title": "寄武夷杜征君", 
        "type": "律诗", 
        "yun": "文"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "随地居能胜，因人景倍饶。", 
            "折风疏菡萏，移雨近芭蕉。", 
            "放浪明高蹈，留连近久要。", 
            "虚心待世虑，已任过云飘。"
        ], 
        "title": "即事", 
        "type": "律诗", 
        "yun": "萧"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "未识沙场苦，空曾奉使来。", 
            "讵知羝乳约，不抵雁书回。", 
            "汉节风霜古，胡笳旦暮哀。", 
            "谁怜太史令，心为故人摧。"
        ], 
        "title": "苏李会合图", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "雨歇青林迥，虚斋生夕凉。", 
            "帘帷方度月，枕簟已怀霜。", 
            "地角家何在，云端路转长。", 
            "慈帏近安否，归觐不能忘。"
        ], 
        "title": "六月初十夜雨止玩月有感", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "偶然来厩吏，唤作九方皋。", 
            "毁誉依名立，周旋逐物劳。", 
            "神驰风电足，眼冷雪霜毛。", 
            "事有遭逢者，骐驎固自高。"
        ], 
        "title": "王武子相马图", 
        "type": "律诗", 
        "yun": "豪"
    }, 
    {
        "author": "牧常晁", 
        "era": "元", 
        "subtype": null, 
        "text": [
            "四大一身假合，六根五蕴阴邪。", 
            "一元阳处是吾家。", 
            "休认形骸野马。", 
            "内院神京须出，天堂地狱空华。", 
            "玄玄难测此幽遐。", 
            "妙用有谁知者。"
        ], 
        "title": "西江月", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "多少外寻卦象，不知返照真元。", 
            "此身元是易之门。", 
            "昼夜坎离常运。", 
            "乌兔马牛龙虎，无非借喻为根。", 
            "屯蒙既未定晨昏。", 
            "定意专心为本。"
        ], 
        "title": "西江月", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "一意中宫不动，四方四兽称臣。", 
            "内丹外药合天真。", 
            "现出一轮宝镜。", 
            "此景此时此地，无心无我无人。", 
            "不知谁是本来心。", 
            "湛寂真常妙境。"
        ], 
        "title": "西江月", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "释氏禅经律论，儒家传记诗书。", 
            "老君三六部真符。", 
            "止论一心两字。", 
            "了得一明心地，诸余土苴何须。", 
            "忘形忘气总归虚。", 
            "到此实非譬喻。"
        ], 
        "title": "西江月", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "大道不由别物，只由心上行持。", 
            "念头才动汞铅飞。", 
            "止要定心专气。", 
            "杀盗淫邪不纪，利名恩爱休迷。", 
            "无心无事是丹基。", 
            "说破元来容易。"
        ], 
        "title": "西江月", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "服气咽精吞七曜，存思想化三车。", 
            "飞罡噀水散名花。", 
            "词章勤奏达，吟咏酌流霞。", 
            "外事何干于内境。", 
            "有为功力何赊。", 
            "饶君作福等河沙。", 
            "不明玄牝窍，特地隔天涯。"
        ], 
        "title": "临江仙", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "促取一年中日月，来归片刻之中。", 
            "坎离交媾虎龙通。", 
            "三花时就鼎，一霎现神功。", 
            "满地黄芽□白雪，辉腾南北西东。", 
            "二弦合□甲庚同。", 
            "骊珠初出水，焰慧自烧空。"
        ], 
        "title": "临江仙", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "学道要明心地印，更须阴阳同行。", 
            "不能及物只为身。", 
            "小乘无智慧，大道几时成。", 
            "一种贡高夸自会，妄言眩惑人情。", 
            "只图博取利和名。", 
            "不思生死苦，万劫路冥冥。"
        ], 
        "title": "临江仙", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "打破这阳炉阴鼎，跃番黑汞红铅。", 
            "龟蛇龙虎总虚言。", 
            "六根并四大，阴物一齐捐。", 
            "有个天然真一种，非心非肾非玄。", 
            "不容口意识情传。", 
            "修丹如此到，可谓大罗仙。"
        ], 
        "title": "临江仙", 
        "type": "词", 
        "yun": null
    }, 
    {
        "author": "牧常晁", 
        "era": "元", 
        "subtype": null, 
        "text": [
            "午夜金乌从海底，丑初渐出扶桑。", 
            "大明东向属三阳。", 
            "韶华春满院，无地不生光。", 
            "直驾河车朝帝阙，泥丸宫饮琼浆。", 
            "华池神水灌中黄。", 
            "婴儿未就母，地久更天长。"
        ], 
        "title": "临江仙", 
        "type": "词", 
        "yun": null
    }, 
    {
        "author": "林霁山", 
        "era": "元", 
        "subtype": null, 
        "text": [
            "柳花衮雪春冥冥，溪风一夜吹为萍。", 
            "萍随风去渺流水，人生无根亦如此。", 
            "故山入梦草芊芊，半窗疏雨寒食天。", 
            "晓来白发稀可数，多少朱颜化黄土。", 
            "高原冉冉青烟斜，麦饭洒松能几家。", 
            "子规叫残金粟墓，茧纸兰亭亦飞去。"
        ], 
        "title": "春日行", 
        "type": "古风", 
        "yun": null
    }, 
    {
        "author": "林辕", 
        "era": "元", 
        "subtype": null, 
        "text": [
            "树老堪移接，人老岂容枯。", 
            "玄元食母，还丹入口是良图。", 
            "乞得西家红酿，又觅东邻白酝，装做一葫芦。", 
            "就我珰中煮，玉兔搦金乌。", 
            "救衰翁，伸老媪，复如雏。", 
            "精填髓满，身心常是壮丁夫。", 
            "俗语神仙绝欲，浪说真人无念，天也被机模。", 
            "我道非常道，定不自羁孤。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "林辕", 
        "era": "元", 
        "subtype": null, 
        "text": [
            "悟得天仙诀，参透祖师关。", 
            "坎离颠倒，归根复命片时间。", 
            "也不持斋受戒，也不行藏语默，也不坐禅圆。", 
            "因甚同门士，废寝更忘餐。", 
            "觅黄芽，擒已汞，结还丹。", 
            "尘情事冗，般般应接道无干。", 
            "也莫去妻逐妾，也莫抛儿弃女，也莫说休官。", 
            "混饮太玄酒，个个会乘鸾。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "林辕", 
        "era": "元", 
        "subtype": null, 
        "text": [
            "造物局浮伪，天网艾如张。", 
            "提起死生，关捩便是有阎王。", 
            "六道转轮吞啖，一气循环贵贱，校覈注生方。", 
            "苟免投皮鷇，难遇好爷娘。", 
            "友多闻，欺获罗，错因忙。", 
            "天堂地狱，信乎申吕鞠韩常。", 
            "耕馁寡尤寡悔，道谷阙疑阙殆，举措巧承当。", 
            "要出阴阳构，金鼎炼铅霜。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "林辕", 
        "era": "元", 
        "subtype": null, 
        "text": [
            "色象毗卢育，具足辟支离。", 
            "大于人我，总名无量阿僧只。", 
            "男则给孤舍卫，女则普门觉海，爱欲受根基。", 
            "若乐兰那行，福报尚愆期。", 
            "善财施，多宝积，广参师。", 
            "因缘殊胜，顿超彼岸掬曹溪。", 
            "佛说须陀含果，我得阿罗汉道，如是证菩提。", 
            "第一波罗蜜，谛听可思维。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "林辕", 
        "era": "元", 
        "subtype": null, 
        "text": [
            "雷在地中复，山下出泉蒙。", 
            "枢机合发，时惟君子为能通。", 
            "初九潜龙勿用，上九亢龙有悔，溟滓萃黄宫。", 
            "大畜有攸利，善继养元雄。", 
            "剥鸿蒙，求鼎实。", 
            "作参同。", 
            "有孚盈缶，油然道济沛其丰。", 
            "酬酢噬金遁□，鲋瓮包承敝漏，退食总由公。", 
            "纳约自户牖，其道永无穷。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "林辕", 
        "era": "元", 
        "subtype": null, 
        "text": [
            "大药金丹祖，混质未分前。", 
            "刚柔剖判，异名同出汞和铅。", 
            "会得道穷物返，炼此华池神水，推类合其玄。", 
            "二八正关键，夫妇再团圆。", 
            "午临申，寅起子，运周天。", 
            "爻符既济，阴须阳极始承权。", 
            "三五庚生甲满，渐以中孚孕有，十月圣胎全。", 
            "表里赫然赤，洪造应纯乾。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "道德阴符，宝藏灵文，贤圣尽钦。", 
            "论杳冥恍惚，精微至道，有无升降，动静浮沉。", 
            "六洞飞玄，三宫妙化，繟匹双关两间侵。", 
            "明虚谷，大无穷无测，非浅非深。", 
            "灵光照满清音。", 
            "混一气方知合古今。", 
            "奈迷人不晓，多能几会，傍门小法，乱觅胡寻。", 
            "背觉合尘，朝闻夕改，马劣猿颠难捉擒。", 
            "休嗔道，恐功无显验，败坏初心。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "养浩颐神，离欲澄虚，物外定观。", 
            "见玉关倾落，霜千点聚，碧岩漂渺，雪降团团。", 
            "混内豁然，空中有象，天地相交四兽攒。", 
            "前朱引，后玄随左右，虎绕龙蟠。", 
            "黄宫捧出神丹。", 
            "遇此物疵盲法体安。", 
            "使蛇吞一粒，成龙变翼，鵸鵌达者，立化祥鸾。", 
            "点铁成金，回骸起死，梼杌逢之返降檀。", 
            "君知否，上登仙入圣，不足为难。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "中朝金国圣皇明。", 
            "有庆贺清平。", 
            "天元运周甲子，正是好修行。", 
            "归真静，体真清。", 
            "气神灵。", 
            "玄门阐化，太上真风，接引群生。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "林泉退隐作生涯。", 
            "寂寞弃繁华。", 
            "中山翠微仙子，满目泛灵砂。", 
            "凝素液，混丹霞。", 
            "坼瑶葩。", 
            "云涛烟浪，岛外方壶，那里人家。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "初开江月透双林。", 
            "隐映素波深。", 
            "风恬湛然莹净，清夜好知音。", 
            "白醪酒，自然斟。", 
            "信时吟。", 
            "无萦无系，豁畅开怀，一任浮沉。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "阴阳返复勿令差。", 
            "守正莫心邪。", 
            "常进药炉丹鼎，龙虎动三车。", 
            "收神水，炼精华。", 
            "结灵砂。", 
            "水晶宫里，玉兔金鸡，吐秀琼花。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "古今多少利名人。", 
            "弃命斗争功。", 
            "英豪尽归何处，都总落沉空。", 
            "争如我，洞庭中。", 
            "遣家童。", 
            "金觥轻泛，醉卧当轩，一枕清风。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "玉炉金鼎虎龙蟠。", 
            "红焰满周天。", 
            "温凉自然水火，昼夜转烹煎。", 
            "精郁郁，气绵绵。", 
            "养胎仙。", 
            "功成迁转，宝辇香车，捧上瑶天。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "逍遥无系乐清闲。", 
            "信步且随缘。", 
            "人来问归何处，遥指曲江边。", 
            "杨柳岸，半笼烟。", 
            "乍晴天。", 
            "潇潇清夜，悄悄无人，月满空船。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "众生薄福乐真闻。", 
            "精进谨持功。", 
            "修斋坐禅礼念，终久落顽空。", 
            "真实相，有无中。", 
            "好家风。", 
            "玄元宗祖，太始门开，体照圆通。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "一天秋色翠如描。", 
            "鸿雁啭声高。", 
            "山秀水明相照，烟树映溪桥。", 
            "倾雪浪，泛云涛。", 
            "拂轻袍。", 
            "归来沈醉，直到黄昏，月上松梢。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "爱河深处好抽头。", 
            "名利系人愁。", 
            "回首去游江上，烟锁一孤舟。", 
            "琴一弄，酒三瓯。", 
            "乐清幽。", 
            "风邻月伴，醉卧琼林，梦入瀛洲。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太虚寥廓杳无涯。", 
            "元气混中华。", 
            "回眸斡旋鼎鼐，玉液泛金砂。", 
            "辉神彩，迸光霞。", 
            "晃琼葩。", 
            "云收波渺，海净天空，广漠之家。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "神仙妙诀古今传。", 
            "谁会此幽玄。", 
            "龟蛇自然呼吸，玄牝气绵绵。", 
            "铅中汞，汞中铅。", 
            "两俱全。", 
            "抽添加减，进火功夫，炼就胎仙。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "一天清秀一溪云。", 
            "风月近为邻。", 
            "琴剑酒棋书画，随分乐天真。", 
            "竹篱映，草堂新，静无尘。", 
            "朝菌不见，满目琼花，间隔灵椿。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "英公清列出尘缘。", 
            "不系利名牵。", 
            "逍遥任居云水，知命乐天然。", 
            "穷妙理，悟幽玄。", 
            "谨修仙。", 
            "功成归去，引汝朝元。", 
            "稳步金莲。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "挫锐无羞耻。", 
            "过宠无欢喜。", 
            "好弱平常，随缘且过，坦然无系。", 
            "步林泉、深入翠云中，乐清闲一世。", 
            "欲要离生死。", 
            "达彼真常理。", 
            "炼气成神，神超碧落，太虚同体。", 
            "任天宽地阔永无忧，得长生久视。"
        ], 
        "title": "连理枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "精亏魄散游漾。", 
            "把天真、变成虚妄。", 
            "逐境性昏沉，苦海忙忙任流浪。", 
            "前程路险如何向。", 
            "劝汝等、早修无上。", 
            "无上遍知明，明照离数焕师旷。"
        ], 
        "title": "使牛子", 
        "type": "词", 
        "yun": "漾"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "虎绕天罡吞凤尾。", 
            "火轮转艮山初起。", 
            "注鼎炎炎，烹煎神水。", 
            "交泰地精天髓。", 
            "炼就纯阳丹贯体。", 
            "换凡躯以别尘世。", 
            "鹤驾匆匆，相从仙侣，朝现玉清元始。"
        ], 
        "title": "夜行船", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "□雪囊中无俗物。", 
            "恣疏慵、有谁拘束。", 
            "不患虚名，无荣无辱。", 
            "佻佻几人相逐。", 
            "独坐弦歌卮盈醁。", 
            "昂簪看、断云相续。", 
            "池上游龟，洞前行鹤，风月水山松竹。"
        ], 
        "title": "夜行船", 
        "type": "词", 
        "yun": null
    }, 
    {
        "author": "林景熙", 
        "era": "元", 
        "subtype": null, 
        "text": [
            "珠亡忽震蛟龙睡，轩弊宁忘犬马情。", 
            "亲拾寒琼出幽草，四山风雨鬼神惊。", 
            "一抔自筑珠丘土，双匣亲传竺国经。", 
            "独有春风知此意，年年杜宇哭冬青。", 
            "昭陵玉匣走天涯，金粟堆寒起暮鸦。", 
            "水到兰亭转呜咽，不知真帖落谁家。", 
            "珠凫玉雁又成埃，斑竹临江首重回。", 
            "犹忆年时寒食节，天家一骑奉香来。"
        ], 
        "title": "梦中作", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "昔我驰星轺，驻车归化城。", 
            "汝方来抠衣，从同训其名。", 
            "侍予垂十年，百事无一成。", 
            "律历且及半，琴道犹未精。", 
            "禅书置一隅，尚未穷一经。", 
            "大道若沧海，万古长澄清。", 
            "酌之而不竭，注之而不盈。", 
            "偃鼠得满腹，亦足饱鲲鲸。", 
            "又如大圆镜，历劫长圆明。", 
            "中间无影像，应物不现形。", 
            "汉、胡递相照，出没能纵横。", 
            "又如万钧钟，寂然藏雄声。", 
            "随叩而即应，圆音自锵铿。", 
            "小击而小响，大撞而大鸣。", 
            "又如长明烛，积岁长荧荧。", 
            "分为百千万，光明如日星。", 
            "惠之而不费，是为无尽灯。", 
            "日月照天下，不可语瞽盲。", 
            "雷霆碎山岳，聋者未曾听。", 
            "枯木元无花，却怨春不平。", 
            "作偈以劝汝，可以为盘铭。"
        ], 
        "title": "旦日示从同仍简忘忧", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "安庆作戏灯，惠然来赠我。", 
            "藏灯藉微明，细火薰其座。", 
            "乘兹风火力，盘旋如转磨。", 
            "中有角抵人，挥臂不知祸。", 
            "团团十万匝，轮回莫能躲。", 
            "此灯虽戏具，无果大因果。", 
            "三世尘沙佛，皆如转灯过。", 
            "三千大千界，成坏亦风火。", 
            "所以明眼人，重道轻利货。", 
            "生死比梦寐，荣华等涕唾。", 
            "长行此观心，人间都看破。", 
            "多少看灯人，知音无一个。"
        ], 
        "title": "转灯", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "昔我学鼓琴，豪气凌青天。", 
            "轻笑此小技，何必师成连。", 
            "宝架翻旧谱，对谱寻冰弦。", 
            "自弹数十弄，以为无差肩。", 
            "有客来劝予，因举庄生篇。", 
            "时君方诵书，轮扁居其前。", 
            "释椎而入请，何故读残编。", 
            "上古已久矣，不得见圣贤。", 
            "遗书糟粕馀，与道云泥悬。", 
            "臣年七十秋，双鬓如垂绵。", 
            "斲轮固小巧，巧性非方圆。", 
            "心手两相应，不能语子焉。", 
            "是知圣人道，安得形言诠。", 
            "至今千载间，此论不可迁。", 
            "琴书纸上语，妙趣焉能传？", 
            "不学妄穿凿，是为谁之愆。", 
            "今方谒弭君，服膺乃拳拳。", 
            "相对授指诀，初请歌水仙。", 
            "吟猱不踰矩，节奏能平平。", 
            "起伏与神会，态状如云烟。", 
            "朝夕从之游，琴事得大全。", 
            "小艺尚如此，大道宁不然。", 
            "当年嗜佛书，经论穷疏笺。", 
            "公案助谈柄，卖弄猾头禅。", 
            "一遇万松师，驽骀蒙策鞭。", 
            "委身事洒扫，抠衣且三年。", 
            "圆教摄万法，始觉担板偏。", 
            "回视平昔学，尚未及埃涓。", 
            "渐能入堂奥，稍稍穷高坚。", 
            "疑团一旦碎，桶底七八穿。", 
            "洪炉片雪飞，石上栽白莲。", 
            "佛祖立下风，俯视威音先。", 
            "忘忧西域时，师我求真筌。", 
            "经今十五春，进退犹迁延。", 
            "望涯自退缩，甘心嗟无缘。", 
            "将求无价宝，未肯酬一钱。", 
            "未启半篑土，欲酌九仞泉。", 
            "美玉付良工，良工得雕镌。", 
            "良金不受冶，徒费炉韝煽。", 
            "闻君近好琴，停烛夜不眠。", 
            "弹之未期月，曲调能相联。", 
            "君初未弹时，曾不知勾蠲。", 
            "学道亦如此，惟患无精专。", 
            "谁无摩尼珠，谁无般若船。", 
            "立志勿犹豫，叩参宜勉旃。", 
            "他时大彻悟，沛然如决川。", 
            "毛端吞巨海，芥子含大千。", 
            "瞬息一世过，生死相萦缠。", 
            "此生不得觉，旷劫徒悲煎。", 
            "吾言真药石，疗子沈疴痊。"
        ], 
        "title": "琴道喻五十韵以勉忘忧进道", 
        "type": "古风", 
        "yun": "先"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "既慕东坡才，当如东坡志。", 
            "君才如东坡，其志未相似。", 
            "诗似东坡诗，字如东坡字。", 
            "胡不学东坡，且学长不死。"
        ], 
        "title": "勉景贤", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "君本辽阳人，家居华表傍。", 
            "随任来燕然，卜筑金台坊。", 
            "幼蒙父兄训，读书登上庠。", 
            "大义治三传，左氏为纪纲。", 
            "诗书究微理，易道宗京房。", 
            "吏学亦精妙，议论如馨香。", 
            "行道有馀力，下笔能诗章。", 
            "典雅继李杜，浮华笑陈梁。", 
            "当年辟科举，郡国求圭璋。", 
            "御围屡不捷，在前饶秕糠。", 
            "先生乃医隐，退身慕羲皇。", 
            "难素透玄旨，针砭能起僵。", 
            "可并华扁迹，可联和缓芳。", 
            "门生皆良医，西海高名扬。", 
            "昔我知君名，方且王事忙。", 
            "兵尘隔东西，忽成参与商。", 
            "君初涉洛瀍，我已达燉煌。", 
            "瀚海浪奔激，金山路徬徨。", 
            "西游几万里，两鬓今苍苍。", 
            "西方好风土，大率无蚕桑。", 
            "家家植木绵，是为垄种羊。", 
            "年年旱作魃，未识舞𪄲鴹。", 
            "决水溉田圃，无岁无丰穰。", 
            "远近无饥人，四野栖馀粮。", 
            "是以农民家，处处皆池塘。", 
            "飞泉绕曲水，亦可斟流觞。", 
            "早春而晚秋，河中类馀杭。", 
            "濯足或濯缨，肥水如沧浪。", 
            "杂花间侧柏，园林如绣妆。", 
            "烂醉蒲萄酒，渴饮石榴浆。", 
            "随分有弦管，巷陌杂优倡。", 
            "佳人多碧髯，皎皎白衣裳。", 
            "市井安丘坟，畎亩连城隍。", 
            "货钱无孔郭，卖饭称斤量。", 
            "甘瓜如马首，大者狐可藏。", 
            "采杏兼食核，餐瓜悉去瓤。", 
            "西瓜大如鼎，半枚已满筐。", 
            "芭榄贱如枣，可爱白沙糖。", 
            "人生为口腹，何必思吾乡。", 
            "一住十馀年，物我皆相忘。", 
            "神祖上仙去，圣主登明堂。", 
            "驲骑徵我归，忝位居岩廊。", 
            "河表寒旧盟，鄜秦成战场。", 
            "翠华乃南渡，鸾驭声锵锵。", 
            "六军临孟津，偏师出太行。", 
            "间路入斜谷，南鄙侵寿唐。", 
            "犄角皆受敌，应战实未遑。", 
            "一旦汴梁破，何足倚金汤。", 
            "下诏求名医，先生隐药囊。", 
            "驰轺来北阙，失措空仓惶。", 
            "我于群鸡中，忽见孤凤凰。", 
            "下马执君手，涕泪其如滂。", 
            "我叹白头翁，君亦嗟髯郎。", 
            "停灯话旧事，谈笑吐肺肠。", 
            "酬酢觅佳句，沈思搜微茫。", 
            "湛然访医药，预备庸何妨。", 
            "高君略启口，确论闻未尝：「医术与治道，二者元一方。", 
            "武事类药石，文事如膏粱。", 
            "膏粱日日用，药石藏巾箱。", 
            "一朝有急病，药石施锋铓。", 
            "病愈速藏药，膏粱复如常。", 
            "缓急寇难作，大剑须长枪。", 
            "寇止兵弗戢，自焚必不长。", 
            "发表勿攻里，治内无外伤。", 
            "朝廷有内乱，安可摇边疆。", 
            "疆场或警急，中变决自戕。", 
            "阴病阳脉生，阳症阴脉亡。", 
            "暴法譬之阴，仁政喻之阳。", 
            "太平虽日久，恣暴降百殃。", 
            "大乱遍天下，行仁降百祥。", 
            "一君必二臣，佐使仍参详。", 
            "不殊世间事，烝民无二王。", 
            "国老似甘草，良将比大黄。", 
            "一缓辅一急，一柔济一刚。", 
            "病来不速治，安居养豺狼。", 
            "疾作傥无药，遇水泛舟航。", 
            "病固有寒热，药性分温凉。", 
            "疗热用连糵，理寒宜桂姜。", 
            "君子与小人，礼刑令相当。", 
            "虚者补其嬴，实者泻其强。", 
            "扶衰食枸杞，破血服槟榔。", 
            "抑高举其下，天道犹弓张。", 
            "损馀补不足，贫富无低昂。", 
            "寒多成冷痼，热盛为疮疡。", 
            "政猛民伤残，政慢贼猖狂。", 
            "保生必求源，胃府为太仓。", 
            "四时胃为主，端居镇中央。", 
            "朝廷天下本，本固邦家昌。", 
            "实实而虚虚，其谋元不臧。", 
            "五行不偏胜，所以寿而康。", 
            "太宗平府兵，是致威要荒。", 
            "未病宜预治，未乱宜预防。", 
            "贼臣弑君父，祸难生萧墙。", 
            "辨之由不早，即渐成坚霜。", 
            "心腹尚难治，况复及膏肓。」", 
            "湛然闻此语，不觉兴胡床。", 
            "谢君赠诲言，苦口如药良。", 
            "问一而得二，和璧并夜光。", 
            "走笔书新诗，一笑呈龙冈。"
        ], 
        "title": "赠高善长一百韵", 
        "type": "古风", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "能谈仁义兵，经传宗素臣。", 
            "字画类闲闲，句法如之纯。", 
            "淡然与世疏，渭水独垂纶。", 
            "蒿莱塞庭除，尘土沾衣绅。", 
            "归我夫子门，三月无违仁。", 
            "后生来从学，善诱能循循。", 
            "颜巷不改乐，范甑长生尘。", 
            "仰不愧于天，俯不怍于人。", 
            "进德方乾乾，慎行而修身。", 
            "旅食秦晋间，骑驴三十春。", 
            "珠玉炙人口，丽藻嘉彬彬。", 
            "今年又绝粮，生涯如在陈。", 
            "歌咏犹不辍，真为葛天民。", 
            "新诗过子卿，离骚齐灵均。", 
            "亡机天壤间，举措皆天真。", 
            "濯足沧浪中，鸥鹭来相亲。", 
            "胸中万卷书，下笔端如神。", 
            "素负经济才，人品伊皋伦。", 
            "桂林祇一枝，亦何惭郗诜。"
        ], 
        "title": "再赓仲祥韵寄之", 
        "type": "古风", 
        "yun": "真"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "皇祖辽太祖，奕世功德积。", 
            "弯弓三百钧，天威威万国。", 
            "一旦义旗举，中原如捲席。", 
            "东鄙收句丽，西南穷九译。", 
            "古器获轩鼎，神宝得和璧。", 
            "南陬称子孙，皇业几三百。", 
            "赫赫东丹王，让位如夷伯。", 
            "藏书万卷堂，丹青成画癖。", 
            "四世皆太师，名德超今昔。", 
            "我祖建四节，功勋冠黄閤。", 
            "先考文献公，弱冠已卓立。", 
            "学业饱典坟，创作乙未历。", 
            "入仕三十年，庙堂为柱石。", 
            "重义而疏财，后世遗清白。", 
            "我受先人体，兢兢常业业。", 
            "十三学诗书，二十应制策。", 
            "禅理穷毕竟，方年二十七。", 
            "万里渡流沙，十霜泊西域。", 
            "自愧无才术，忝位人臣极。", 
            "未能扶颠危，虚名徒伴食。", 
            "汝方志学年，寸阴真可惜。", 
            "孜孜进仁义，不可为无益。", 
            "经史宜勉旃，慎毋耽博弈。", 
            "深思识言行，每戒迷声色。", 
            "德业时乾乾，自强当不息。", 
            "幼岁侍皇储，且作春宫客。", 
            "一旦冲青天，翱翔腾六翮。", 
            "儒术勿疏废，祖道宜薰炙。", 
            "汝父不足学，汝祖真宜式。", 
            "酌酒寿汝年，五福自天锡。"
        ], 
        "title": "为子铸作诗三十韵", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁东，香积移来不犯功。", 
            "却笑维摩无手段，但将盂饭到尘中。"
        ], 
        "title": "万寿寺创建厨室上梁文 其一", 
        "type": "古风", 
        "yun": "东"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁南，底个因缘最好参。", 
            "试问助缘多少众，前三三与后三三。"
        ], 
        "title": "万寿寺创建厨室上梁文 其二", 
        "type": "古风", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁西，巧匠骑驴倒上梯。", 
            "四面无门何用锁，十方没壁不须泥。"
        ], 
        "title": "万寿寺创建厨室上梁文 其三", 
        "type": "古风", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁北，柱石宛有擎天力。", 
            "欲模此样向诸方，𢠳杀僧繇描不得。"
        ], 
        "title": "万寿寺创建厨室上梁文 其四", 
        "type": "古风", 
        "yun": "职"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁上，手不伤材真大匠。", 
            "虚堂穷劫镇丛林，借与儿孙为榜样。"
        ], 
        "title": "万寿寺创建厨室上梁文 其五", 
        "type": "古风", 
        "yun": "漾"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁下，聊倩般输成大厦。", 
            "朝朝香饭供诸佛，承事悉无空过者。"
        ], 
        "title": "万寿寺创建厨室上梁文 其六", 
        "type": "古风", 
        "yun": "马"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁东，万里山川一望中。", 
            "灵沼灵台未为比，宸宫不日已成功。"
        ], 
        "title": "和林城建行宫上梁文 其一", 
        "type": "古风", 
        "yun": "东"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁南，一带南山挹翠岚。", 
            "创筑和林建宫室，酂侯功业冠曹参。"
        ], 
        "title": "和林城建行宫上梁文 其二", 
        "type": "古风", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁西，碧海寒涛雪拍堤。", 
            "臣庶称觞来上寿，嵩呼拜舞一声齐。"
        ], 
        "title": "和林城建行宫上梁文 其三", 
        "type": "古风", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁北，圣主守成能润色。", 
            "明堂壮丽镇龙沙，万世巍巍威万国。"
        ], 
        "title": "和林城建行宫上梁文 其四", 
        "type": "古风", 
        "yun": "职"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁上，栋宇施功遵大壮。", 
            "鸣鞘声散翠华来，五云深处瞻天仗。"
        ], 
        "title": "和林城建行宫上梁文 其五", 
        "type": "古风", 
        "yun": "漾"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "抛梁下，柱石相资成大厦。", 
            "君臣钟鼓乐清时，喜见山阳归战马。"
        ], 
        "title": "和林城建行宫上梁文 其六", 
        "type": "古风", 
        "yun": "马"
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "兑爻符太一，天相忝文昌。", 
            "泛海难追蠡，封留欲学良。", 
            "秽形伴珠玉，朽木厕松樟。", 
            "直节心虽赤，衰年鬓已苍。", 
            "伴食居相府，无德报君王。", 
            "草甲濡春雨，葵心倾太阳。", 
            "大权归禁阙，成算出岩廊。", 
            "自北王师发，平南上策长。", 
            "皇朝将革命，亡国自颓纲。", 
            "汉水偏师渡，长河一苇航。", 
            "股肱无敢惰，元首载歌康。", 
            "号令传诸域，英雄守四方。", 
            "大勋虽已集，遗命未尝忘。", 
            "万国来驰币，诸侯敬奉璋。", 
            "兆民涵舜德，百郡仰天光。", 
            "大有威如吉，重乾体自强。", 
            "硕贤起编户，良将出戎行。", 
            "太庙陈笾豆，明堂服冕裳。", 
            "宋朝微寖灭，皇嫡久成戕。", 
            "政乱人思变，君愚自底亡。", 
            "右师潜入剑，元子直临襄。", 
            "杀气侵南斗，长庚壮玉堂。", 
            "弓犹藏宝玉，剑未识干将。", 
            "皇业超千古，天威耸八荒。", 
            "元戎施虎略，勇士展鹰扬。", 
            "武继元封迹，文联贞观芳。", 
            "宫庭敢谏鼓，帷幄上书囊。", 
            "伫待卿云见，行观丹凤翔。", 
            "武文能迭用，威德足相当。", 
            "多士思登用，遗贤肯退藏。", 
            "诗书搜鸟篆，功业抑龙骧。", 
            "国用恒无缺，民财苦不伤。", 
            "八音歌颂雅，百戏屏优倡。", 
            "圣泽传朝露，明刑肃暮霜。", 
            "永垂尘劫祚，一混九州疆。", 
            "重任司钧石，微才匪栋梁。", 
            "思归心似醉，感愧泪如滂。", 
            "严子终辞汉，黄公合隐商。", 
            "穷通真有数，忧乐实难量。", 
            "虽受千钟禄，何如归故乡。", 
            "乙未闰月上旬日，玉泉书。"
        ], 
        "title": "云汉远寄新诗四十韵因和而谢之", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "当年职都水，曾不入其门。", 
            "德重文章杰，年高道义尊。", 
            "虽闻传国士，恨不识王孙。", 
            "韵语如苏武，离骚类屈原。", 
            "烟霞供好句，江海入雄吞。", 
            "意气轻三杰，才名冠八元。", 
            "著述归至赜，议论探深源。", 
            "藉藉名虽重，区区席不温。", 
            "家贫谒鲁肃，国难避王敦。", 
            "北鄙来云内，西边退吐蕃。", 
            "勉将严韵继，不得细论文。", 
            "远害虽君智，全身亦圣恩。", 
            "大才宜应诏，豪气傲司阍。", 
            "学识光先哲，风流遗后昆。", 
            "莫寻三岛客，好谒万松轩。", 
            "六度真光发，三毒妄影奔。", 
            "素丝忘染习，古镜去尘昏。", 
            "炉上飞寒雪，胸中洗热烦。", 
            "到家浑不识，得象固忘言。", 
            "心月孤圆处，澄澄泯六根。", 
            "乙未闰月上休日，玉泉书。"
        ], 
        "title": "德新先生惠然见寄佳制二十韵和而谢之", 
        "type": "古风", 
        "yun": null
    }, 
    {
        "author": "耶律楚材", 
        "era": "元", 
        "subtype": null, 
        "text": [
            "岩松傲岁寒，枝干腾千尺。", 
            "男儿若稽古，功名垂竹帛。", 
            "我祖东丹王，施仁能善积。", 
            "我考文献公，清白遗四壁。", 
            "盛名流万世，馨香光赫赫。", 
            "余生叹不辰，西域十年客。", 
            "贫困志不渝，未肯忘平昔。", 
            "昔日出燕然，辰当摄提格。", 
            "鹑尾得凤毛，续后予无责。", 
            "汝知学不学，何啻云泥隔。", 
            "为山亏一篑，龙门空点额。", 
            "远袭周孔风，近追颜孟迹。", 
            "优游礼乐方，造次仁义宅。", 
            "继夜诵诗书，废时毋博弈。", 
            "勤惰分龙猪，三十成骨骼。", 
            "孜孜寝食废，安可忘朝夕。", 
            "行身谨而信，于礼顺而摭。", 
            "祥麟具五蹄，溟鹏全六翮。", 
            "为人备五常，奚忧仕与谪。", 
            "成功不自满，始知谦受益。", 
            "慎毋忘此诗，吾言真药石。"
        ], 
        "title": "子铸生朝润之以诗为寿予因继其韵以遗之", 
        "type": "古风", 
        "yun": null
    }, 
    {
        "author": "林谏", 
        "era": "元", 
        "subtype": null, 
        "text": [
            "泪写血书寄吾弟，早令昂侄继吾宗。"
        ], 
        "title": "句", 
        "type": "句", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一束三人作一团，了无前后亦无偏。", 
            "几乎笑杀庞居士，拟问如何便着拳。"
        ], 
        "title": "梦中赠圣安澄老", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "玉岩三尺碧玲珑，入定僧迷一色功。", 
            "打入无明山鬼窟，不知何日透真空。"
        ], 
        "title": "跋定僧岩", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "风拂新芳映短墙，典型依约类丁香。", 
            "梅花欲谢渠先坼，消得东君为汝忙。"
        ], 
        "title": "咏探春花用高冲霄韵", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "世上元无真是非，丛林禅客自多疑。", 
            "此诗寄向并州去，笑倒休林老古锥。"
        ], 
        "title": "寄休林老人", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一抱青山插碧空，平湖春水碧溶溶。", 
            "裴公亭下千竿竹，撩我诗情得得浓。"
        ], 
        "title": "过济源登裴公亭用闲闲老人韵四绝 其一", 
        "type": "绝句", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "珍玉参差照底寒，闲闲佳句继香山。", 
            "湛然不揆真堪笑，也敢题诗列壁间。"
        ], 
        "title": "过济源登裴公亭用闲闲老人韵四绝 其二", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "绕垣乔木碧天参，松竹萧萧翳镜潭。", 
            "他日携琴来隐此，林间乞我一禅庵。"
        ], 
        "title": "过济源登裴公亭用闲闲老人韵四绝 其三", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "碧湖风定水痕平，雪竹幽禽自好声。", 
            "我羡清源高隐士，干戈人世不知兵。"
        ], 
        "title": "过济源登裴公亭用闲闲老人韵四绝 其四", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "不在寻求不在参，谁分西北与东南。", 
            "云川试入西庵去，三圣元来共一庵。"
        ], 
        "title": "再和西庵上人韵", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "山接晴霄水浸空，山光滟滟水溶溶。", 
            "风回一镜柔蓝浅，雨过千峰泼黛浓。"
        ], 
        "title": "再用前韵（过济源登裴公亭用闲闲老人韵） 其一", 
        "type": "绝句", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "掀髯坐语闲临水，仰面徐行饱看山。", 
            "竹里忽闻春雪落，天教著我画图间。"
        ], 
        "title": "再用前韵（过济源登裴公亭用闲闲老人韵） 其二", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "侍中庵底春山色，裴老亭边秋水声。", 
            "修竹茂林真隐地，但期天下早休兵。"
        ], 
        "title": "再用前韵（过济源登裴公亭用闲闲老人韵） 其三", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "劫外玄机好细参，他年卜筑绕澄潭。", 
            "琴书活计无多子，祗与龙冈共一庵。"
        ], 
        "title": "再用前韵（过济源登裴公亭用闲闲老人韵） 其四", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "华塔丛林久席虚，真公予请肯来无。", 
            "湛然拙偈呈君去，便好携瓶倒上驴。"
        ], 
        "title": "请真老住华塔", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "水影连天天渺渺，山光和水水溶溶。", 
            "一林修竹摇云碧，百亩凉阴蔽日浓。"
        ], 
        "title": "复用前韵 其一", 
        "type": "绝句", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "门外回环皆碧水，庭中坐卧得青山。", 
            "凭栏尽日搜新句，思入烟霞缥缈间。"
        ], 
        "title": "复用前韵 其二", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "几时投老谒同参，拟向君王乞镜潭。", 
            "饭了遨游容膝处，裴公亭与侍中庵。"
        ], 
        "title": "复用前韵 其三", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "四海干戈尚未平，不如归隐听歌声。", 
            "情知文武都无用，罢读诗书不学兵。"
        ], 
        "title": "复用前韵 其四", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "大愚不了戾儿孙，开化重兴正赖君。", 
            "便请踏开关捩子，何妨地炙与天薰。"
        ], 
        "title": "请王公住太原开化", 
        "type": "绝句", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "黄花红叶满秋山，月浸银河夜未阑。", 
            "寂寞梧桐深院落，有人何处倚阑干。"
        ], 
        "title": "和薛伯通韵四绝 其一", 
        "type": "绝句", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "碧山妆点塞天秋，老尽黄花蝶也愁。", 
            "拚醉东篱颠倒舞，人间富贵一何楼。"
        ], 
        "title": "和薛伯通韵四绝 其二", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "衰年且喜志微伸，镜里惊看白发新。", 
            "何日得游云水去，秋江鸥鹭淡相亲。"
        ], 
        "title": "和薛伯通韵四绝 其三", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "虚名羁我未能归，羞见冥冥一雁飞。", 
            "拜扫松楸定何日，不堪双泪对君挥。"
        ], 
        "title": "和薛伯通韵四绝 其四", 
        "type": "绝句", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "松菊堂中老故人，芝眉重谒我无因。", 
            "林松老节应依旧，篱菊寒英又一新。"
        ], 
        "title": "和松菊堂主人照老见寄三诗 其一", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "晋阳相遇亦前因，分手归来迹已陈。", 
            "松菊幽堂应冷淡，与君同话更何人。"
        ], 
        "title": "和松菊堂主人照老见寄三诗 其二", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "俊老荼毗四十年，前身是我误相传。", 
            "香山声价喧天下，争似衰翁不会禅。"
        ], 
        "title": "和松菊堂主人照老见寄三诗 其三", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "西征军旅未还家，六月攻城汗滴沙。", 
            "自愧不才还有幸，午风凉处剖新瓜。"
        ], 
        "title": "西域尝新瓜", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "十月澄江彻底冰，梅花江路破瑶英。", 
            "寒斋冷坐人无寐，雪映书窗一夜明。"
        ], 
        "title": "洞山五位颂（诗题 正中偏 其一", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "区区游子困风尘，就路还家触处真。", 
            "芳草满川桃李乱，风光全似故园春。"
        ], 
        "title": "洞山五位颂（诗题 偏中正 其二", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "石女翩翻鸟道飞，渊明琴上抚冰丝。", 
            "缓歌劫外阳春曲，慢看盘中白雪词。"
        ], 
        "title": "洞山五位颂（诗题 正中来 其三", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "泾渭同流无间断，华夷一统太平秋。", 
            "而今水陆舟车混，何碍冰人跨火牛。"
        ], 
        "title": "洞山五位颂（诗题 兼中至 其四", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "水穷山尽悬涯外，海角天涯云更遮。", 
            "撒手转身人不识，回途随分纳些些。"
        ], 
        "title": "洞山五位颂（诗题 兼中到 其五", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "知子无心谒五侯，浮云富贵岂能留？", 
            "华亭夜静西风软，万顷沧波浸月钩。"
        ], 
        "title": "天德海上人寄诗用元韵", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "拈花老子徒饶舌，面壁胡僧太赚人。", 
            "更着洞山行过水，吾宗从此永沈沦。"
        ], 
        "title": "太阳十六题 其一 识自宗", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "百尺竿头须进步，无明鬼窟好抽身。", 
            "寒灰定爆真奇味，枯木花开别是春。"
        ], 
        "title": "太阳十六题 其二 死中活", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "韶老须弥论过失，庐陵来价认商量。", 
            "可怜一粒灵丹药，咽下喉咙命已亡。"
        ], 
        "title": "太阳十六题 其三 活中死", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "白云深处有沧波，半醉微醒哭更歌。", 
            "孤艇往来无系绊，阴晴天气曝渔蓑。"
        ], 
        "title": "太阳十六题 其四 不落死活", 
        "type": "绝句", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "人亡家破更何依，退步悬崖撒手时。", 
            "去岁生涯无寸土，今年活计更忘锥。"
        ], 
        "title": "太阳十六题 其五 背舍", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "通方大隐好居廛，手段能如火里莲。", 
            "九陌香尘乌帽底，一槔春水白鸥前。"
        ], 
        "title": "太阳十六题 其六 不背舍", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "垂衣端拱愧佳兵，文化优游致太平。", 
            "昨夜濛濛春雨足，松筠花草一时荣。"
        ], 
        "title": "太阳十六题 其七 活分", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "雪刃森森倚碧云，佛魔凡圣总亡魂。", 
            "水乾沧海鱼龙死，火烈昆冈玉石焚。"
        ], 
        "title": "太阳十六题 其八 杀人剑", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "寒来向火被添绵，夏月临风使扇扇。", 
            "渴饮饥餐随分过，闲中打坐困时眠。"
        ], 
        "title": "太阳十六题 其九 平常", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "个个既知迦叶富，人人休怨释迦悭。", 
            "破铛煮得空华实，甑里盛将铁汉餐。"
        ], 
        "title": "太阳十六题 其十 利道拔生", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "元知舌上无横骨，须信喉中有转关。", 
            "唤鳖为龟人不肯，直教迦叶也眉攒。"
        ], 
        "title": "太阳十六题 其十一 言无过失", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "潇湘一片芦花秋，雪浪银涛无尽头。", 
            "何须渔歌发清响，鹭鸶飞出白汀洲。"
        ], 
        "title": "太阳十六题 其十二 透脱", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "重阳九日菊花新，妙契忘言不犯春。", 
            "收得安南忧伐北，不知何日得通津。"
        ], 
        "title": "太阳十六题 其十三 透脱不透脱", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "从来个事不囊藏，刹刹尘尘为举扬。", 
            "近日令严谁敢犯，不教夺市与搀行。"
        ], 
        "title": "太阳十六题 其十四 称扬", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "鹫岭默然全是影，毗耶杜口本非真。", 
            "灯笼露柱呵呵笑，误杀浮生多少人。"
        ], 
        "title": "太阳十六题 其十五 降句之一", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "疏山住住莫葱葱，龙牙且无祖师意。", 
            "须信扑牛另有方，不犯锋铓震天地。"
        ], 
        "title": "太阳十六题 其十六 降句之二", 
        "type": "绝句", 
        "yun": "寘"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "破船折棹残蓑笠，石女直钩波上月。", 
            "方士徒誇铁作金，道人祗要金成铁。"
        ], 
        "title": "太阳十六题 其十七 方又圆", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "上人别后未能参，一首新诗自北南。", 
            "萧寺深沉香火冷，白云闲锁旧禅庵。"
        ], 
        "title": "寄白云上人用旧韵", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "昔日南游又五春，马蹄踏遍武川尘。", 
            "而今却到经行处，且与摩诃作主人。"
        ], 
        "title": "武川摩诃院请（请　原作「诗」，据渐西本改）为功德主", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一川秋色满东篱，雁字行行自写悲。", 
            "试问省庵何所省，黄华红叶总堪诗。"
        ], 
        "title": "过平阳高庭英索诗强为一绝", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "只识瓶盘不识金，瓶盘钗钏本真金。", 
            "一从打破疑团后，物物头头总是心。"
        ], 
        "title": "和房长老二绝 其一", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "渊明幽隐掩柴关，琴已忘弦人亦闲。", 
            "静倚书窗独寄傲，笑观庭树自怡颜。", 
            "五音格外声何限，百草头边法不悭。", 
            "蠹谱断弦无用处，因风得得寄书还。"
        ], 
        "title": "和景贤还书韵二首 其二", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "自愧才术草芥微，偶然千载遇明时。", 
            "惟希一统皇家义，何暇重思晁氏危。", 
            "仁义且图扶孔孟，纵横安肯效秦仪。", 
            "行看尧舜泽天下，万国咸宁庶绩熙。"
        ], 
        "title": "和杨居敬韵二首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "诏下龙庭万国欢，野花啼鸟总欣然。", 
            "熙朝龟卜符千亿，圣主龙飞第一年。", 
            "至道变通皆有数，浮生富贵本由天。", 
            "谁人得似杨公子，傲世高吟数百篇。"
        ], 
        "title": "和杨居敬韵二首 其二", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "四海皇皇无所归，梦魂常绕故园飞。", 
            "海山不羡学居易，华表留言笑令威。", 
            "毛落难寻苏子节，囊空犹有老莱衣。", 
            "静思二十年间事，扰扰纷纷尽觉非。"
        ], 
        "title": "和人韵", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十年不得舞衣班，行尽天涯万里山。", 
            "黄阁伴食空皓首，苍生未济漫胡颜。", 
            "新朝兵革征方急，旧隐烟霞尚未还。", 
            "衮衮簿书尘满眼，衰翁奚暇谒松关。"
        ], 
        "title": "过天宁寺用彦老韵二首 其一", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "沦落天涯数十秋，区区班笔早年投。", 
            "采薇山下慵拈草，洗耳溪边懒饮牛。", 
            "振武扬威难射虎，忘机绝虑不惊鸥。", 
            "当年射策承明殿，未必轻轻输吕筹。"
        ], 
        "title": "过天山周敬之席上和人韵二首 其一", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "憩马居延酒半醺，寂寥寒馆变春温。", 
            "未能鹏翼腾溟海，不得鸿音过雁门。", 
            "千里云烟青冢暗，一天风雪黑山昏。", 
            "天涯幸遇知音士，子细论文共一樽。"
        ], 
        "title": "过天山周敬之席上和人韵二首 其二", 
        "type": "律诗", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "胜克河中号令齐，神兵入自太行西。", 
            "昏昏烟锁天坛暗，漠漠云埋王屋低。", 
            "风软却教冰泛水，寒轻还使雪成泥。", 
            "行吟想像覃怀景，多少梅花坼玉溪。"
        ], 
        "title": "王屋道中", 
        "type": "律诗", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "科登甲乙战文围，吾子才名予独知。", 
            "巢许身心君易乐，萧曹勋业我难为。", 
            "有恒得见实无憾，知己相逢未忍离。", 
            "携手河梁重话旧，胡然羞和子卿诗。"
        ], 
        "title": "丁亥过沙井和移剌子春韵二首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "行藏俯仰且随时，缊袍怀珠人未知。", 
            "燕雀既群难立志，凤凰不至拟胡为。", 
            "可嗟世态频更变，何奈人生多别离。", 
            "莫忘天山风雪里，湛然驼背和君诗。"
        ], 
        "title": "丁亥过沙井和移剌子春韵二首 其二", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "猛士弯弓挽六钧，长驱入汴政施仁。", 
            "前朝运谢山河古，圣世时亨雨露新。", 
            "未遇自甘焚绿绮，知音不必惜阳春。", 
            "朝廷将下搜贤诏，莫恋烟霞老此身。"
        ], 
        "title": "和解天秀韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "良夜沈沈人未眠，桐君横膝叩朱弦。", 
            "千山皓月和烟静，一曲悲风对谱传。", 
            "故纸且教遮具眼，声尘何碍污幽禅。", 
            "元来底许真消息，不在弦边与指边。"
        ], 
        "title": "赠万松老人琴谱诗一首", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "四众飞书请万松，不消弹指已成功。", 
            "灯笼證据真谈辨，露柱承当不耳聋。", 
            "梵行细推无处所，戒坛须信塞虚空。", 
            "无为济物谁能悉，惟有东垣月拂风。"
        ], 
        "title": "寄曲阳戒坛会首大师", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "圣驾徂征率百工，貔貅亿万入关中。", 
            "周秦气焰如云变，唐汉繁华扫地空。", 
            "灞水尚存官柳绿，骊山惟有驿尘红。", 
            "天兵一鼓长安克，千里威声震陕东。"
        ], 
        "title": "和王巨川韵", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "多士云奔奠上下，释迦遗像亦行城。", 
            "旌幢错落休迷色，钟磬铿锵岂在声。", 
            "宣父素心施有政，能仁深意契无生。", 
            "儒流释子无相讽，礼乐因缘尽假名。"
        ], 
        "title": "释奠", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昔年萍迹旅京华，曾到风流国宝家。", 
            "居士为予常吃素，先生爱客必烹茶。", 
            "明窗挥麈谈禅髓，净几焚香顶佛牙。", 
            "回首五年如一梦，梦中不觉过流沙。"
        ], 
        "title": "寄移剌国宝", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "四海皇皇足俊贤，浪陪扶日上青天。", 
            "且图约法三章定，宁羡浮荣六印悬。", 
            "润色吾术惟恐后，扶持天下敢为先。", 
            "过情声闻予深耻，可笑虚名到处传。"
        ], 
        "title": "和移剌子春见寄五首 其一", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "生遇干戈我不辰，十年甘分作俘臣。", 
            "施仁发政非无据，论道经邦自有人。", 
            "圣世规模能法古，污俗习染得维新。", 
            "英雄已入吾皇彀，从此无人更问津。"
        ], 
        "title": "和移剌子春见寄五首 其二", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "且喜朝廷先正名，林泉隐逸总公卿。", 
            "群雄一遇风云会，万国咸观日月明。", 
            "丹凤固应潜乱世，白麟自今出升平。", 
            "伫看北阙垂温诏，夜半前席进贾生。"
        ], 
        "title": "和移剌子春见寄五首 其三", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "举世寥寥识我谁，未学弓矢愧由基。", 
            "衰年有幸弹三乐，盛世无才出六奇。", 
            "弃物且存光海量，散材获用荷天私。", 
            "微臣自忖将何报，信笔裁成颂德诗。"
        ], 
        "title": "和移剌子春见寄五首 其四", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "邂逅沙城识子初，天山风雪醉吟馀。", 
            "文章光焰君堪羡，节操仪刑我不如。", 
            "曲蘖乡中前进士，风波堆里老中书。", 
            "他年归去无相弃，同到闾山旧隐居。"
        ], 
        "title": "和移剌子春见寄五首 其五", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙冈能觅淡中欢，心与孤云自在闲。", 
            "琴阮生涯事松菊，诗书活计老丘山。", 
            "叩弦声自无中出，得句思从天外还。", 
            "踏破化工无尽藏，闲人受用亦非悭。"
        ], 
        "title": "寄景贤一十首 其一", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙冈、漆水两交欢，纵意琴书做老闲。", 
            "未得一言安海内，已输三箭定天山。", 
            "肯容诗思妨心慧，岂使声尘碍耳还。", 
            "信手拈来无不是，清风明月有何悭。"
        ], 
        "title": "寄景贤一十首 其二", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "人间聚散妄悲欢，何似林泉遁世闲。", 
            "十载残躯游瀚海，积年归梦绕闾山。", 
            "空岩猿鹤招予往，满架琴书伴我还。", 
            "多谢龙冈怜老隐，新诗酬酢路无悭。"
        ], 
        "title": "寄景贤一十首 其三", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "弦索词章且助欢，羡渠临老得安闲。", 
            "琴歌爱子弹秋水，佳句服君仰泰山。", 
            "声古调凄真可听，辞雄韵险实难还。", 
            "先难后易今方省，名士襟怀本不悭。"
        ], 
        "title": "寄景贤一十首 其四", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "宦情触处不成欢，未得浮生半日闲。", 
            "荐鹗有书惭北海，泽民无术愧东山。", 
            "琴书习气终难忘，岩麓荒园怎得还。", 
            "卜隐龙冈成老伴，肯教诗思笔头悭。"
        ], 
        "title": "寄景贤一十首 其五", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "广文怜我失清欢，每著琴书伴我闲。", 
            "痛忆金声并玉振，酷思流水与高山。", 
            "诗坛吝啬犹深闭，琴债迁延未肯还。", 
            "一状如今都领过，龙冈须破两重悭。"
        ], 
        "title": "寄景贤一十首 其六", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "琴书吾子尽幽欢，随分消磨日月闲。", 
            "佳句典刑传四海，水仙声韵彻三山。", 
            "每惭木李投君去，却得琼瑶报我还。", 
            "从此龙冈开廪藏，徽边笔下更无悭。"
        ], 
        "title": "寄景贤一十首 其七", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "世间何事最为欢，争似能偷忙里闲。", 
            "得遇夜晴须对月，每逢春盛强登山。", 
            "无钱沽酒和衣典，图利吟诗倍本还。", 
            "绮语千章琴百曲，莫教风月笑人悭。"
        ], 
        "title": "寄景贤一十首 其八", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "我与先生久已欢，而今皆愿老来闲。", 
            "同舟载棹醉观月，并辔骑驴饱看山。", 
            "绮句缀成连谱换，纯音弹了着诗还。", 
            "琴诗此际慵拈出，可怨龙冈为纸悭。"
        ], 
        "title": "寄景贤一十首 其九", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "闲人闲里竟闲欢，未得回光未是闲。", 
            "叩道一螺斟巨海，参玄千里望恒山。", 
            "但能透镞穿三句，何必拖泥辨八还。", 
            "个事人人皆富有，含生休怨释迦悭。"
        ], 
        "title": "寄景贤一十首 其十", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙冈便腹尽诗书，落笔云烟我不如。", 
            "一纸安书思塞雁，十年归兴忆鲈鱼。", 
            "托身医隐君谋妙，委迹儒冠我计疏。", 
            "何日相将归故里，翠微深处卜幽居。"
        ], 
        "title": "和景贤韵三首 其一", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昔年今日渡松关，车马崎岖行路难。", 
            "瀚海潮喷千浪白，天山风吼万林丹。", 
            "气当霜降十分爽，月比中秋一倍寒。", 
            "回首三秋如一梦，梦中不觉到新安。"
        ], 
        "title": "过夏国新安县（时丁亥九月望也）", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙冈居士得贤君，闻道贤君增所闻。", 
            "节操鹓雏捐鼠饵，风神野鹤立鸡群。", 
            "只知辅嗣能谈易，谁识相如善属文。", 
            "拟欲赞君言不尽，区区微意见诗云。"
        ], 
        "title": "和景贤十一首 其一", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天下奇才郑使君，清名不使世人闻。", 
            "五车书笥独穷理，三峡词源迥出群。", 
            "未得开怀重话旧，常思抵足共论文。", 
            "自从一识龙冈老，馀子纷纷不足云。"
        ], 
        "title": "和景贤十一首 其二", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一圣龙飞敢择君，嗟予潦倒尚无闻。", 
            "苍生未识鸿鹄志，皓首甘游麋鹿群。", 
            "黄雀已归奚望报，彩禽飞去不能文。", 
            "龙冈特慰孤穷闷，时有新诗报我云。"
        ], 
        "title": "和景贤十一首 其三", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "试和新诗寄郑君，无言谈道不闻闻。", 
            "治心更索捐中道，养性浑如鞭后群。", 
            "玄语谆谆非是说，真书历历不关文。", 
            "儒生刺教嫌虚诞，得意忘言孔子云。"
        ], 
        "title": "和景贤十一首 其四", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "文章自愧不如君，敢以玄言渎所闻。", 
            "有道居尘何异俗，无心入兽不惊群。", 
            "重玄消息无多子，半纸功名值几文。", 
            "回首死生犹是幻，自馀何足更云云。"
        ], 
        "title": "和景贤十一首 其五", 
        "type": "律诗", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十年不遇一相知，恰识龙冈恨见迟。", 
            "常爱箕山能洗耳，何堪邻舍效颦眉。", 
            "荣枯贵贱难逃数，用舍行藏自有时。", 
            "心事纷纷无处说，援毫闲和景贤诗。"
        ], 
        "title": "和景贤十一首 其六", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "万里西来过月氏，初离故国思迟迟。", 
            "人情惭愧三须面，人世梳妆半额眉。", 
            "田上野夫空叹凤，泽边渔父不伤时。", 
            "龙冈本具英雄眼，几倩东风寄我诗。"
        ], 
        "title": "和景贤十一首 其七 感事", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "林甫滔天圣不知，三郎深恨识卿迟。", 
            "尘中妃子春罗袜，钱上开元指甲眉。", 
            "七夕殿中祈巧夜，三秋原上摘瓜时。", 
            "长天忽见飞来雁，垂泪空吟李峤诗。"
        ], 
        "title": "和景贤十一首 其八 读唐史有感", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "李杨相继领台司，兵起渔阳祸已迟。", 
            "向昔正怜花解语，而今空忆柳如眉。", 
            "心伤桃李初开夜，肠断梧桐半落时。", 
            "试问宫中谁第一，三郎犹记谪仙诗。"
        ], 
        "title": "和景贤十一首 其九", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "往来寒暑暗推移，下手修行犹太迟。", 
            "迷后徒劳常捏目，悟来何必更扬眉。", 
            "宗门淘汰宜穷理，道眼因缘贵识时。", 
            "祗为龙冈心猛利，湛然刚写不言诗。"
        ], 
        "title": "和景贤十一首 其十", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙冈医隐本知机，薰莸同盘辨者稀。", 
            "廊庙虚名无意恋，林泉夙愿与心违。", 
            "羡君绰绰有馀裕，笑我皇皇无所归。", 
            "尚忆当年垂钓处，一江烟雨静霏霏。"
        ], 
        "title": "和景贤十一首 其十一", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "汉室空成一土丘，至今仍未雪前羞。", 
            "不禁出塞涉沙碛，最恨临轩辞冕旒。", 
            "幽怨半和青冢月，闲云常锁黑河秋。", 
            "滔滔天堑东流水，不尽明妃万古愁。"
        ], 
        "title": "过青冢用先君文献公韵", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "荒城萧洒枕长河，古字碑文半灭磨。", 
            "青冢路遥人去少，黑山寒重雁来多。", 
            "正愁晓雪冰生砚，不忿西风叶坠柯。", 
            "偶忆先君旧游处，潸然不奈此情何。"
        ], 
        "title": "过东胜用先君文献公韵二首 其一", 
        "type": "律诗", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "依然千里旧山河，事改时移随变磨。", 
            "巢许家风乌可少，萧曹勋业未为多。", 
            "可伤陵变须耕海，不待棋终已烂柯。", 
            "翻手荣枯成底事，不如归去入无何。"
        ], 
        "title": "过东胜用先君文献公韵二首 其二", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为谁到古长城外，又自经今战地边。", 
            "木烛岭空悬素月，炉门山只锁荒烟。"
        ], 
        "title": "过长城", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "去年寒食在天涯，寒食今年又别家。", 
            "天北天南人万里，春风开尽马莲花。"
        ], 
        "title": "沙渍道中", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "天幕旁围翡翠茵，自来元是自迷津。", 
            "谁期也值南风起，吹得黄沙不见人。"
        ], 
        "title": "渡陷河", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "天作奇峰象橐驼，人閒牧圉肯来过。", 
            "祇缘顽犷成无用，不识疮肩陟峻坡。"
        ], 
        "title": "过骆驼山 其一", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "昔驾朱轮白橐驼，石驼曾见屡经过。", 
            "苍颜今日应难识，瘦马服箱转旧坡。"
        ], 
        "title": "过骆驼山 其二", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "水碧天临碧玉津，上无纤翳下无尘。", 
            "畏途也幸逢今日，特地清明不陷人。"
        ], 
        "title": "翌日渡东陷河", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "金满名城果是谁，分明须只是痴儿。", 
            "想来可是教人笑，金满城时是几时。"
        ], 
        "title": "金满城 其一", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "便得城中垛满金，不应将买住光阴。", 
            "愈奇梦渴何生赋，足见从来不足心。"
        ], 
        "title": "金满城 其二", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "如何不渡诺真河，步拙由来步越多。", 
            "不是贺人情意好，要临安乐驻行窝。"
        ], 
        "title": "夏州塞外道", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "金马可堪充铁马，铁牛那是粪金牛。", 
            "虚名岂得为时用，足致天兵下益州。"
        ], 
        "title": "入蜀口号", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一自扬鞭过上州，若为痴绝漫迟留。", 
            "为怜此水浑无定，引得龙泉也乱流。"
        ], 
        "title": "过无定河 其一", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "何许颓波是上流，若为洄泬几时休。", 
            "如今浅涸仍依旧，漫漶东西到处流。"
        ], 
        "title": "过无定河 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "几临沙步驻骊虬，甚欲源穷问水流。", 
            "有底奔波无定在，忽东流了便西流。"
        ], 
        "title": "过无定河 其三", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁是浮游独醉仙，凤来还上凤山巅。", 
            "定应人不知名字，只问南充谢自然。"
        ], 
        "title": "游果州凤山观", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "绝磴层峦路屈盘，欲教人历画图閒。", 
            "行云逼渡楼前水，放出林梢一半山。"
        ], 
        "title": "过花楼", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "山灵护野烟霞静，风伯清尘草树香。", 
            "鹤背酒仙和醉梦，不知延入五云乡。"
        ], 
        "title": "晓发牛山驿", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "归心日夜忆咸阳，海角天涯不是长。", 
            "今夜月明何处好，北风低草见牛羊。"
        ], 
        "title": "夜泊青海", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "凉叶常先白露零，草逢寒节未敷荣。", 
            "十分体得春消息，不似西风有信诚。"
        ], 
        "title": "灵州客舍春日寓怀", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "冻折池塘百草芽，断鸿低雪怨凝笳。", 
            "晴窗一曲春风咏，开彻满山桃杏花。"
        ], 
        "title": "又和林春日书事", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "客中草草过清明，寒袭罗衣雨又晴。", 
            "梦觉画楼春寂寂，海棠枝上有啼莺。"
        ], 
        "title": "又春日即事", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁念天涯久倦游，可堪回首又惊秋。", 
            "登高极目莫云碧，衰草荒山不尽头。"
        ], 
        "title": "马上偶得", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "塞鸿飞尽野云收，羌笛悠悠漳水秋。", 
            "有客北来归未得，倚门长啸看吴钩。"
        ], 
        "title": "客中次人韵", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "清笳声咽思裴回，漠漠凝云冻不开。", 
            "寒入貂裘眠不得，通薪馀火拨成灰。"
        ], 
        "title": "野宿 其一", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "北风作恶晚犹寒，征雁一声云汉閒。", 
            "归梦暗随天际月，清辉皎洁满关山。"
        ], 
        "title": "野宿 其二", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "典尽征衣出醉乡，一回头处九回肠。", 
            "黄花满地秋风老，坐数飞鸿到夕阳。"
        ], 
        "title": "客中次郭器之诗韵", 
        "type": "绝句", 
        "yun": "阳"
    }, 
    {
        "author": "范梈", 
        "era": "元", 
        "subtype": null, 
        "text": [
            "丹陵观，有古杉，屹如双阙当云门。", 
            "云是钟君之手植，君去此树馀空村。", 
            "尾摇翡翠梢八表，根结蛇蛟行九原。", 
            "幽边岂无鬼神护，深处直形天地恩。", 
            "一方拆裂引穿溜，犹是百年烧火痕。", 
            "苍皮树里渐欲合，始知草木有道存。", 
            "或云下有丹火伏，四时地底皆春温。", 
            "神还复壮此其验，疑是自此无传喧。", 
            "平生政坐嗜奇古，来看适值寒冬昏。", 
            "长歌沈思绕其下，夜半月高松露繁。", 
            "飘飖叶县凫舄影，牢落丰城龙剑魂。", 
            "何当唤起博物者，共骑黄鹄凌昆崙。"
        ], 
        "title": "古杉行", 
        "type": "古风", 
        "yun": "元"
    }, 
    {
        "author": "范梈", 
        "era": "元", 
        "subtype": null, 
        "text": [
            "方丈新亭隐丛筱，下有长风荫清沼。", 
            "林间白日漏游丝，空外青烟送飞鸟。", 
            "人生百岁今半之，更百千岁将奚为。", 
            "麻姑自是好风骨，按行蓬岛归何时？"
        ], 
        "title": "题皮野逸亭", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "吾慕严子陵，隐居富春山。", 
            "故人乘六龙，身随鱼鸟闲。", 
            "羊裘大泽雪在须，忽来导从入皇都。", 
            "掉头不受谏大夫，高风逸节何代无？", 
            "慎勿沧浪轻钓徒。"
        ], 
        "title": "钓台歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "山漠漠兮谷逶迤，中有二士形容饥，问之不答告者谁？", 
            "在昔父死人致国，弟让兄辞俱去之。", 
            "一朝隐居北海北，去乱就治归人师。", 
            "遇世偶有战伐事，叩马垂血陈愧辞。", 
            "君王知名义臣直，直不退听将奚为？", 
            "见兵不果事乃定，耻食其粟隐于斯。", 
            "终然饥死兹山下，到今称诵犹当时。", 
            "白旄黄钺不可追，功业甚盛德甚衰。", 
            "救民水火事诚危，三纲一失谁扶持？", 
            "是以圣人表其怨，谓彼仁者良由兹。", 
            "首阳之坟高几尺，自古富贵埋没野草空累累。", 
            "我欲酹北斗，荐以黄金卮。", 
            "展图涕涟洏，此意画者宜不知。"
        ], 
        "title": "首阳山图", 
        "type": "古风", 
        "yun": "支"
    }, 
    {
        "author": "范梈", 
        "era": "元", 
        "subtype": null, 
        "text": [
            "幽人本自居丘壑，误上青天养黄鹤。", 
            "长敖四海不知归，几见珠玄杂花落？", 
            "厌原山下遇余君，语余世事徒纷纷。", 
            "书眼犹如牖中日，宦情正似岭头云。"
        ], 
        "title": "赠余相师", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "张君画手天下奇，往者京城曾见之。", 
            "济南参议最博雅，每为送酒题长诗。", 
            "深山大泽生乔松，缄封寄我章江湄。", 
            "问君安得致此本，吏椟政类麒麟羁。", 
            "又费临川百日假，不尔能事何能施。", 
            "涧阿无人白石烂，飞泉但见下涟漪。", 
            "老夫对此神惨恻，况近岁寒霜霰垂。", 
            "高斋展玩意未已，便欲共赴青云期。", 
            "搔首弦歌白驹操，悠悠四海将谁知。"
        ], 
        "title": "张明德经历松石图", 
        "type": "古风", 
        "yun": "支"
    }, 
    {
        "author": "范梈", 
        "era": "元", 
        "subtype": null, 
        "text": [
            "太行青云城上头，城下乱水亦东流。", 
            "谁家烟中杨柳树，鸣鸟一似黄栗留。", 
            "是时东风荡瀛洲，瀛洲冠带集英游。", 
            "有客抱琴来海岳，罢弹为我夸韩侯。", 
            "韩侯家庆邘晋始，异代流风尚能耳。", 
            "九十丈人住丹丘，犹子类翁翁类子。", 
            "一门两世百八十，更问千年今有几？", 
            "余系生子子生孙，锦衣烂照晴空里。", 
            "我向瑶台听洞箫，灵风浩荡迷宫征。", 
            "桂枝翠弄月光寒，一时秋满芙蓉水。", 
            "神仙中人无俗贾，说似青天天为喜。", 
            "往年初识吏部君，吏部有子才绝群。", 
            "与我同僚内相府，给事朝夕均劳勤。", 
            "是则知君莫如我，作歌盛德况所欣。", 
            "皇都二月花纷纷，美酒斗倍钱万文。", 
            "把酒欲醉春日醺，为君却日呼流云，此歌此事今罕闻。"
        ], 
        "title": "二韩诗，为韩吏部作", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "往与羽人曾结沧洲期，醉骑鲸鱼跃天池。", 
            "北走幽都摩碣石，所历至今皆见之。", 
            "泽国波光秋潋滟，津亭月色晓参差。", 
            "山夹疏钟和雪度，楼栖断角引霜吹。", 
            "兰园坐送流莺乱，华观行闻住鹤悲。", 
            "别来几度斜阳里，平曲风烟劳梦思。", 
            "安得狂心化为浪，去随流水到天涯。", 
            "偶向燕城逢杜子，为我立马欢相持。", 
            "自言家在碣石西，石西易水清沦漪。", 
            "易州风帆日日至，佳人何事重来迟。", 
            "重来易迟去易远，便欲从君川路返。", 
            "岁年冉冉思无限，诗成雁过云涛晚。"
        ], 
        "title": "怀旧游赠别杜君还益津", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "弱冠从游狎山水，三十余年屈伸指。", 
            "南随粤鸟北燕鸿，祇今甚矣吾衰矣。", 
            "学问无成不了事，况望清名照书史！", 
            "得归重赋茅屋春，青眼相看赖吾子。", 
            "丹铅曾近更生阁，但惜案头萤乱死。", 
            "世情浩荡何足云？高人不厌席为门。", 
            "百丈山前秋屡过，九州外事忆重论。", 
            "昔伤萍梗流沧海，暂喜梅花侑翠尊。", 
            "制古直须追左契，声英必合绍前闻。", 
            "昨朝示我清江作，汹如垒壁瞻风云。", 
            "愧我徒当大敌怯，此陈何止摧千军？", 
            "流离天骥志远道，悲鸣往往思其群。"
        ], 
        "title": "用韵酬镏茂才", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "凌晨风雨逾山树，把书对酒听鸣扈。", 
            "牡丹初茁柳新芽，复逐春光向何处？", 
            "元舅曾闻白水誓，妇翁更审清冰誉。", 
            "二家姻好信无匹，四海交游知有数。", 
            "我于卿门谊不薄，况此阻狭泥中路。", 
            "元宵只在数日间，天气未佳须少住。"
        ], 
        "title": "留诸生", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "往与凌云山人披虎豹、谒太清，是时东风满瑶京，绿杨三月听流莺。", 
            "君随挂席湘江行，予亦骑马趋承明。", 
            "手把宫袍厌缚身，却忆南溟有纵鳞。", 
            "四年辞海岳，一举上星辰。", 
            "逢君却向凌云下，心上经纶甚潇洒。", 
            "半夜清猿四合啼，长松古月照回溪。", 
            "桃花源上路，一去意都迷。", 
            "我本凌云峰畔客，何日相从卜其宅。", 
            "早服还丹生羽翼，共脱朝衣挂青壁。"
        ], 
        "title": "凌云篇", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "长淮初四月，照见九华山。", 
            "不见秋浦人，使我心怡然。", 
            "昨者蓬莱峰下相周旋，白云冉冉招归船。", 
            "余亦泛海追群仙，未知成道何因缘？", 
            "可怜柁楼月，咫尺成吴越。", 
            "安得冯夷半席风，疾似南飞寄书雁，从君今夜过江东。"
        ], 
        "title": "舟下龙舒望九华，有怀秋浦守集贤周使君", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "小孤有石如虎蹲，西望屹作长江门。", 
            "洪涛万古就绳墨，虽有劲势不敢奔。", 
            "大哉禹功悉经理，何必有志今能存。", 
            "大者为纲小者纪，不徒百谷知王尊。", 
            "灵祠正在石壁下，我来适值秋风昏。", 
            "明朝东行吊碣石，更与寻河问九源。"
        ], 
        "title": "小孤行", 
        "type": "古风", 
        "yun": "元"
    }, 
    {
        "author": "范梈", 
        "era": "元", 
        "subtype": null, 
        "text": [
            "高堂秉烛见翠微，岩崖突兀当两扉。", 
            "庭前系马雾露集，老木倒挂藤萝衣。", 
            "问谁妙手能至此？笔墨简古世所稀。", 
            "天官主人为我言，翰林供奉精天机。", 
            "忆我寻山客南粤，地暖四时皆芳菲。", 
            "眼中得此了不易，便觉宇宙扬清晖。", 
            "旅人独行歌采薇，沧洲茅屋何年归？", 
            "安得峰头置双鹤，相逐蓬莱顶上飞。"
        ], 
        "title": "张吏部宅山水壁歌", 
        "type": "古风", 
        "yun": "微"
    }, 
    {
        "author": "范梈", 
        "era": "元", 
        "subtype": null, 
        "text": [
            "平生慕事华盖君，四海孤踪随白云。", 
            "峨眉山人住旴水，驻马重逢帝城里。", 
            "别来相问意悠悠，北走南飞又几秋。", 
            "昔向贵溪寻讲鼓，又从蓟郡揽征裘。", 
            "展图示我青山屋，山在旴城小江曲。", 
            "东风日日荡人归，明发行歌载黄鹄。", 
            "忆昔上帝敕游华子冈，中道勒回俗驾宾炎方。", 
            "是行傥或如私愿，华子冈头定相见。", 
            "麻姑应解索题诗，碧桃花发报人知。"
        ], 
        "title": "赠李山人", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "二年六月己未朔，京城五更大地作。", 
            "卧者颠衣起若吹，起者环庭眩相愕。", 
            "室宇无波上下摇，乾坤有位东西却。", 
            "自我南来睹再震，初震依微不今若。", 
            "昨朝展席坐堂上，耽玩图书静无觉。", 
            "堂下群儿又惊报，方馔饔人丧杯勺。", 
            "栉者仓皇下床榻，门屋铿锵振铃铎。", 
            "祇今犹自腾妖讹，旦暮殊言共郛郭。", 
            "大家夜卧张穹庐，小家露坐瞻星落。", 
            "焉知怪变不可屡，安巢尽有南飞鹊。", 
            "昔闻上帝忧瀛洲，亲敕巨鳌十二头。", 
            "特为群臣举首戴，万古不与水东流。", 
            "岂其九州亦类此，此事或诞或有由。", 
            "上帝甚神吾甚愚，戴者勿动心优游。"
        ], 
        "title": "己未行", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "侍御诸孙美绝俦，辞我远行游桂州。", 
            "道路炎暑正足畏，山水清凉须暂留。", 
            "昔我效官沧海上，归桌春前拂青嶂。", 
            "极知兹郡烟景乐，欲往终然背晴浪。", 
            "送君此去倍伤悲，梦寐梅花雪片诗。", 
            "故旧相逢凭问信，何时重与觅安期？"
        ], 
        "title": "赠陈兄", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "谁能手铺湘水平，刬却君山看洞庭。", 
            "昔人已骑黄鹤去，楼前乱芷春兰青。", 
            "岂知绣衣后千载，远违凤阙来江城。", 
            "凭高吊古落日紫，领客置酒开云屏。", 
            "酒酣点笔赋新句，薄海传诵令人惊。", 
            "忆我初游白玉京，与君联步趋承明。", 
            "手宣皇猷敷帝绩，济济学士如登瀛。", 
            "一行竟堕万里外，回首沧浪思濯缨。", 
            "守官区区事无补，惟有白发欺人生。", 
            "䍧牱水外万竹底，四时鸟语烟边鸣。", 
            "忽忽此地复相见，恍如幽梦求仙灵。", 
            "中宵秣马不遑暇，君又北乡予南征。", 
            "如兹后会复何日，念之使我双涕零。", 
            "宫中圣人总四溟，所过海岳须澄清。", 
            "铁冠峨峨望天下，青霄快展皆修程。", 
            "由来豺虎伏仁兽，况有鹰隼当秋横。", 
            "明夜相思隔云岛，月落高台闻笛声。"
        ], 
        "title": "奉酬段御史登岳阳楼之作时分理盗贼至海康", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "梅仙之宫在何许，五尺青天隔风雨。", 
            "冰雪肌肤绰约人，铁石心肠软媚语。", 
            "行藏一粒粟中寄，品格百花头上数。", 
            "所以商廷和鼎功，大濩登之六代舞。", 
            "呜呼，安得东皇锡白社，胙以金陵为尔土。"
        ], 
        "title": "次韵赋吴尊师漱芳亭白、红梅花二首 其一", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "惟梅本是群仙侣，别有芳姿照微雨。", 
            "人尝误作杏花看，我亦戏作莲花语。", 
            "即色非空还是色，遽数不终须悉数。", 
            "偷服丹砂抹玉唇，赭颜谪向春风舞。", 
            "呜呼，安得东皇锡赤社，胙以朱陵为尔土。"
        ], 
        "title": "次韵赋吴尊师漱芳亭白、红梅花二首 其二", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "今人论学古人诗，事皆天者非人为。", 
            "文章由来贵尔雅，但顾有法何妨奇。", 
            "六经固已殊缓急，乐子飞腾自兹入。", 
            "国贾宁怀大宝疑，宫工肯效微绡泣。", 
            "志至言从意自足，何必王风系流俗？", 
            "观变时时到黍离，宗周思近西郊哭。", 
            "十道使者明如水，闾阎尽在冰壶里。", 
            "观风本是使之职，太息幽人为之起。", 
            "昨雨绿苔生晚阁，黄菊花前共秋酌。", 
            "采采芳英不盈掬，月落树声连万壑。", 
            "去去牛马汗如泉，既别勿计归来年。", 
            "治平之音断可传，无庸使我心烦悁。"
        ], 
        "title": "赠答杨显民四方采诗", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "淡烟衰草两无情，寒泻金波送子行。", 
            "可奈驰驱来瀚海，不堪牢落过清明。", 
            "半帘皓月人千里，满目春风雁一声。", 
            "瘦马鞭椎低塞日，数年江上雨初晴。"
        ], 
        "title": "送贯彦从", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "北去南来牵利名，红尘鞍马老生平。", 
            "天涯海角长为客，薄酒新诗复送行。", 
            "秋早地高山改色，夜深风紧雁饶声。", 
            "起来细把归期数，今日凄凉弟一程。"
        ], 
        "title": "送冯赟", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "龙庭二月送君归，底事人生足别离。", 
            "幽鸟一声春寂寂，东风千里马迟迟。", 
            "烟迷故垒襟分处，月淡山城梦破时。", 
            "此去萱堂休忘却，坚持忠孝是男儿。"
        ], 
        "title": "送安善甫", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "十年相忆不相逢，一日相逢意气同。", 
            "落落了无寒士态，堂堂浑有古人风。", 
            "雨寒秋泣黄华泪，霜重山涵碧树红。", 
            "岁晚可怜犹是客，素琴孤剑几西东。"
        ], 
        "title": "送魏隐君", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "惆怅分襟北海西，悠然不觉泪涟洏。", 
            "自怜远地无朋友，思与君侯处别离。", 
            "万里风沙秋半后，一笼灯火夜深时。", 
            "相期老柏三千丈，不改淩霜傲雪姿。"
        ], 
        "title": "送诚之行", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "衰草凄凄塞日斜，春风得意出龙沙。", 
            "南飞鸿雁三秋雪，东望关河万里家。", 
            "杯酌歧边浮竹叶，角吹陇上弄梅花。", 
            "征鞍迢递中州道，淡淡长空点暮鸦。"
        ], 
        "title": "送子周行", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "雁行飞尽暮云收，送子歧边酒一瓯。", 
            "远树深埋黑山雪，晚风寒索紫貂裘。", 
            "悠扬鼓角千岩月，惨淡关河万里秋。", 
            "寂寞归来回首处，几声山鸟语啾啾。"
        ], 
        "title": "送子华行", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "万里归来两鬓霜，百年间事也难量。", 
            "跳丸岁月无留计，画饼功名不可尝。", 
            "鸿断碧云空落日，尘飞沧海已生桑。", 
            "莺花未老春犹在，更对青山共一觞。"
        ], 
        "title": "送孟端卿", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "说从薛烛授吹毛，从事孙吴与六韬。", 
            "应策腾空调赤电，惊弦裂石试乌号。", 
            "鼎鱼幕燕由西极，侵气游魂在北郊。", 
            "击惰捣虚原有策，必须先直取窠巢。"
        ], 
        "title": "送宁朔", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "是是非非尽自宜，掀然一笑且信眉。", 
            "休辞沈醉过终日，纵得再归来几时。", 
            "极浦遥山遗别梦，碧云流水寄相思。", 
            "伤心去国头如雪，憔悴春风对柳枝。"
        ], 
        "title": "送人", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "开怀尊俎笑谈倾，未暇论文君已行。", 
            "富贵涂亨渠易致，诗篇韵险我难赓。", 
            "已成倾盖金兰友，安用沾襟儿女情。", 
            "准拟秋深近归骑，一尊浊酒远相迎。"
        ], 
        "title": "送韩浩然", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "云来云去元因雨，花落花开总是风。", 
            "白酒尽堪骄富贵，青山只合傲王公。", 
            "从甘鸡肋功名后，已堕羊肠世路中。", 
            "为语屏山痴子弟，虎狼丛里逞豪雄。"
        ], 
        "title": "送李稚川 其一", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "一尊浊酒与君同，握手相随出帝宫。", 
            "牧笛唤回千里梦，秋风点破一飞鸿。", 
            "参横斗转关河月，山寂猿啼草木风。", 
            "酌别淡烟衰草路，飘零踪迹又西东。"
        ], 
        "title": "送李稚川 其二", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "道直如弦气吐虹，尽输心计静颓风。", 
            "倦蕲待诏留金马，遽乞还山命玉骢。", 
            "天幕几曾巢客燕，云罗终不挂冥鸿。", 
            "多思高谢人閒了，不似痴仙醉梦中。"
        ], 
        "title": "送子文还家", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "天涯牢落故人稀，与子论文真所依。", 
            "万里有行君有志，双亲无恙我无违。", 
            "愁如流水何时尽，身似杨花到处飞。", 
            "明日不堪离别处，高吟新句赠玄晖。"
        ], 
        "title": "和子文留别诗韵以赆行", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "绿杨飞絮草铺茵，到处春光随意新。", 
            "几个道傍留别客，万重山外远行人。", 
            "凄凉幽鸟唤残月，狼藉野花伤莫春。", 
            "酒薄无由求一醉，更堪归鸟过来频。"
        ], 
        "title": "西行留别诸人", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "健羡男儿得志秋，锦衣归去跃骅骝。", 
            "断肠南陌人何在，回首夕阳水自流。", 
            "故里得归真乐土，浮生无地不天游。", 
            "疲民正赖君侯手，莫把功名让黑头。"
        ], 
        "title": "用西冈老人留别诗韵以赆其行二首 其一", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "昔年冷坐渭河滨，独钓寒波绝路尘。", 
            "流水高山千古事，淡云微月一閒身。", 
            "祇知门巷无他客，唯有琴书是故人。", 
            "今日圣朝方大用，江山应助老精神。"
        ], 
        "title": "用西冈老人留别诗韵以赆其行二首 其二", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "还池亭上醉飞觞，春暖波閒怕夕阳。", 
            "高挂无弦云满地，一喷横笛水千塘。", 
            "槛依兰影香犹湿，帘隔泉声意自凉。", 
            "后会不知何处是，对床休避细商量。"
        ], 
        "title": "留别诸友", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "忆昔东征去国门，黯然为别更消魂。", 
            "若图白首妻孥计，是负皇家父子恩。", 
            "中统始开新甲子，至元重整旧乾坤。", 
            "九州四海升平望，要竭丹诚翊至尊。"
        ], 
        "title": "读甲子改元诏因叙怀留别诸相", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "窗外寒鸡唱五更，翩翩征旆挂疏星。", 
            "百年身世情如梦，半纸功名醉不醒。", 
            "欲吐半吞残月淡，似连还断远山青。", 
            "莫教草草生华发，消得几回长短亭。"
        ], 
        "title": "早行", 
        "type": "律诗", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "浮游汗漫和南陔，直指凉陉是九垓。", 
            "偏岭最饶秋色处，横山不出冷云来。", 
            "未须白雁传霜信，已早黄花带雪开。", 
            "想得玉滦河北畔，有人独上李陵台。"
        ], 
        "title": "发凉陉偏岭南过横山回寄淑仁", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "帝城谷雨见黄鹂，关外风光大较迟。", 
            "想得牡丹花落后，先生初是到官时。"
        ], 
        "title": "赠盛复之之官宣德", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "一翁二季向皇都，未必遭逢事太殊。", 
            "祇惜翰林欧学士，当时书让蔡君谟。"
        ], 
        "title": "戏题张平章所赠洪生书后", 
        "type": "绝句", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "鉴尽公卿写尽真，此心澄彻故通神。", 
            "世间未用论沧海，何日河流照得人？"
        ], 
        "title": "赠水鉴道人写真", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "社农家近白鸥沙，再系停骖候蚤霞。", 
            "闲启古囊看法箓，此身如到玉清家。"
        ], 
        "title": "十二月十九日，候进贤，该吏不至，看野人家道书", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "石头渡口风烟古，洗盏开樽对浅沙。", 
            "却唤掾曹无觅处，移船幽寺看黄花。"
        ], 
        "title": "送萨佥宪至岩头渡", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "腊日才过又小年，那堪泽国雨连天！", 
            "儿童把酒传明烛，远想慈亲尚未眠。"
        ], 
        "title": "小年日，仍宿北山", 
        "type": "绝句", 
        "yun": "先"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "霜树前头欲下禽，远行逢有慕归心。", 
            "佳人昨日天际去，红蓼作花秋正深。"
        ], 
        "title": "题秋林图", 
        "type": "绝句", 
        "yun": "侵"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "堂前多种紫荆枝，堂上能啼白发儿。", 
            "但恨后来风雅废，南陔不似古人诗。"
        ], 
        "title": "孝友堂", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "五月沙山铁骑罗，将军无那太平何！", 
            "帐前养得堂人鹿，祇爱行营芳草多。"
        ], 
        "title": "戏题奉寄行营董佥事", 
        "type": "绝句", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "麻姑蚤解鬓成霜，况说山中海与桑。", 
            "久别南城坛近客，西风残照忆题墙。"
        ], 
        "title": "和揭曼硕茂才，揭尝过临不遇，留题墙壁", 
        "type": "绝句", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "似有江南布谷声，乱流触石野桥平。", 
            "何由招得鱼竿客？共上西峰看晚晴。"
        ], 
        "title": "题烟雨图", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "不见罗生心惘然，画图河朔尽流传。", 
            "沧洲旧隐无人识，正似寒芦落雁边。"
        ], 
        "title": "题稚川芦雁图", 
        "type": "绝句", 
        "yun": "先"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "是州宁有古藤君，子弟班班行义闻。", 
            "又说水村烟郭外，伊家水树抹青云。"
        ], 
        "title": "伊孝子", 
        "type": "绝句", 
        "yun": "文"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "傍人不识岁寒松，怜杀深山大雪封。", 
            "待得化为东海水，青天白日睡苍龙。"
        ], 
        "title": "题松雪图", 
        "type": "绝句", 
        "yun": "冬"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "雪晴寻路入华原，绝爱清江抱远村。", 
            "行处祇贪幽树好，不疑山谷易黄昏。"
        ], 
        "title": "桃花原是渐岭对江", 
        "type": "绝句", 
        "yun": "元"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "古藤尺五霜烟交，不见长身见墨梢。", 
            "千载高风犹一日，莫妨儋耳住无茅。"
        ], 
        "title": "题广居家藏东坡竹", 
        "type": "绝句", 
        "yun": "肴"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "摇落石门秋水清，残僧楼宇映沙明。", 
            "买船欲上旴江去，路转峰南闻雁声。"
        ], 
        "title": "经石门镇", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "促拍繁歌沸不停，月高弦语转明星。", 
            "莫令知有西邻客，独坐挑灯看六经。"
        ], 
        "title": "闻东郊夜歌", 
        "type": "绝句", 
        "yun": "青"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "东风千里福州城，绿水青山老送迎。", 
            "惟有垂杨偏待客，数株残雨带流莺。"
        ], 
        "title": "春日西郊 其一", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "佳人不让海棠娇，喜见天晴挹露饶。", 
            "若使有诗宁费日？便令无酒亦终朝。"
        ], 
        "title": "春日西郊四首 其二", 
        "type": "绝句", 
        "yun": "萧"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "江上登台望眼迷，西禅更在石岩西。", 
            "寻常楚峤看花日，此处新苗绿已齐。"
        ], 
        "title": "春日西郊四首 其三", 
        "type": "绝句", 
        "yun": "齐"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "南涧清晨不易得，有无更似此时春。", 
            "朱桃皓李都随世，紫蝶玄蜂故趁人。"
        ], 
        "title": "春日西郊四首 其四", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "新起危楼接大荒，海天奇观压殊方。", 
            "周墙恨未高千尺，犹见他家竹短长。"
        ], 
        "title": "公堂暇日", 
        "type": "绝句", 
        "yun": "阳"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "城上初闻柝，天边独倚楼。", 
            "可怜今夜月，还照异乡秋。", 
            "烛暗频移席，帘虚不上钩。", 
            "回文锦机字，写得大刀头。"
        ], 
        "title": "八月十五夜", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "五言律诗", 
        "text": [
            "风雨忽如此，空山方昼眠。", 
            "故应为计拙，可复要人怜。", 
            "灯火乡村路，桑麻杜曲田。", 
            "悠悠今视昔，把卷一茫然。"
        ], 
        "title": "风雨", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "朝参不见承明庐，梦想三更尚是初。", 
            "窅窅重山遮列炬，泠泠流水逐行车。", 
            "柴关响接群僧磬，草泽心驰上帝居。", 
            "圣寿延长天广大，固应涵养及樵渔。"
        ], 
        "title": "正月节日，上宝历寺行礼，退述事", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "不解无愁祇遣愁，凭高试看水东流。", 
            "一天鹭影摩仙阙，两岸蝉声送客舟。", 
            "肯信先生居锦里，不将夫子敬丹丘。", 
            "如闻旧按蓬莱节，松下时时省钓游。"
        ], 
        "title": "松湖渡亭子夕眺，怀西山朱炼师", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "炳炳人间阮嗣宗，能诗飞动每愁侬。", 
            "九霄丽日开鸣凤，六月深渊起卧龙。", 
            "前辈文章工祖述，后生师友系遭逢。", 
            "一编欲返明珠寄，宝匣看君不敢封。"
        ], 
        "title": "题阮茂材诗卷", 
        "type": "律诗", 
        "yun": "冬"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "使君直节更无双，又拜浓恩出海邦。", 
            "绝域朱幡兼皂盖，名园碧树倚清江。", 
            "山明残雪当松坞，岸断斜晖射石矼。", 
            "愧杀会稽王子敬，过门未遂此心降。"
        ], 
        "title": "晚经皮使君江居不见，赋简二首 其一", 
        "type": "律诗", 
        "yun": "江"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "忆得去年寻药圃，甚怜此日负花时。", 
            "拿舟况说看灯及，叩阁应烦把酒思。", 
            "浩浩古今奚我独？悠悠江海是吾师。", 
            "西墙倘遂残年愿，来往风流或可期。"
        ], 
        "title": "晚经皮使君江居不见，赋简二首 其二", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "尚书旧隐在匡庐，乱后传闻宅已墟。", 
            "祠宇祇今谁荐鞠，鬼神犹自护遗书。", 
            "石泉宛宛输池细，川树茫茫映日疏。", 
            "不识海昏熊处士，冥栖消息近何如。"
        ], 
        "title": "赠熊处士还山房", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "十年身不到瀛洲，江上逢君又素秋。", 
            "行李祇今何处在？看花须及俊年游。", 
            "沧波远去浮三坞，白日高悬照九州。", 
            "大旱若将敷说命，贤良记取旧弓裘。"
        ], 
        "title": "赠傅汝砺北游", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "江东阀阅冠群伦，多士如君复几人？", 
            "庠序弦歌时雨润，庙堂俎豆德风淳。", 
            "尝因矫举思鸿鹄，何幸升平睹凤麟？", 
            "黄叶蓟门寒色早，伫看天上紫泥新。"
        ], 
        "title": "赠熊文学", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "闻君暂与故交违，去逐西风落叶飞。", 
            "看剑未成今夕会，拿舟定复几时归。", 
            "云开帝子黄陵庙，月过将军赤壁矶。", 
            "事业还须各努力，收名即用绣为衣。"
        ], 
        "title": "送马掾迁湖南", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "彤廷下诏简贤良，大府新开艺战场。", 
            "一道风雷严号令，九霄星斗焕文章。", 
            "求材正合隆天爵，发策应当急岁荒。", 
            "昨夜雨声传数点，争烧银烛待新凉。"
        ], 
        "title": "八月二十日晚，试院得雨，次时作", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "故园云卧四三年，府署依然念子贤。", 
            "莫为驰驱伤远道，但将忠孝感皇天。", 
            "湖南政誉闻争荐，日下丝纶伫近传。", 
            "为报津头黄菊蕊，明当照我上江船。"
        ], 
        "title": "赠李宣使", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "晓星寥落动晴霄，双阙香烟近眼飘。", 
            "警跸西来天影近，衣冠北上海光摇。", 
            "间因正笏知春漏，忽报箫声押昼朝。", 
            "忝后词人虽寡陋，极知圣主体轩尧。"
        ], 
        "title": "大明殿退朝", 
        "type": "律诗", 
        "yun": "萧"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "日上高城烟雾多，玉箫前路散鸣珂。", 
            "开筵迥出清川上，对酒其如绿树何！", 
            "南极有星朝玉阙，中天佳气掖銮坡。", 
            "长年不负经纶寄，愿及昌时养太和。"
        ], 
        "title": "清宴奉教", 
        "type": "律诗", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "天香晓报出宫城，已办隅头合乐迎。", 
            "黄鸟低斜冲队过，紫骝疏荡著班行。", 
            "百王盛祀无遗典，万乘深居有至情。", 
            "失喜快传汤沐赐，礼官识姓未知名。"
        ], 
        "title": "四月十六日诣东华门奉迎香舆", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "九重雅有舜仪刑，犹遣精神接杳冥。", 
            "朱户瞻星扶帝座，清天分月下斋庭。", 
            "周旋宛若羹墙见，荐祼遥闻黍稷馨。", 
            "归舍何人发新咏？郤兼鸣佩两边听。"
        ], 
        "title": "礼成，还斋宫", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "平坡谷前桃杏花，年时著屐到君家。", 
            "祇今可买惟村酒，无复能来试石茶。", 
            "帘幕高高通紫燕，溪流款款伏青蛇。", 
            "同游昨有虞公子，却为卢郎得浪誇。"
        ], 
        "title": "至夏庄怀平坡旧游", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "天官幕府盛诸卿，又从皇舆赴上京。", 
            "邂逅同为远道客，比邻犹有故乡情。", 
            "秋风响近弹琴峡，夜月悬当直斗城。", 
            "须记今年上马日，菖蒲杯里试长生。"
        ], 
        "title": "赠王主事如上都", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "妙绝新亭九宫下，似杯非杓异山罍。", 
            "昔从树杪泠风去，今向天边洒雨来。", 
            "芥子量应容宇宙，黍珠境不外楼台。", 
            "从师斟酌行藏事，小阅冥灵一万回。"
        ], 
        "title": "长春瓢，奉同夏、杨二编修为九宫道人作", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "皓月青云若个边，送行恨不共吴船。", 
            "新官浙下皆名郡，旧宅山东有赐田。", 
            "礼乐固应张盛代，簿书勿用叹流年。", 
            "经时不见曹员外，今日因君重惘然。"
        ], 
        "title": "送梁知事之婺州", 
        "type": "律诗", 
        "yun": "先"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "设誓明言衷肠话。", 
            "弃般般物情俱舍。", 
            "心口相违，不分真假。", 
            "把玄门返成功价。", 
            "纵意为非难劝化。", 
            "业深大罪愆无舍。", 
            "寒夜风刀，鬼神牵惹，相汝怎生不怕。"
        ], 
        "title": "夜行船", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "可惜芳年穷妙理。", 
            "中途滞、教门无主。", 
            "道院凄凉，故人疏淡，那更暮天愁雨。", 
            "块坐宾横空无语。", 
            "赤心诉、有谁知委。", 
            "拂袖归山，碧溪深处，说与落花流水。"
        ], 
        "title": "夜行船", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太上混元真一气，莹净若琼琚。", 
            "清腾白云不卷舒。", 
            "明见有中无。", 
            "冷淡灵光空荡漾，变现总无拘。", 
            "上下周流出六虚。", 
            "一颗夜明珠。"
        ], 
        "title": "武陵春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "一叶梧桐窗外落，金菊出疏篱。", 
            "策杖昂簪信步移。", 
            "迷我曲江池。", 
            "鹤驾匆匆归旧路，回首赴仙期。", 
            "云映青童笑问伊。", 
            "家住五陵溪。"
        ], 
        "title": "武陵春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "力与命相讥。", 
            "凭实见，谁是谁非。", 
            "北宫曾谒西门氏，须知东郭，诚言信美，养拙何疑。", 
            "俗辈匪能知。", 
            "启贤英、与我同规。", 
            "乐天知命随缘过，他年功满，神霄旧路，有约仙期。"
        ], 
        "title": "摊破南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "吾辈可伤嗟。", 
            "弃玄珠，流浪天涯。", 
            "浮云飞絮无根蒂，便心歧径，随他念起，举步偏斜。", 
            "闻早悟烟霞。", 
            "仙景里、也好前巴。", 
            "三山咫尺非遥远，长春玉馆，陵溪两岸，满目琼花。"
        ], 
        "title": "摊破南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "瞬目迷千劫，扬眉隔万山。", 
            "一真分瑞出双关。", 
            "混入华元，到此有何难。", 
            "隳质飞金翼，凝阳透玉环。", 
            "惺然洗觉梦魂间。", 
            "云去无心，物外独清闲。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太上玄元祖，生居浩劫先。", 
            "首初传教五千言。", 
            "演正无疑，谁晓此幽玄。", 
            "尽吃迷心药，谁餐续命丹。", 
            "邪门曲教自缠绵。", 
            "死堕阴囚，永劫镇黄泉。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "大道亲之远，玄机退未疏。", 
            "太虚凝秀自如如。", 
            "一派灵源，潋滟贯从初。", 
            "北海鸾渝黑，南山凤染朱。", 
            "翱翔云外出虚无。", 
            "日月交光，夺取夜明珠。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "匹配阴阳理，婴公伴细腰。", 
            "调和铅汞要终朝。", 
            "水底金精，移入火中烧。", 
            "炼就通神剑，修成智慧刀。", 
            "降龙伏虎斩邪妖。", 
            "夜吐光芒，谁敢语声高。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "决列心清操，真刚志气真。", 
            "超然不落断常坑。", 
            "眼界宽舒，焕焕照华清。", 
            "锦绣乾坤莹，玲珑世界明。", 
            "澄澄虚璧顿圆成。", 
            "蜕壳精暚，一点碧天星。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "不晓身中宝，宁知物外篇。", 
            "不通真教乱狂颠。", 
            "指望蓬莱，仰卧摸青天。", 
            "欲识铅中汞，须知汞里铅。", 
            "两般颠倒自如然。", 
            "放出灵飞，空外舞胎仙。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "雨过春将晚，风来又早秋。", 
            "百年光景转头休。", 
            "富贵荣华，浑似水中沤。", 
            "劝汝修身早，玄门志意搜。", 
            "勿交尘事系心头。", 
            "秘息三田，莫遣贼人偷。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "凤去飞还远，鹤随翼羽皋。", 
            "石中隐玉蛤珠韬。", 
            "木长沉丁，草秀紫芝苗。", 
            "兽变狮麟象，蛇渝化海蛟。", 
            "鱼分水谷变鲸鳌。", 
            "人道相通，云步越丹霄。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "踏破尘劳网，冲天志决贞。", 
            "手中持剑转环睛。", 
            "日耀争光，睒烁莹天明。", 
            "觉海千寻底，灵波万里倾。", 
            "群魔消散鬼神惊。", 
            "点化纯阳，永永住蓬瀛。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "坐看华胥景，神游玩宝方。", 
            "一双童子抱龙光。", 
            "焕焕煌煌，撮聚入中央。", 
            "产出灵仙子，功成入帝乡。", 
            "玉霄榜上应科场。", 
            "夺取仙标，宝洞执圭璋。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "厌静曾居市，嫌喧却住山。", 
            "通真何处不清闲。", 
            "内外逍遥，不备利名攀。", 
            "蜕质空中显，忘形物外观。", 
            "二神凝素出阳关。", 
            "鹤性佻佻，一去古长安。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "欲问修真理，君还会得么。", 
            "鲸鹏出海透星罗。", 
            "夜宿蟾宫，飞上桂枝柯。", 
            "吉善灵禽少，凶邪怪鹏多。", 
            "一群一队谩蹉跎。", 
            "荆棘为巢，不见凤凰窠。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "炼质心猿退，焚真意马疏。", 
            "一灵圆觉顿真如。", 
            "洞达渊玄，光鉴照元初。", 
            "坎虎形如玉，离龙色似珠。", 
            "云奔电激贯虚无。", 
            "霹雳峥嵘，舞弄戏玄珠。"
        ], 
        "title": "南柯子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "未悟千般有，心开一物无。", 
            "有无争觉顿清虚。", 
            "混内倾阳，一点透灵乌。", 
            "瑞气盘金鼎，祥烟玩玉壶。", 
            "玉壶金鼎炼神珠。", 
            "光灿流霞，冉冉上天吴。"
        ], 
        "title": "南柯子", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "三杯兀兀元如道，一觉昏昏恰似真。", 
            "不识香山慵睡意，知音自有个中人。"
        ], 
        "title": "跋白乐天慵屏图", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "东堂不肯卧西堂，珍御鲜食别样装。", 
            "枉费青帘三百尺，云中公子不来尝。"
        ], 
        "title": "和请住东堂疏韵", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "亨监逃海淹齑瓮，隆老成龙过禹门。", 
            "独有倪公尚痴坐，几时承继万松轩。"
        ], 
        "title": "寄倪公首座", 
        "type": "绝句", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一试戎衣大定初，达贤不得退閒居。", 
            "盟津既渡诸侯喜，亲见王舟跃白鱼。"
        ], 
        "title": "和吕飞卿", 
        "type": "绝句", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "不见桃源路渺茫。", 
            "湛然幸得齁齁饱。"
        ], 
        "title": "戏陈秀玉", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "圆方顶足法高卑，五九苍苍老节奇。", 
            "一日湛然获二宝，东坡铁杖寂通诗。"
        ], 
        "title": "用樗轩散人韵谢秀玉先生见惠东坡杖", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "垂尽丝纶不上钩，冥鸿高举弋无由。", 
            "不图垂誉流千古，安肯低眉谒五侯。"
        ], 
        "title": "继希安古诗韵", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "蛮触功名未足誇，掀髯一笑付南华。", 
            "他年击破疑团后，始觉从来尽眼花。"
        ], 
        "title": "和非熊韵", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "别后无缘得再参，新诗重寄代和南。", 
            "他年放我休官去，只向云川结小庵。"
        ], 
        "title": "寄西庵上人用旧韵四首 其一", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "功名我已让曹参，又见曹参定五南。", 
            "布袜青鞋从此始，济源闻有侍中庵。"
        ], 
        "title": "寄西庵上人用旧韵四首 其二", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "多幸松轩得罢参，玉泉山水胜江南。", 
            "泉边便作归休计，何必香山觅旧庵。"
        ], 
        "title": "寄西庵上人用旧韵四首 其三", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "忆昔吾师放晚参，扬兵西北击东南。", 
            "一声霹雳龙飞去，尚有痴人宿草庵。"
        ], 
        "title": "寄西庵上人用旧韵四首 其四", 
        "type": "绝句", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "标格雄雄蕴藉深，乌龙胸臆隐雷音。", 
            "一双神器波及我，不负分金结义心。"
        ], 
        "title": "和韩浩然韵二首 其一", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一曲风高奏古宫，坐䝼神物愧无功。", 
            "千金厚惠将何报，鹗表慇勤效孔融。"
        ], 
        "title": "和韩浩然韵二首 其二", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "皓公闻道住南宫，笑写新诗托去鸿。", 
            "准备金桃三百颗，因风寄与老髯公。"
        ], 
        "title": "寄皓公堂头同参", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "我欲归休与愿违，而方知命正宜归。", 
            "闾山自有当年月，一舸西风赋式微。"
        ], 
        "title": "送侄九龄行", 
        "type": "绝句", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "易易难难各一机，非难非易亦新奇。", 
            "若将三句分优劣，露挂灯笼暗皱眉。"
        ], 
        "title": "题庞居士阴德图", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "一曲离骚一椀茶，个中真味更何加。", 
            "香销烛烬穹庐冷，星斗阑干山月斜。"
        ], 
        "title": "夜坐弹离骚", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "须信希声是大音，猱多则乱吟多淫。", 
            "世人不识栖岩意，祗爱时宜热闹琴。"
        ], 
        "title": "爱栖岩弹琴声法二绝 其一", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "多著吟猱热客耳，强生取与媚俗情。", 
            "纯音简易谁能识，却道岩栖无木声。"
        ], 
        "title": "爱栖岩弹琴声法二绝 其二", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "碧玉声中步月歌，弹来弹去不嫌多。", 
            "从教人笑成琴癖，老子佯呆不管他。"
        ], 
        "title": "弹秋宵步月秋夜步月二曲", 
        "type": "绝句", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "秋思而今不入时，平和节奏苦嫌迟。", 
            "香山旧谱重拈出，不问知音知不知。"
        ], 
        "title": "弹秋思用乐天韵二绝示景贤 其一", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "粼粼断似乌蛇蚹，瑟瑟徽如古殿苔。", 
            "玉涧鸣泉独受用，穹庐祗少景贤来。"
        ], 
        "title": "弹秋思用乐天韵二绝示景贤 其二", 
        "type": "绝句", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "万松节外有孙枝，德业文章冠一时。", 
            "不惜临风寄新句，知音消得湛然诗。"
        ], 
        "title": "寄甘泉禅师谢惠书", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "汝亦东丹十世孙，家亡国破一身存。", 
            "而今正好行仁义，勿学轻薄辱我门。"
        ], 
        "title": "送房孙重奴行", 
        "type": "绝句", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "劫前别有一壶天，万古长空无后先。", 
            "建化门头聊尔耳，也随徒众贺新年。"
        ], 
        "title": "乙未元日", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "去岁云川始见君，澄澄胸次净无尘。", 
            "山南第一圭璋士，冀北无双柱石臣。", 
            "万里云松斜谷外，千竿水竹渭河滨。", 
            "他年归隐重相访，无影林间别有春。"
        ], 
        "title": "再用韵以美抟霄之德", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "箕裘家世忝先君，惭愧飘萧两鬓尘。", 
            "自古山河归圣主，从今廊庙弃愚臣。", 
            "常思卧隐云乡外，肯效行吟泽国滨。", 
            "驿使不来人已老，江南谁寄一枝春。"
        ], 
        "title": "再用韵自叹行藏", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "当年遗恨叹昭君，玉貌冰肤染塞尘。", 
            "边塞未安嫔侮虏，朝廷何事拜功臣。", 
            "朝云雁唳天山外，残日猿悲黑水滨。", 
            "十里东风青冢道，落花犹似汉宫春。"
        ], 
        "title": "过青冢次贾（贾 原作买，据渐西本改）抟霄韵二首 其一", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "延寿丹青本诳君，和亲犹未敛胡尘。", 
            "穹庐自恨嫔戎主，泉壤相逢愧汉臣。", 
            "玉骨已消青冢底，香魂犹绕黑河滨。", 
            "愁云暗锁天山路，野草闲花也怨春。"
        ], 
        "title": "过青冢次贾（贾 原作买，据渐西本改）抟霄韵二首 其二", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "宣尼名教本尊君，贼子干常犯跸尘。", 
            "鹿失嬴秦无令主，鼎分炎汉有能臣。", 
            "宋朝南渡尤天水，辽室东倾罪海滨。", 
            "回首兴亡都莫问，不如沈醉瓮头春。"
        ], 
        "title": "再用韵感古", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "重玄不惜说知君，又恐重添眼里尘。", 
            "临济喝中分主客，洞山言下辨君臣。", 
            "持铃普化摇空里，垂钓华亭没水滨。", 
            "勘破遮般闲伎俩，铁林花发劫前春。"
        ], 
        "title": "再用韵唱玄", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西域风尘汗漫游，十年辜负旧渔舟。", 
            "曾观八阵云奔速，亲见三川席卷收。", 
            "烟锁居延苏子恨，云埋青冢汉家羞。", 
            "深思篱下西风醉，谁羡班超万里侯。"
        ], 
        "title": "过云川和刘正叔韵", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一扫氐羌破吐浑，群雄悉入北朝吞。", 
            "自怜西域十年客，谁识东丹八叶孙。", 
            "射虎将军皆建节，飞龙天子未更元。", 
            "我惭才略非良器，封禅书成不敢言。"
        ], 
        "title": "过云中和张伯坚韵", 
        "type": "律诗", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "致泽君民本不难，言轻无用愧偷安。", 
            "十年潦倒功何在，三径荒凉盟已寒。", 
            "岩下藏名思傅说，林间谈道谒丰干。", 
            "挂冠神武当归去，自有夔龙辅可汗。"
        ], 
        "title": "过云中和张仲先韵", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "白雪阳春寡和音，谁人解听没弦琴。", 
            "诗书事业真堪笑，刀笔功名未可钦。", 
            "不信西天三步远，焉知东海一杯深。", 
            "元来佛法无多子，何必嵩山谒少林。"
        ], 
        "title": "过云中和王正夫韵", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十年沦落困边城，今日龙钟返帝京。", 
            "运拙不须求富贵，时危何处取功名。", 
            "腾骧谁识孙阳骥，俊逸深思支遁鹰。", 
            "客里逢君赠佳句，知音相见眼偏明。"
        ], 
        "title": "过白登和李振之韵", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西征扈从过龙庭，误得东州浪播名。", 
            "琴阮因缘真有味，诗书事业拙谋生。", 
            "咄嗟兴废悲三叹，倏忽荣枯梦一惊。", 
            "何日解官归旧隐，满园松菊小庵清。"
        ], 
        "title": "过天城和靳泽民韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "班姬流落到而今，闻道翻身入道林。", 
            "歌扇舞裙忘旧业，药炉经卷半新吟。", 
            "闲眠白昼三杯醉，静对青松一曲琴。", 
            "更看他年栖隐处，蓬山楼阁五云深。"
        ], 
        "title": "过武川赠仆散令人", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "闲上披云第一重，离离禾黍汉家宫。", 
            "窗开青锁招晴色，帘捲银钩揖晓风。", 
            "好梦安排诗句里，闲愁分付酒杯中。", 
            "静思二十年间事，聚散悲欢一梦同。"
        ], 
        "title": "还燕京题披云楼和诸士大夫韵", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十载西游志已灰，南征又自大梁回。", 
            "扶持佛日惭无力，赞翊皇风愧不才。", 
            "旧约未能林下去，新诗常寄日边来。", 
            "何时杖履烟霞里，一笑伸眉得共陪。"
        ], 
        "title": "和威宁珍上人韵", 
        "type": "律诗", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "回首亲朋半土丘，嗟予十稔浪西游。", 
            "半生兵革慵开眼，一纸功名暗点头。", 
            "下士笑予谋计拙，至人知我谓心忧。", 
            "再行不惮风沙恶，鹤迹云踪任去留。"
        ], 
        "title": "过燕京和陈秀玉韵五首 其一", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "君恩犹未报山丘，自笑遐方汗漫游。", 
            "客过玉关惊白发，要游金谷觅苍头。", 
            "冷官待罪予为歉，陋巷居贫君不忧。", 
            "犹望道行泽四海，敢辞沙漠久淹留。"
        ], 
        "title": "过燕京和陈秀玉韵五首 其二", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "狐死曾闻尚首丘，悲予去国十年游。", 
            "昆崙碧耸日落处，渤海西倾天尽头。", 
            "君子云亡真我恨，斯文将丧是吾忧。", 
            "尚期晚节回天意，隐忍龙庭且强留。"
        ], 
        "title": "过燕京和陈秀玉韵五首 其三", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "馀生不得乐林丘，犹忆丁年选胜游。", 
            "几帙残编聊映眼，一张衲被且蒙头。", 
            "貔貅已报西门役，柱石犹怀东顾忧。", 
            "自料荒疏成弃物，菟裘归计乞封留。"
        ], 
        "title": "过燕京和陈秀玉韵五首 其四", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "空惊沧海变陵丘，白昼分明梦里游。", 
            "除妄楔边重出楔，求真头上更安头。", 
            "亨通富贵刚生喜，苦恼悲愁强作忧。", 
            "斫断葛藤闲伎俩，系驴橛子不须留。"
        ], 
        "title": "过燕京和陈秀玉韵五首 其五", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "明明圣主万邦君，神武彫弓挽六钧。", 
            "时有逸人游阙下，更无骚客吊江滨。", 
            "衣冠师古承殷辂，历日随时建夏寅。", 
            "厚德深仁施万世，巍然一代典谟新。"
        ], 
        "title": "和李德修韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "旧说飞卿词翰全，风神浑似晋名贤。", 
            "吟诗校子三十里，押韵输君一着先。", 
            "笔迹查牙森似戟，词源浩瀚注如川。", 
            "好诗好字独予得，准备携将帝里传。"
        ], 
        "title": "和吕飞卿韵", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "学道宗儒难两全，湛然深许国华贤。", 
            "儒门已悟如心恕，道藏能穷象帝先。", 
            "似海词源涵万水，如鲸饮量吸长川。", 
            "而今一识君侯面，始信清名不浪传。"
        ], 
        "title": "再用韵赠国华", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一鞭羸马渡天山，偶到云川暂解鞍。", 
            "独守空房方丈稳，更无薄酒一杯残。", 
            "诗书半蠹绝来客，釜甑生尘笑冷官。", 
            "赖有觉非怜野拙，长须为我馈盘餐。"
        ], 
        "title": "谢飞卿饭", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "河中花木蔽春山，烂赏东风纵宝鞍。", 
            "留得晚瓜过腊半，藏来秋果到春残。", 
            "亲尝芭榄宁论价，自酿蒲萄不纳官。", 
            "常叹不才还有幸，滞留遐域得佳餐。"
        ], 
        "title": "再用韵记西游事", 
        "type": "律诗", 
        "yun": "寒"
    }, 
    {
        "author": "林清", 
        "era": "元", 
        "subtype": "七言律诗", 
        "text": [
            "金紫何曾一挂怀，石田茅屋自天开。", 
            "丝竿钓月江头住，竹杖挑云岭上来。", 
            "匏实晓收栽药圃，土花春长读书台。", 
            "革除一点浮云虑，木笔题诗酒数杯。"
        ], 
        "title": "八音诗", 
        "type": "律诗", 
        "yun": "灰"
    }, 
    {
        "author": "林泉生", 
        "era": "元", 
        "subtype": null, 
        "text": [
            "桃李公门者，将芜胡不归。"
        ], 
        "title": "春日田园杂兴", 
        "type": "句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "旅怀夜永梦偏饶，明灭残灯独自挑。", 
            "云外五更征雁尽，帐寒风冷雨潇潇。"
        ], 
        "title": "客中吟 其一", 
        "type": "绝句", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "白雁飞晴秋夜长，玉兰黄菊傲寒霜。", 
            "寸心万里云山梦，一日三秋铁石肠。"
        ], 
        "title": "客中吟 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万里故人寒旧盟，一尊薄酒正含情。", 
            "梦回星斗阑干夜，肠断西风征雁声。"
        ], 
        "title": "客中吟 其三", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "层台重到记登临，物态熙熙春意深。", 
            "手抚长松望西北，晚云千顷似归心。"
        ], 
        "title": "苍官台", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "诘曲千层近碧霄，苍松无数绕山腰。", 
            "何当一值炎天候，卧听风涛吼夜潮。"
        ], 
        "title": "山台", 
        "type": "绝句", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "几度求归不放休，翩翩蝴蝶思悠悠。", 
            "梦回三径黄花老，题遍一林红叶秋。"
        ], 
        "title": "客中二首 其一", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "咽咽霜笳吹底怨，泠泠山溜泻何愁。", 
            "和林望断白云莫，愁入水云东尽头。"
        ], 
        "title": "客中二首 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "铜雀台荒野草花，阿瞒无复示雄誇。", 
            "愁烟忍锁西陵地，向日须曾属汉家。"
        ], 
        "title": "铜雀台", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "野粉不留天日表，梦回龙去鼎湖空。", 
            "东君若是繁华主，满院落英何处风。"
        ], 
        "title": "癸卯春莫经驻跸院废殿", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "国橐危时足藉辞，国香消歇自当时。", 
            "教人普结司花恨，恨不留心植佞枝。"
        ], 
        "title": "经丽珍园卫绍王兰香殿故基", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "殿阁人稀树草荒，旧游空记五云乡。", 
            "劫前天地兴亡梦，借问山灵是几场。"
        ], 
        "title": "游玉泉山废宫故基口号", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "露桃香汎冷胭脂，低映相思玉树枝。", 
            "看取广寒宫殿去，涌金香汎月来时。"
        ], 
        "title": "春日游玉泉道院", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "柳陌风来雪满沙，锦宫春老野人家。", 
            "莺莺燕燕空饶舌，明日西园自落花。"
        ], 
        "title": "莫春过故宫", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "青山坐对幽人老，依旧春风绿庭草。", 
            "骑鲸一去不再来，愁看落花曾未埽。"
        ], 
        "title": "过庖丁故居", 
        "type": "绝句", 
        "yun": "皓"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "忆埽香云谒上方，一天花雨扑禅床。", 
            "云归雨敛香花冷，窣堵波沈替戾冈。"
        ], 
        "title": "过万松老人故居有感", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "黄鸟含啼怨未休，露桃倾泪洗凝愁。", 
            "多情好在今成燕，双宿双飞直到头。"
        ], 
        "title": "过刘氏园", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "垂垂帘箔映重门，不避贪飞燕子嗔。", 
            "桃李晚来无藉在，乱随风雨并残春。"
        ], 
        "title": "莫春过刘氏亭", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "步虚声入海山寒，并觉空香绕露盘。", 
            "天浸月波秋似水，翠鸾飞满玉华坛。"
        ], 
        "title": "太极宫", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "故人心事鬓成丝，犹指颓垣语所思。", 
            "元自道陵全盛日，见游麋鹿已多时。"
        ], 
        "title": "太和宫", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "草展荒凉辇路开，牡丹花谢已葑苔。", 
            "苔钱不买春光住，枉了衔花鹿又来。"
        ], 
        "title": "过大明宫", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万岁山头万树松，万年基业一朝空。", 
            "如何太液池中水，依旧罗纹起细风。"
        ], 
        "title": "琼华岛", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "兔葵燕麦尽风埃，何事消沈不再开。", 
            "忆得桃花凝笑处，怨春愁篆满苍苔。"
        ], 
        "title": "重题燕都玄都观壁", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "洞锁荒烟藉绿苔，桃花红尽更难开。", 
            "刘郎依旧春风里，又到玄都观里来。"
        ], 
        "title": "重题隗台玄都观壁", 
        "type": "绝句", 
        "yun": "灰"
    }, 
    {
        "author": "范梈", 
        "era": "元", 
        "subtype": null, 
        "text": [
            "曾泛脩江入海昏，更数百里缘人村。", 
            "道至常州四晨夕，犹未遂得穷河源。", 
            "山人世世原上住，示我画图联秀句。", 
            "安得移家向碧峰？钓矶长倚沙头树。"
        ], 
        "title": "题冷架阁脩原图", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "若有羽人吹洞箫，拂手不拾松门樵。", 
            "身披破褐笠一瓢，独携云雾通青霄。", 
            "幼曾逢人越岭椒，教袭造化为科条。", 
            "坐致雷雨不终朝，罔两不习持斧烧。", 
            "其徒夸者长哓哓，时夏汗流金石焦。", 
            "山川圭璧走乘轺，大巫结舌小巫娇。", 
            "但见空宇行肖翘，人谓萧师服神僚。", 
            "胡不试手须人邀？师乃含思坐中宵。", 
            "谓患不御犹助妖，便以诚意答狎调。", 
            "至期发号从不骄，闭户赤脚飞招摇。", 
            "白鬣倏忽朱鳞超，赤日卷上青天潮。", 
            "四郊泠泠苏旱苗，列缺一去天迢遥。", 
            "喁噞曲士暂颜销，何须坎鼓更烦嚣？", 
            "争以俎豆相呼招，谁知玄功坐不要？", 
            "师方敛手归云寮，卧听流水鸣朱桥。", 
            "采诗观外给空谣，我负师约秋光凋。", 
            "昨莫败叶西风飘，相思无由警岑寥。", 
            "我作此诗比钩雕，谁其和者以报萧？"
        ], 
        "title": "萧炼师", 
        "type": "古风", 
        "yun": "萧"
    }, 
    {
        "author": "范梈", 
        "era": "元", 
        "subtype": null, 
        "text": [
            "登君堂，酌君酒，愿君有亲千岁寿。", 
            "有蟠者木，嶷彼堂前。", 
            "越女能舞，秦女能弦。", 
            "羽觞流月，翠幕张天。", 
            "粲粲在侧，罗列庶鲜。", 
            "登君堂，酌君酒，愿君有亲千岁寿。", 
            "昔屈生去芰，君子贵之；", 
            "郑庄循爱，终悔其为。", 
            "先师遗言，戒尔从今。", 
            "至孝有道，岂不在敬？", 
            "酌君酒，登君堂，愿君有亲千岁寿，岁岁寿且康。"
        ], 
        "title": "登君堂，酌君酒，为张氏顺堂赋", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "新雨不作泥，钩辀树上啼。", 
            "征夫怀远路，家在太湖西。", 
            "别家今几度，杨柳江边树。", 
            "念乡车轮下，渐是中年路。", 
            "万事中年尚可期，人生且莫长别离。", 
            "长别离，向何方。", 
            "九江落花清浦香，王雎斑斑凫乳黄。", 
            "南望不见三高堂，奈何游子思故乡。", 
            "我家诸公济时早，功成身退合天道。", 
            "当时未必知者贤，挽不回之卧烟岛。", 
            "后来阅尽亏成事，始识从之去时好。", 
            "我不能赤手缚虹霓，又不能委身同草木。", 
            "生逢尧舜世，肯受泥涂辱。", 
            "昨者误奋龙门雷，蝘蜓嘲之自云足。", 
            "忧来举觞酹白日，唯有皇天照空谷。", 
            "张公子，吴江生，我有千载意，不羡身后名。", 
            "为君写作赠行曲，曲中铿戛难为明。", 
            "君行不听我意平，明日买船棹秋声。", 
            "亦欲东下窥蓬瀛，飘然此去白玉京，须卿禹穴来相迎。", 
            "相迎未见须相待，客行虽迟心未改。"
        ], 
        "title": "赠别张清夫还吴", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "燕然牡丹绝世嘉，名园是处列如麻。", 
            "清晨步骑醉暮归，胸中消得一万花。", 
            "青云长衔若木日，绿水乱泛天台霞。", 
            "神功天巧奋心目，依稀半在侯王家。", 
            "欲持此花表众芳，斗大亦有欹与斜。", 
            "堂堂不动吾所敬，似者何得争豪奢？", 
            "我从年少过花下，虽有车马不敢哗。", 
            "未知时人作意否？俛仰宇宙思深遐。"
        ], 
        "title": "城南诸园观牡丹", 
        "type": "古风", 
        "yun": "麻"
    }, 
    {
        "author": "范梈", 
        "era": "元", 
        "subtype": null, 
        "text": [
            "忆我初年三四龄，当客唯对声令令。", 
            "夜诵汉赋一千字，朝来千字仍心冥。", 
            "自许英年逼华盖，岂信流光不相待？", 
            "祇今四十少二年，坐念立忘足悲慨。", 
            "我当赠君金叵罗，君当答我黄鹄歌。", 
            "吴南水远春似画，欲行未行可奈何！", 
            "莫使风雷寄鸣铗，莫叹羊裘堕烟雪。", 
            "人生万事如春花，璚花虽晚君须折。"
        ], 
        "title": "奉和效古意醉歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "二月欲半春风颠，对食废餐心黯然。", 
            "排沙荡沙忽到眼，须臾几席无光鲜。", 
            "昨者出门吹欲倒，乘黄不病不得前。", 
            "百围大木拔莫动，决折断干追乌鸢。", 
            "惊雷万车碾空过，倏忽卷地散百川。", 
            "未知何自蛟龙怒？坐使老屋如流船。", 
            "先生老屋十五椽，寄住主人从昔年。", 
            "崩腾直为居者惜，过客东西何用怜。", 
            "幸自环堵无足乐，屋虽朴陋形制坚。", 
            "但念素衣发如漆，白黑变尽思归田。", 
            "勉焉守之勿易地，会且风止天清妍。", 
            "君不见列御寇，御之还得同飞仙。"
        ], 
        "title": "二月行", 
        "type": "古风", 
        "yun": "先"
    }, 
    {
        "author": "范梈", 
        "era": "元", 
        "subtype": null, 
        "text": [
            "东郊萧条生事微，快马日日趁朝归。", 
            "黑头游宦吐粱肉，青眼高人歌蕨薇。", 
            "侬家旅食强甘苦，何物俗流轻是非。", 
            "百岁乾坤消屐屦，三江风浪隔庭闱。", 
            "柳根腊雪春犹冻，沙上晴云煖更飞。", 
            "昔拟此时具吴榜，送行何故不沾衣。"
        ], 
        "title": "送萧二十兄", 
        "type": "古风", 
        "yun": "微"
    }, 
    {
        "author": "范梈", 
        "era": "元", 
        "subtype": null, 
        "text": [
            "朝望宣城，夕企云林。", 
            "扫花钓月，清我闲心。", 
            "城东之山倚天碧，手扪南斗近咫尺。", 
            "幽人筑堂面山坐，绝似谢公故时宅。", 
            "谢公今何在，苍苔剪行迹。", 
            "调笙诵新诗，流水照白石。", 
            "看水作明镜，年光静来往。", 
            "夜深敬亭雨，坐见南湖长。", 
            "清风被长阪，鸟度蒹葭响。", 
            "云之林兮不可攀，中有青猿白鹤相盘桓。", 
            "林之云兮不可缚，时来宿我青檐端。", 
            "昂藏老仙人，抱剑卧山侧。", 
            "忆在中华时，相逢发未白。", 
            "问之不笑亦不言，阿蒙中子瀛洲客。", 
            "却起遗我宝字书，依稀摄精炼魂魄。", 
            "相期后天无极年，共尔守之合自然，专气还得同飞仙。", 
            "未登云林堂，试作云林歌。", 
            "嗟我久客意衰迈，云林云林奈若何。"
        ], 
        "title": "云林歌，为贡供奉作", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "自公习隐华山园，公既未相清乾坤。", 
            "三光回明五秀閟，储灵肆启忠孝门。", 
            "昔在至元侍潜藩，出佐刺史窥江源。", 
            "二十年间蹑台辅，即复拂衣辞紫垣。", 
            "忆昔寻真度海岳，骑鲸相见芝山根。", 
            "手抛仙人绿玉杖，倾笑为之颜色温。", 
            "芝山嵯峨熊虎奔，屏风百叠翠波翻。", 
            "青天芙蓉剪秋水，高堂宴罢浮岚分。", 
            "醉陪藜杖陟山榭，桑麻被径松满原。", 
            "此时细属方外里，但觉泉石多深恩。", 
            "帝思旧臣振颓弊，下诏明言征吏烦。", 
            "使车日历林涧曲，复携白云朝至尊。", 
            "观公出处握至要，自许当有古道存。", 
            "方今明堂力更化，颇陋周汉追尧轩。", 
            "蛮夷来庭百辟享，圣心正欲严天元。", 
            "黄钟九奏乐万舞，庙荐无月无受膰。", 
            "大酺精神盖六合，民物自尔能丰蕃。", 
            "功成次第勒彝鼎，归去款委寻笙尊。", 
            "此是英雄千载事，慎勿轻与常人论。", 
            "只恐门墙少壮客，白头犹是芝山村。", 
            "且持此山为公寿，愿益公寿如昆仑。"
        ], 
        "title": "芝山歌", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "自从堕地爱名山，五岳寻真去不还。", 
            "青山无津度日月，旦暮御风行其间。", 
            "九江西来赴海门，中有道路古来难。", 
            "笑谈解入蛟蜃腹，脱此命与松乔班。", 
            "吾尝左揖三茅君，右手直接高飞翰。", 
            "至今空濛偃翠盖，望云怀我双佩环。", 
            "君从茅山来，青衣白霓裳。", 
            "肝胆出古剑，剸裁光甚扬。", 
            "玄元皇帝云与仍，称世举德朝未央。", 
            "偶吹龙笛过九市，共君斟酌北斗傍。", 
            "浪传北斗不可挹，酹之昨以白玉觞。", 
            "百觞未已已复醉，援此织女天机章。", 
            "举头目送南飞鸿，我自滞留君远翔。", 
            "眇眇美人绛珠宫，弦白雪兮歌清风。", 
            "浮萍流水相遭逢，何独不在岐路中？", 
            "何独不在岐路中，相思昨夜春釭红。"
        ], 
        "title": "奉和李监丞醉赠羽人之作", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "官河人，世居河水边。", 
            "严冬二月河冰坚，响厨待汲烹庶鲜。", 
            "朝朝投壶先众女，十指冻堕貂金蝉。", 
            "今日出门又苦早，行人争惜少夫怜。", 
            "凿冰难得水上堂，养姑欲姑喜□□。"
        ], 
        "title": "官河曲", 
        "type": "古风", 
        "yun": "先"
    }, 
    {
        "author": "范梈", 
        "era": "元", 
        "subtype": null, 
        "text": [
            "元城郭使君，爱母不逮餐。", 
            "刻木貌慈母，去官西山濆。", 
            "上堂示甘旨，下堂候寒温。", 
            "人见使君孝，作书细讨论。", 
            "我论使君政，亦由孝所敦。", 
            "虞周虽已远，此道今幸存。", 
            "嗟乎！", 
            "使君天壤何茫茫，此道谁与期？", 
            "天虽高，孝心本自达天德；", 
            "地虽厚，孝心当有彻地时。", 
            "何必邦人子弟能化之，致之家国、天下皆尔为。", 
            "秋风吹庭树，树叶秋如雨。", 
            "秋树则有枯，乌生长顾雏。"
        ], 
        "title": "元城行", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "曩承持节江之东，骑驴再上蓬莱宫。", 
            "蓬莱仙人歌白鹤，声落五湖烟雨中。", 
            "世间爵禄不易致，何独去就如飘风。", 
            "朝廷礼乐须制作，六经隐义资发蒙。", 
            "论思庙堂集耆硕，启沃宁让前诸公。", 
            "闭门读书古都市，四辈冠盖方隆隆。", 
            "我生生长在穷谷，那有文字争人雄。", 
            "谬蒙引誉百僚上，负禄府署惭无功。", 
            "一别十年还又五，昔者少壮今成翁。", 
            "谁知复客七闽下，隔二千里来诗筒。", 
            "羸躯顿醒瘴疠恶，赖以慰此心忡忡。", 
            "粤王城南浪自白，粤王城西花正红。"
        ], 
        "title": "奉寄翰林邓善之侍讲学士", 
        "type": "古风", 
        "yun": "东"
    }, 
    {
        "author": "范梈", 
        "era": "元", 
        "subtype": null, 
        "text": [
            "潮来直上青崖住，潮住却寻沧海去。", 
            "乌石山头望故乡，故乡更在云深处。", 
            "我生不如桥下水，消息春秋任流止。", 
            "又不如如水上船，去去来来年复年。", 
            "负禄旅孤二千里，上念慈亲下妻子。", 
            "子生未解别爷啼，睡恋阿婆怀抱里。", 
            "乌鸦日日傍人飞，喜鹊时时噪群西。", 
            "更有平安书字到，金壶约伴玉人携。"
        ], 
        "title": "望潮曲", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "学仙之人，与仙为徒。", 
            "住在匡庐之奥、江湖之区。", 
            "张公炼丹作龙虎，丹成御气游太虚。", 
            "后来出者绝代无，何不学仙住玄都？", 
            "玄都之坛角井孤，上摩万里之黄鹄，下伏千尺之饥鼯。", 
            "阴森桧筠自太古，斩种力与开辟俱。", 
            "扶桑朝日挂绝壁，坐见楼观青馍糊。", 
            "擘崖控弦泻哀湍，春秋云露芝田腴。", 
            "我亦人间山泽臞，偶陪夔龙宾唐虞。", 
            "有时一醉黄公垆，振风三日撼不苏。", 
            "折花不得渡弱水，浑手始识仙凡殊。", 
            "玉堂学士危与吴，遗我兹山之画图。", 
            "寻窗数户久叹息，无因置我双樗蒲。", 
            "独行幽人不受呼，扫叶青涧听啼乌。", 
            "日暮萝径相萦纡，萦纡萦纡向何处？", 
            "明朝为借麻姑鹏，我亦骑之天上去。"
        ], 
        "title": "题先天观图", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "谁能买山种万竹，残年请老住巴蜀。", 
            "结亭更在竹中间，四面云溪写山麓。", 
            "风敲最觉夜眠清，雨洗胜延秋望绿。", 
            "日吟不限三千字，日饮定须过百斛。", 
            "陇西仙翁持斧客，散马凉城行新菊。", 
            "为言令弟隐沧江，如此风流天下独。", 
            "乃家正在蚕茨野，束束琅玕绕茅屋。", 
            "方知白眼待时人，箕踞科头自为俗。", 
            "是邦子云剧博雅，闭门草玄食汉禄。", 
            "多缘未识此君心，往事微瑕伤白玉。", 
            "使君自是廊庙具，方驾前修讵为辱。", 
            "平生抱负劲直节，日暮天寒照空谷。", 
            "始我瞻望望不及，终我叹嗟嗟不足。", 
            "乞官傥或从西游，向子亭边祝黄鹄。"
        ], 
        "title": "万竹亭", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": null, 
        "text": [
            "拜命辞中阙，鸣箫下南郡。", 
            "天晴木叶空，江暖梅香近。", 
            "解铎风成阵，开堂月生晕。", 
            "欲酹扶胥碑，移船定相问。"
        ], 
        "title": "赠别朱生为南海医教，得问字", 
        "type": "古风", 
        "yun": "问"
    }, 
    {
        "author": "范梈", 
        "era": "元", 
        "subtype": null, 
        "text": [
            "临分强颜作笑言，上马恸哭投烟村。", 
            "十年总仗旧交力，万里独怀明主恩。", 
            "南极下头星象少，东风近便柳梅繁。", 
            "时人祗怪丹砂令，曾以虚名细讨论。"
        ], 
        "title": "九月十九日京东门与董右军诸公别至通州还寄在京朋游（一作旧）", 
        "type": "古风", 
        "yun": "元"
    }, 
    {
        "author": "范梈", 
        "era": "元", 
        "subtype": null, 
        "text": [
            "早发端赵村，莫投乐会县。", 
            "县阻道路长，但见水葱茜。", 
            "轻风掠溪麋，好月触石面。", 
            "前行日已分，后从气犹昡。", 
            "役者向我言，前年土豪变。", 
            "黄旗伐画鼓，樵屋拟牙殿。", 
            "居民绝烟爨，搬并入淮甸。", 
            "却又遭劫杀，流动靡安奠。", 
            "群夷尽蜂起，尽用血洗箭。", 
            "公然肆浡暴，请与官军战。", 
            "官军幸努力，摧落得深便。", 
            "虽获覆其巢，奸愚不胜谴。", 
            "于今郊原间，芳草白骨遍。", 
            "我行适夜分，听此毛发旋。", 
            "前冈明炬火，叫应欣蹂践。", 
            "官吏候我来，始与人相见。", 
            "沿河岛沚深，问路山田转。", 
            "啾啾乌鸟鸣，靡靡鞍马倦。", 
            "一从违京国，几度梦霜霰。", 
            "何所非异乡，开怀谢身健。"
        ], 
        "title": "乐会县", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "栖迟徙倚赋登楼，休想情怀似去秋。", 
            "著意不来看鬓脚，岂知何事在心头。", 
            "莫惊歌凤狂犹在，见说屠龙老更羞。", 
            "谁料一双痴醉眼，战尘西北望神州。"
        ], 
        "title": "近因北事和林亲故离绝途次云中先寄燕南一二知己", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "鼠偷狗窃敢炰炰，争信貔貅已缔交。", 
            "将叠连珠调鹊角，拟追逐日试蒲梢。", 
            "序移玉律阴风急，气应金商太白高。", 
            "惜别折冲尊俎地，莫容南牧越临洮。"
        ], 
        "title": "寄西平", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "睡鸭香消宝篆残，萧萧松竹雨声寒。", 
            "水当流去雁将尽，花未放来春已阑。", 
            "斜日多情送归鸟，碧云无迹问飞鸾。", 
            "不应凤女祠前月，只许吹箫独自看。"
        ], 
        "title": "春寒代人有寄", 
        "type": "律诗", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "年年芳草怨王孙，日日幽人独倚门。", 
            "踪迹飘零又寒食，别离滋味奈黄昏。", 
            "一楼风雨欺归梦，万里云山动客魂。", 
            "欲写相思寄双鲤，乱离春水雪消浑。"
        ], 
        "title": "春日和林寄赵虎岩吕龙山", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "满眼春风捲暮阴，五噫歌罢更沈吟。", 
            "十年万事没孤鸟，百念一时生寸心。", 
            "芳草不随莺燕老，好山依旧水云深。", 
            "遥怜野鹤高飞去，夜夜投栖何处林。"
        ], 
        "title": "春日寄怀魏隐君邦彦", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "江山不尽古今情，空写相思遍凤城。", 
            "满眼氛埃昏落日，一天寒色淡长庚。", 
            "吟魂岂为閒情断，别梦徒因往事惊。", 
            "早晚重来风雨夜，细倾肝胆话平生。"
        ], 
        "title": "登叠巘楼寄本庵粹中", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "游子不来春草碧，忽闻啼鸟怨残红。", 
            "河声忽与回青断，山色还随落日融。", 
            "华屋烟霞箫管歇，凤楼城士酒杯空。", 
            "多应云鹤相将去，又在蓬邱弟几宫。"
        ], 
        "title": "寄岩翁", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "岂当容易慕陶潜，莫枉明时振废淹。", 
            "薄宦怀情虽自减，竦人声价为谁添。", 
            "雷霆威重休轻许，雨露恩饶可共沾。", 
            "纵是世无颜叔子，更宜学避鲁人嫌。"
        ], 
        "title": "寄李徵君", 
        "type": "律诗", 
        "yun": "盐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "总道绸缪思好在，断无人迹继芳踪。", 
            "情亲便合称三凤，友爱何妨号二龙。", 
            "莫为鬓丝抽思绪，不将学海淬辞锋。", 
            "绿波烟草滦阳渡，独倚危楼到下舂。"
        ], 
        "title": "寄国范昌龄", 
        "type": "律诗", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "别后相思拨未平，登高西望转关情。", 
            "林边残日没归鸟，天际断云飘晚晴。", 
            "久把功名为外物，拟将诗酒畅平生。", 
            "自从身世相忘后，万事人閒一唾轻。"
        ], 
        "title": "寄尹仲明兼简卢进之", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "竦诮驰声牧九州，覈玄心事傲王侯。", 
            "风情张日排巢父，霜气横秋拉许由。", 
            "腾笑务光何足比，献嘲涓子不能俦。", 
            "北山逋客幽栖地，可是英灵许再游。"
        ], 
        "title": "寄李道隐之和", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "投老尝期谢草莱，有人怀抱待君开。", 
            "叩玄要给谈人口，虚白原宜养圣胎。", 
            "凤尾诺虽徵不起，鹤头书合召将来。", 
            "莫惊此会知何处，认取黄金是旧台。"
        ], 
        "title": "寄隐者", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "判花歌鼓殷晴雷，露叶霜枝漾酒杯。", 
            "金水净穿深巷陌，玉泉浮动远楼台。", 
            "可堪白鹤将秋去，又著青云入梦来。", 
            "原上脊令何处所，不听游子咏南陔。"
        ], 
        "title": "壬子秋日客舍纪事因寄家兄", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "堆积离愁无奈何，年来俗态可堪嗟。", 
            "人情个个薄如纸，世事纷纷乱似麻。", 
            "燕子不来书谩草，雁行飞尽眼昏花。", 
            "而今试问风篷迹，海角天涯到处家。"
        ], 
        "title": "责友人久不寄书", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "放情丘壑谢嚣氛，逸气翛然自不群。", 
            "捷径岂容留隐士，驾鸿方可是徵君。", 
            "独轮车辗岩边月，十角牛耕陇上云。", 
            "曾约华山分一半，如何犹不许同分。"
        ], 
        "title": "赠卢隐君", 
        "type": "律诗", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "一自琳宫见锦囊，几回先爇玉蕤香。", 
            "醉乡更比乾坤大，仙境元饶日月长。", 
            "五柳先生陶靖节，四明狂客贺知章。", 
            "无为未必无遗恨，不列三千弟子行。"
        ], 
        "title": "赠酒乡道隐李君之和", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "洞箫吹断柳花风，恨别苍苔满径踪。", 
            "幽梦已凭春领略，凝愁唯藉酒弥缝。", 
            "千山落叶沈残角，万壑归云入暮钟。", 
            "近说鬓毛浑白尽，可堪空忆旧音容。"
        ], 
        "title": "春晚怀吕龙山", 
        "type": "律诗", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "妙龄特达冠群英，家世灯传白与清。", 
            "气压西山正开爽，学尊东鲁独精诚。", 
            "棠阴政简琴心古，瓜孰归来句眼明。", 
            "他日宴堂香一瓣，潜通玉烛两忘情。"
        ], 
        "title": "呈鹏南学士", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "道直如弦气吐虹，几人臭味与君同。", 
            "西湖处士林和靖，东里先生吕本中。", 
            "举世是皆惊炙毂，有人应更惮乘骢。", 
            "阿谁狂直今如此，不是痴仙即醉翁。"
        ], 
        "title": "复次赵虎岩元韵", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "西风望断碧云深，万里关河入俯临。", 
            "客思暗随愁共远，髯冰疑是老相侵。", 
            "霜鸿傍月传佳信，寒雪漫天拥衲吟。", 
            "十载因循归未得，飘零踪迹到如今。"
        ], 
        "title": "和光祖诗韵一首", 
        "type": "律诗", 
        "yun": "侵"
    }, 
    {
        "author": "林彦华", 
        "era": "元", 
        "subtype": null, 
        "text": [
            "白蛇夜断飞赤龙，长驱疾足平关中。", 
            "鸿门玉碎亚父死，彭城霸气随飘风。", 
            "沐猴御尊真成戏，调服群驽弃天骥。", 
            "一骓岂解踏九州，事去空歌时不利。", 
            "宋公不复登此丘，吊古有客悲黄楼。"
        ], 
        "title": "戏马台", 
        "type": "古风", 
        "yun": null
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "西风危栈逼青云，稍下临江细路分。", 
            "问县尚须穷日到，棹歌无计得留君。"
        ], 
        "title": "将如靖安徐文学自新拿舟来候良有古意以诗留别", 
        "type": "绝句", 
        "yun": "文"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "槟榔池上芭蕉雨，更种垂杨十六株。", 
            "中有玉堂萧散吏，检书正对《辋川图》。"
        ], 
        "title": "县下凿池种树成聚晨起视水深五寸而草树承夜雨后苍翠郁然可爱戏题厅柱", 
        "type": "绝句", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "甚忆清河元侍讲，送行犹有玉堂诗。", 
            "只今夜夜陇头月，照见征人有所思。"
        ], 
        "title": "怀京城诸公书崖州驿四首 其一", 
        "type": "绝句", 
        "yun": "支"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "复忆济南张吏部，作诗文气压诸公。", 
            "佳儿亦是门生辈，尚想他年似若翁。"
        ], 
        "title": "怀京城诸公书崖州驿四首 其二", 
        "type": "绝句", 
        "yun": "东"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "绣衣御史果能文，蜀道新来有李君。", 
            "记得京城黄菊烂，为余来觅董将军。"
        ], 
        "title": "怀京城诸公书崖州驿四首 其三", 
        "type": "绝句", 
        "yun": "文"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "妙为文字吾雄甲，精切于今孰与俦。", 
            "说著奉常虞博士，恨渠犹不见崖州。"
        ], 
        "title": "怀京城诸公书崖州驿四首 其四", 
        "type": "绝句", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "曾随仙仗集灵台，流落于今岂不材。", 
            "但比麻姑休狡狯，两行持节过蓬莱。"
        ], 
        "title": "至海口", 
        "type": "绝句", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "不见居人只见村，离家茅屋又黄昏。", 
            "面前沧海来无际，闻说占城对县门。"
        ], 
        "title": "至乌石邸舍二首 其一", 
        "type": "绝句", 
        "yun": "元"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "苦竹丛西石色乌，来时依旧驿亭孤。", 
            "自从历遍崖州路，不敢弯弓射鹧鸪。"
        ], 
        "title": "至乌石邸舍二首 其二", 
        "type": "绝句", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "盲风怪雨一时清，又阻扁舟两日程。", 
            "天意似将留客住，明朝浮海看清明。"
        ], 
        "title": "二月二十四日自琼州出白沙驿阻风二日不得渡海是日有幕客送寒衣却出赋诗", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "前日题诗自侯官，计程今日到云端。", 
            "家人定得平安字，最念痴儿不解看。"
        ], 
        "title": "福州杂诗三首 其一", 
        "type": "绝句", 
        "yun": "寒"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "海隅霜熟蛎房肥，狮子桥东望翠微。", 
            "安得建阳一斗酒，少随甘旨到柴扉。"
        ], 
        "title": "福州杂诗三首 其二", 
        "type": "绝句", 
        "yun": "微"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "虎豹几曾惊石鼓，鱼龙独解隐金沙。", 
            "遮藏翠荔馀千刹，掩映朱霞倚万家。"
        ], 
        "title": "福州杂诗三首 其三", 
        "type": "绝句", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "乍喜连山瘴雾收，黛眉更自锁乡愁。", 
            "自从行李违沧海，九日初逢第二州。"
        ], 
        "title": "郁林次韵寄怀王天辅知事", 
        "type": "绝句", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "閒门付与东风扫，独客残春思远道。", 
            "日午不见蝴蝶飞，细看儿童弄芳草。"
        ], 
        "title": "赵佥宪旧居", 
        "type": "绝句", 
        "yun": "皓"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "行厨晚食坐萧条，欲买锵鱼待早潮。", 
            "鼓绝山城门未掩，梦和疏雨度西桥。"
        ], 
        "title": "西轩即事", 
        "type": "绝句", 
        "yun": "萧"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "故人不见意何如，流水孤村处士庐。", 
            "犹记去年霜橘熟，分甘曾得寄来书。"
        ], 
        "title": "斋居即事用敖徵君韵二首 其一", 
        "type": "绝句", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "桑溪竹圃路团团，门巷都非少日看。", 
            "送客棹船频借问，向来江面是阑干。"
        ], 
        "title": "斋居即事用敖徵君韵二首 其二", 
        "type": "绝句", 
        "yun": "寒"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "西风袅袅拂弓旌，千里来看晓角声。", 
            "纵复凄凉归未忍，炎州此外更无城。"
        ], 
        "title": "闻角", 
        "type": "绝句", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "马颊河阳近北辰，去来犹尔恨通津。", 
            "陌头总是春风树，自笑杨花只恋人。"
        ], 
        "title": "春日次韵友生绝句二首 其一", 
        "type": "绝句", 
        "yun": "真"
    }, 
    {
        "author": "范梈", 
        "era": "元", 
        "subtype": "七言绝句", 
        "text": [
            "旅食京华日欲晡，家园迢递隔天隅。", 
            "妻孥预识羁怀苦，解事新来一字无。"
        ], 
        "title": "春日次韵友生绝句二首 其二", 
        "type": "绝句", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "白藕花边香已秋，西郊风物野亭幽。", 
            "未须短杖扶持病，且遣孤尊断送愁。", 
            "紫气近连飞凤阙，青山遥隔钓鱼舟。", 
            "胜游纵在招要外，犹解因诗颂醉侯。"
        ], 
        "title": "追和卢修撰张平章园亭观花饮", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "潇洒中书旧省郎，排云曾揽舜衣裳。", 
            "一麾况复守名郡，万事不如归故乡。", 
            "马首渐违燕阙雨，雁声欲度晋城霜。", 
            "汉廷择相皆良吏，早奉潘舆谒建章。"
        ], 
        "title": "送白无咎太守之郡", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "翰林小暇出西城，京国馀秋晚更明。", 
            "鸥度折矶心已熟，马逢危石眼偏生。", 
            "疾风稍定楼台色，微照犹含鼓角声。", 
            "会合何因得惆怅，潜夫祇愧未潜名。"
        ], 
        "title": "奉同陈应奉访友人不遇", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "古蓟城边白露零，秋声不任旅人听。", 
            "差差乳燕朝辞舍，呖呖高鸿暮过庭。", 
            "以病酬閒翻自恶，将愁抵醉祇难醒。", 
            "何人解拟匡庐赋，千仞冈头瀑泻瓴。"
        ], 
        "title": "秋日集咏奉和潘李二使君浦编修诸公十首 其一", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "将身跳出市间壶，美贾由来不用沽。", 
            "大地骑鹏须共化，中宵上鸐倩谁扶？", 
            "庶几未老投簪去，尚可长生折简呼。", 
            "此辈终非尘土物，明朝种橘学诸苏。"
        ], 
        "title": "秋日集咏奉和潘李二使君浦编修诸公十首 其二", 
        "type": "律诗", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "生也无涯死有涯，抛书几拟问南华。", 
            "要知立志非多事，但使成言自一家。", 
            "寒树接天霜映鹘，湿芜满地雨生蛙。", 
            "相过傥遂携尊酒，检按墙东野菊花。"
        ], 
        "title": "秋日集咏奉和潘李二使君浦编修诸公十首 其三", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "迥无江左管夷吾，谁复能称晋宋书。", 
            "运本关天聊尔耳，力能盖世复奚欤。", 
            "百年草草云龙地，四海悠悠法象庐。", 
            "曾向钟山酹芳草，至今心死及菑畬。"
        ], 
        "title": "秋日集咏奉和潘李二使君浦编修诸公十首 其四", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "流落移家白帝都，低头愧尽马相如。", 
            "题桥一字终何益，卖赋千金竟或无。", 
            "风月长留前辈咏，尘沙满载古人书。", 
            "此身泛寄空江上，已异当时旧鬓须。"
        ], 
        "title": "秋日集咏奉和潘李二使君浦编修诸公十首 其五", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "浮世有由虚尺寸，明时无伎答涓埃。", 
            "偶随青琐须高步，欲缀丹书甚寡才。", 
            "断壁云过溪笛逝，虚林雨映寺钟来。", 
            "几年闲却持螯手？强为清秋送酒杯。"
        ], 
        "title": "秋日集咏奉和潘李二使君浦编修诸公十首 其六", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "潘公墙角树连庭，曾是笙簧昼夜听。", 
            "门巷祇今埋粪壤，轮蹄自昔走雷霆。", 
            "长因午睡思茶灶，却为朝吟款竹扃。", 
            "若续济南名士录，莫令憔悴鹊湖亭。"
        ], 
        "title": "秋日集咏奉和潘李二使君浦编修诸公十首 其七", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "李侯高朗若空晴，议论诗书满腹撑。", 
            "期接仙舟应少便，偶分宫砚亦多情。", 
            "蛮荒异俗中年历，河汉频秋向夕倾。", 
            "此去暂烦南郡守，旗旄勿用野人惊。"
        ], 
        "title": "秋日集咏奉和潘李二使君浦编修诸公十首 其八", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "浦君高价本璠玙，多幸蒹葭得所于。", 
            "学道初轻千里骥，收功直到九州鱼。", 
            "诗探饭颗尤难测，赋拟兰陵定不虚。", 
            "月月西垣更夜直，还应共我惜居诸。"
        ], 
        "title": "秋日集咏奉和潘李二使君浦编修诸公十首 其九", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "秋入江山锦绣开，白云红叶尽诗才。", 
            "句成底用三年得，槎在应须八月回。", 
            "自是每为浮客累，非关不受故人催。", 
            "凭将寄语词林老，风雨重阳又近来。"
        ], 
        "title": "秋日集咏奉和潘李二使君浦编修诸公十首 其十", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "天边此夜逢冬至，江表频年望客还。", 
            "谬戴词林深雨露，却怜棣萼远河山。", 
            "周流本已违长策，趋走那堪益厚颜？", 
            "何日求田归计定？一尊松下咏间关。"
        ], 
        "title": "夜坐，有怀舍弟在江右，别来凡阅九冬至矣", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "知君久住玉真坛，日与飞仙弄紫环。", 
            "从此便令行地缩，逢谁不说上天难。", 
            "鹤边红日浮觞送，马首青山抱檄看。", 
            "相好何因不相别，寄诗应到暮云端。"
        ], 
        "title": "寄别倪大同", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "松滋暂泊蓟门船，复指番阳路几千。", 
            "茉莉香深和酒露，桄榔叶暗煮盐烟。", 
            "齐人旧算无遗策，汉史新藏有剩钱。", 
            "莫为遐荒心力怠，珠崖更在海南边。"
        ], 
        "title": "将赴雷阳送罗提举之任广东", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "绣衣行部直南州，幕府英名早岁收。", 
            "如此一台兼二妙，令人万里破千愁。", 
            "桄榔叶暗潮声暮，薜荔花悬岳影秋。", 
            "此去三湘宁久住，近天须应玺书求。"
        ], 
        "title": "寄友人", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "海康城下白云飞，南部观风使者归。", 
            "督郡须持直指斧，历阶尚挂老莱衣。", 
            "高堂见月思丹檄，远路逢春忆翠微。", 
            "赖有胜流词翰在，定随华榜照林扉。"
        ], 
        "title": "题燕山佥事彩绣堂", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "上方钟鼓昼依稀，出定诸僧绾法衣。", 
            "迎客犹能下殿走，访人更有待寻归。", 
            "秃鹙近水行仍啄，危燕当梁乳更飞。", 
            "自古旅怀烦慰藉，并游万事莫相违。"
        ], 
        "title": "休日出郊三首 其一", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "丞相祠西椰子园，新开湖馆见遥村。", 
            "风含碎羽珊珊过，浪涌长干剡剡翻。", 
            "止息幸然无鹤爵，去来应或有鹏鹍。", 
            "江边柳树晴相倚，祇为行人作断魂。"
        ], 
        "title": "休日出郊三首 其二", 
        "type": "律诗", 
        "yun": "元"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "歇马高林烟雾开，感今怀古独登台。", 
            "迁臣逐客皆前辈，幕长郎官尽上才。", 
            "放浪已闻穷九域，飞腾终合近三台。", 
            "谢公自有青云屐，且与从容步紫苔。"
        ], 
        "title": "休日出郊", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "九华山下女萝丛，使者旌旗发粤中。", 
            "昔至本膺丹诏重，今归惟颂白头公。", 
            "百年自喜行藏定，千里何当语笑同？", 
            "门口侍船应有待，大江西即大江东。"
        ], 
        "title": "赠余使君致仕还江东", 
        "type": "律诗", 
        "yun": "东"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "龙节迢迢去不归，汉家将军建国威。", 
            "当时曾见楼橹集，异代空闻尘土飞。", 
            "风压春潮吞乱屿，岸分古木转斜晖。", 
            "旁人犹解祠神女，何故功臣庙貌稀？"
        ], 
        "title": "楚楼镇志曰：汉大将焚船处也，今为文昌县。怀古，奉简邑文学", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "今辰春节喜新晴，况是山堂此日成。", 
            "畦菜拨余传叶美，径桃留在着花明。", 
            "云开葛井蛟龙动，雪尽萧岩鹳鹤鸣。", 
            "失喜浪传京邑信，未闻邻舍识高情。"
        ], 
        "title": "立春日", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "吴汉仙翁丹井西，君家高阁俯清溪。", 
            "泠泠修竹莺时到，井井空烟鹳昼啼。", 
            "解带欲围苍雪远，敲门待看绿阴齐。", 
            "何当试答登临愿？系马宅前杨柳枝。"
        ], 
        "title": "寄题何处士竹阁", 
        "type": "律诗", 
        "yun": null
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "乍来倏去峰前雨，半落未开沙际花。", 
            "春远客怀淹燕雀，年荒民命假鱼虾。", 
            "徒闻黄霸能为郡，岂识张骞苦泛槎。", 
            "早谓仙人无世虑，山深往往饭胡麻。"
        ], 
        "title": "屈原庙前观雨，雨止，渡口观鱼", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "仙官持节下青冥，海渎严祠卫百灵。", 
            "行为治平循禹服，礼从禋祀想虞廷。", 
            "东风到处随神雨，南极归来奏寿星。", 
            "致福要当宣室问，鹤书先报白云扃。"
        ], 
        "title": "送毛炼师奉祠礼成还京", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "征夫鱼贯涉秋唇，树底照见石磷磷。", 
            "攀缘惟有千古意，摇落独如三月春。", 
            "天清过涧猿饮子，日宴噪林鸡警人。", 
            "七曲棹歌谁按得？他年重问墋头津。"
        ], 
        "title": "鼋潭墋", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "旧识先生隐者流，偶因图画想沧洲。", 
            "断云满路碧窗晚，明月何年青嶂秋。", 
            "世故风尘双短屐，生涯天地一扁舟。", 
            "何由白石空矶畔，招得人间万户侯。"
        ], 
        "title": "题黄隐君秋江钓月图", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "相期把酒对秋晖，忽报中丞旅榇归。", 
            "遂逐城东朝骑发，遥怜江口夕鸿飞。", 
            "陶潜宅隐波吞石，谢傅山寒雨打扉。", 
            "人事虽殊风物在，笑谈岂可眼中稀？"
        ], 
        "title": "郭茂才要饮舍下，忽报董中丞灵柩自上都至，出城迎之，遂负此约，戏题奉谢", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "要使唐虞化远覃，玉门关下屈征骖。", 
            "多忧总为民心苦，有喜惟闻郡姓甘。", 
            "日晚边沙黄浼浼，天晴陇树碧毵毵。", 
            "国风不系秦州外，自此西人识召南。"
        ], 
        "title": "寄上甘肃吴右丞三首 其一", 
        "type": "律诗", 
        "yun": "覃"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "历数先朝辅弼贤，如公孰可语同年？", 
            "二童一马临荒镇，百感千忧倚上天。", 
            "深厚已闻鸾诏趣，平安不用雁书传。", 
            "别来濯濯春城柳，谁信秋风慰目前？"
        ], 
        "title": "寄上甘肃吴右丞三首 其二", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "塞上孤鹰白雪毛，塞门风物静萧骚。", 
            "黄河西去从天下，泰华东来拔地高。", 
            "枸杞莫将如薏苡，醍醐足饮胜蒲萄。", 
            "遥瞻圭衮还朝日，正属江湖心绪劳。"
        ], 
        "title": "寄上甘肃吴右丞", 
        "type": "律诗", 
        "yun": "豪"
    }, 
    {
        "author": "林宗山", 
        "era": "元", 
        "subtype": "五言律诗", 
        "text": [
            "直气神如在，常为此地灵。", 
            "拓开千仞峻，巍镇一峰青。", 
            "剑戟依瑶砌，龙蛇蛰翠屏。", 
            "愆阳或时作，凭仗起雷霆。"
        ], 
        "title": "东山庙新兴", 
        "type": "律诗", 
        "yun": "青"
    }, 
    {
        "author": "林宏", 
        "era": "元", 
        "subtype": "七言绝句", 
        "text": [
            "青山横陈水萦浦，饥鸿高超渔设罟。", 
            "中有幽人坐环堵，晚风吹断芦花舞。"
        ], 
        "title": "题水村图", 
        "type": "绝句", 
        "yun": "麌"
    }, 
    {
        "author": "林世济", 
        "era": "元", 
        "subtype": null, 
        "text": [
            "噬牙不可摩，颔鳞不可婴。", 
            "所以明哲士，婉娈逃其生。", 
            "埳蛙既聒聒，陵苕亦荣荣。", 
            "怀哉一壶酒，南山最高层。"
        ], 
        "title": "漫兴一首奉怀草玄先生", 
        "type": "古风", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "剖判初分，一变潜龙，混开二仪。", 
            "见日精月髓，凝铅结汞，阴阳返复，虎跃龙飞。", 
            "否泰相交，屯蒙复卦，易象还亢出坎离。", 
            "纯精粹，焕童蒙奕羽，璺化瑆微。", 
            "大哉至道真奇。", 
            "又谁肯将心复旧闾。", 
            "镇地鳌、托出苍穹巨，际嵋山横秀，孤月澄辉。", 
            "海净天空，飞尘不到，爽气神清绝妙机。", 
            "通真路，换凡躯绰约，顺风而归。"
        ], 
        "title": "沁园春", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "道要仙机，顿悟方知，物物尽捐。", 
            "见本来一性，冲开昊境，朗如秋月，清似寒泉。", 
            "湛湛澄澄，纤尘不染，出入龙乡紫府天。", 
            "归元处，应无极太始，浩劫之先。", 
            "混元一气绵绵。", 
            "任暑往寒来无变迁。", 
            "似太虚、微密无瑕疵，任三灾劫坏，依旧安然。", 
            "是故空中，无生灭自，亘古常存不记年。", 
            "真常道，是玄元圣祖，万代留传。"
        ], 
        "title": "沁园春", 
        "type": "词", 
        "yun": "先"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "秀色氤氲，郁郁缭空廓。", 
            "光飞烁。", 
            "梦适吞珠，一点胎星落。", 
            "谪降人间，愧恨当初错。", 
            "情消索。", 
            "诱引门生，共赴青都约。"
        ], 
        "title": "点绛唇", 
        "type": "词", 
        "yun": "药"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "背剑携筇，蹑径穿云过。", 
            "青苔破。", 
            "岚嶂松边，拂石临溪坐。", 
            "酒饮单卮，一弄清音和。", 
            "无不可。", 
            "孰与朋俦，明月清风我。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "休恁苦争儸。", 
            "人生得几何。", 
            "奈百年、有似南柯。", 
            "富贵功名俱遂意，难免死生磨。", 
            "也啰。", 
            "随分养天和。", 
            "阳生满鼎多。", 
            "内烹煎、凝结灵波。", 
            "炼就金丹光透体，混一气，贯娑婆。", 
            "也啰。"
        ], 
        "title": "唐多令", 
        "type": "词", 
        "yun": "歌"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "真铅汞，坎和离。", 
            "两般颠倒自相宜。", 
            "炼金丹，耀日辉。", 
            "通玄妙，得幽微。", 
            "姹婴常把虎龙骑。", 
            "上仙都，合圣机。"
        ], 
        "title": "捣练子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "说金翁，论黄婆。", 
            "自然匹配炼冲和。", 
            "铸红砂，满鼎多。", 
            "神光显，照天河。", 
            "胎光一点出洪波。", 
            "现三清，上大罗。"
        ], 
        "title": "捣练子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "访道与参师。", 
            "设誓投词。", 
            "慎终如始谨修持。", 
            "退己进人常忍辱，诸事宽慈。", 
            "该破上仙机。", 
            "守正无疑。", 
            "持行元始玉清微。", 
            "慧日当空凭谁照，星眼芝眉。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "羽倪澄秀。午夜能令回春昼。", 
            "奕御中天。绝妙清奇玄又玄。", 
            "精瑛微密。散景瑶花横空碧。", 
            "日照琅玕。风息犹闻佩玉寒。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "丹田固蒂。旋引灵泉频溉济。", 
            "渐长黄芽。风撼孤根一径斜。", 
            "美金花发。艳放清香初破甲。", 
            "煎插银瓶。兼炷龙涎献上清。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "无荣无辱。内守真元常自足。", 
            "外应无居。上下周流出六虚。", 
            "昆岗玄玉。擅假阳光盈满国。", 
            "混一凝珠。宝洁灵华五彩舒。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "灵源虚静。物换流阳如宝镜。", 
            "满目清光。寂寞无为用在常。", 
            "本乎一性。返照真空终复始。", 
            "性命俱全。炼就阳神得自然。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "瞽之善听。一气清聪通惠性。", 
            "聋者能惺。两点精神入宝瓶。", 
            "返邪归正。有似高空悬玉镜。", 
            "鉴照分明。始信金丹一日成。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "寂虚湛湛。道大圆明如宝鉴。", 
            "清夜霜天。物洁星稀海桂圆。", 
            "幽栖静悄。独坐陵溪风浩渺。", 
            "水碧澄烟。心适清聪物外仙。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "除贪绝爱。性静心清明宝界。", 
            "宝界华阳。换质琅然雪隐霜。", 
            "虚白晃耀。轩外澄神凭自照。", 
            "照破昏衢。显出圆通五彩珠。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "真清真静。静里清清完性命。", 
            "命蒂含神。神奕竽都紫府春。", 
            "春光皓皓。皓旷明阳盈古道。", 
            "道太升玄。玄远无隅天外天。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "清虚妙理。湛湛圆明融彻底。", 
            "海净天空。空里明知有圣功。", 
            "心珠涌跃。焰迸流霞光睒烁。", 
            "凤炽金乌。飞过新罗上玉都。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "颐生就死。死里逃生终复始。", 
            "弃假求真。真性明知身外身。", 
            "无中生有。有里还无难启口。", 
            "默守神功。功满朝无上碧空。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "灵元恢鄂。满目风光虚倚托。", 
            "落落无涯。飘入瑶宫散宝华。", 
            "通玄慧口。面启南轩观北斗。", 
            "宝洁凝然。一粒明珠滚上天。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "凝空寂湛。眩集神风明自鉴。", 
            "洞达遥天。一性寥寥点桂圆。", 
            "地入净悄。湛静冷波风浩渺。", 
            "宝炷轻烟。烟彻丹霄降瑞仙。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "林月香", 
        "era": "元", 
        "subtype": null, 
        "text": [
            "楚人一缕垂亡命，尽向秦庭哭得回。", 
            "六国既亡秦一统，如何却道帝秦非。", 
            "那知老子痴顽福，曾见官家历五朝。", 
            "可怜几幅通神画，只入桓玄夹袋中。"
        ], 
        "title": "句", 
        "type": "句", 
        "yun": null
    }, 
    {
        "author": "林以辨", 
        "era": "元", 
        "subtype": "七言律诗", 
        "text": [
            "偶过浮丘月满山，一樽相对夜漫漫。", 
            "门临大海风涛壮，家有小天星斗寒。", 
            "玉蛤吠田秧正绿，江豚吹浪荔初丹。", 
            "悬知别后相思意，著就玄言幸寄看。"
        ], 
        "title": "过浮山赠陈克甫", 
        "type": "律诗", 
        "yun": "寒"
    }, 
    {
        "author": "东南仲", 
        "era": "元", 
        "subtype": "七言绝句", 
        "text": [
            "空林有影连山远，流水无声带雁寒。", 
            "自是渔樵真乐处，不知图屋与谁看。"
        ], 
        "title": "题水村图", 
        "type": "绝句", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "旷劫茫茫困路尘，回头便是故园春。", 
            "而今既遇松轩老，究取元来不死人。"
        ], 
        "title": "付从究", 
        "type": "绝句", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "冲霄酷爱玉泉诗，愧我年来无好辞。", 
            "录寄新诗三十首，莫教俗子等闲知。"
        ], 
        "title": "录寄新诗呈冲霄", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙冈居士本知音，参透渊明得趣心。", 
            "暂借桐君休吝惜，玉泉习气未忘琴。"
        ], 
        "title": "借琴", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "牧犊曾叹雉朝飞，七十无妻是以悲。", 
            "何事龙冈爱弹此，欲学白傅觅杨枝。"
        ], 
        "title": "戏景贤", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "遏住行云不敢飞，一声还噎一声悲。", 
            "蛮儿深惬龙冈意，唱得香山杨柳枝。"
        ], 
        "title": "再用前韵二首 其一", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "妙舞盘中尘不飞，采莲一曲绕梁悲。", 
            "慕素鲁蛮独当两，贯珠歌韵柳腰枝。"
        ], 
        "title": "再用前韵二首 其二", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "居士闲弹止息时，胸中郁结了无遗。", 
            "乐天若得嵇生意，未肯独吟秋思诗。"
        ], 
        "title": "弹广陵散", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "行雨行云一夜飞，襄王从此莫含悲。", 
            "蛮儿侍寝龙岗老，恰似柔稊生柳枝。"
        ], 
        "title": "复用前韵戏呈龙冈居士兼善长诗友二首 其二", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "休嗔久假不云归，长笑还书是一痴。", 
            "居士亲行万里地，政须百注杜陵诗。"
        ], 
        "title": "戏刘润之", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "从来重士还相重，到底轻人却自轻。", 
            "醴废翻然便归去，至今高尚穆先生。"
        ], 
        "title": "刘润之馆于忘忧门下作述怀诗有弟子二三同会食谁曾开口问先生之句余感而和之", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "学士既归夫子道，吾儒宜识仲尼心。", 
            "当年删出诗三百，时复弦歌不废琴。"
        ], 
        "title": "刘润之作诗有厌琴之句因和之", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "历代兴亡数张纸，千年胜负一盘棋。", 
            "因而识破人间梦，始信空门一著奇。"
        ], 
        "title": "示忘忧", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "知公已得夜明符，任运腾腾无所拘。", 
            "见说金城多长者，有人青眼待君无。"
        ], 
        "title": "和金城宝宫旭公禅师三绝 其一", 
        "type": "绝句", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "南北东西总一家，才生拟议便生瑕。", 
            "人人错认髯居士，只有禅师不眼华。"
        ], 
        "title": "和金城宝宫旭公禅师三绝 其二", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "旭老今年锥也无，粪堆却得旧明珠。", 
            "穹庐半夜无灯烛，请尽平安一纸书。"
        ], 
        "title": "和金城宝宫旭公禅师三绝 其三", 
        "type": "绝句", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "闻君久得煎茶赋，故我先吟投李诗。", 
            "为报君侯休吝惜，照人琼玖算多时。"
        ], 
        "title": "从国才索闲闲煎茶赋", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "金城人士本多奇，何事庠宫久蔑资。", 
            "周急无轻五秉粟，伤时因寄一篇诗。"
        ], 
        "title": "寄金城士大夫", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "孙枝出入万松中，便好移来植宝宫。", 
            "覆荫人天正今日，不妨鼓动劫前风。"
        ], 
        "title": "请旭公禅师住应州宝宫寺疏", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "晋祠山水冠人间，好请希公向此闲。", 
            "饭了蒙头三觉睡，逢人休说赵州关。"
        ], 
        "title": "请希庵主住晋祠奉圣寺开堂疏", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "金城元有翠微山，宝刹禅林积岁闲。", 
            "笑请学公来领略，一瓶游戏白云间。"
        ], 
        "title": "请学庵主住翠微山宝林寺开堂出世疏", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "闻道霖师退寿宁，秀公难弟亦难兄。", 
            "新诗远寄石州去，贬起眉毛便好行。"
        ], 
        "title": "请石州海秀首座住文水寿宁寺（寿宁寺　原作「寿永寺」，渐西本同。案诗中言「寿宁」，故「寿永」应为「寿宁」之误，据改）疏", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "精蓝道观已重新，独有庠宫尚垝垣。", 
            "试问中州士君子，谁人不出仲尼门。"
        ], 
        "title": "重修宣圣庙疏", 
        "type": "绝句", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "昔日山中养圣胎，峪中松桧手亲栽。", 
            "院荒松老无龙象，便请东林更一来。"
        ], 
        "title": "德兴府𡺁峪云岩寺请东林老人住持疏", 
        "type": "绝句", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "凛凛风神白玉山，罢游鹰犬逞金鞍。", 
            "瑶琴高挂么弦绝，羲易频翻断简残。", 
            "息念如僧还有发，忘形见客似无官。", 
            "伽陀诵罢炉薰冷，一钵疏羹当晓餐。"
        ], 
        "title": "再用韵赠抟霄", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "行尽遐陬万里山，十年飘泊困征鞍。", 
            "春风燕语归心切，夜月猿啼客梦残。", 
            "圣世因时行夏正，愚臣嗜数愧春官。", 
            "谁知贤帅开青眼，扫洒西庵召我餐。"
        ], 
        "title": "再用韵谢非熊召饭", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "藤条击破铁围山，倒跨白牛不鞲鞍。", 
            "讲疏僧归经卷乱，坐禅人起佛灯残。", 
            "为学未必如为道，选佛从教胜选官。", 
            "百事湛然都不念，祗知渴饮与饥餐。"
        ], 
        "title": "再用韵唱玄", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "云山叠叠复云山，瘦马芦鞭矮面鞍。", 
            "瀚海去程千驿远，扬州归梦五更残。", 
            "尘缘淡处应忘世，逸兴浓时好解官。", 
            "二顷良田何必觅，春山笋蕨亦供餐。"
        ], 
        "title": "再用韵", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天马西来酿玉浆，革囊倾处酒微香。", 
            "长沙莫吝西江水，文举休空北海觞。", 
            "浅白痛思琼液冷，微甘酷爱蔗浆凉。", 
            "茂陵要洒尘心渴，愿得朝朝赐我尝。"
        ], 
        "title": "寄贾抟霄乞马乳", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一札霜毫缀玉枝，管城家世出东涯。", 
            "锋端有口能谈景，纸上无声解写诗。", 
            "免向江淹求彩管，莫学班氏弃毛锥。", 
            "赠君聊助文房用，赋就离骚寄我知。"
        ], 
        "title": "赠抟霄笔", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "资生无畏济人深，便见能仁六度心。", 
            "尘世捐财矜苦厄，寒林洒饭拔幽沈。", 
            "既临巨海钩神物，试叩洪钟伺好音。", 
            "今日湛然攀旧例，珠缨休惜挂祗林。"
        ], 
        "title": "和抟霄韵代水陆疏文因其韵为诗十首 其一", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "新朝威德感人深，渴望云霓四海心。", 
            "东夏再降烽火灭，西门一战塞烟沈。", 
            "颙观颁朔施仁政，伫待更元布德音。", 
            "好放湛然云水去，庙堂英俊正如林。"
        ], 
        "title": "和抟霄韵代水陆疏文因其韵为诗十首 其二", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "论道西庵爱慕深，推诚片片露丹心。", 
            "瑶琴莫抚相如引，宝鼎休焚韩寿沈。", 
            "花气浑如三角串，松风全似五弦音。", 
            "清谈终日忘归思，不觉昏鸦噪晚林。"
        ], 
        "title": "和抟霄韵代水陆疏文因其韵为诗十首 其三", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "五派分流道愈深，尘中谁识本来心。", 
            "穿心土椀元无漏，没底胶船却不沈。", 
            "山色水光呈妙相，鸟啼猿啸露圆音。", 
            "云霞活计无求饱，何事狂童作肉林。"
        ], 
        "title": "和抟霄韵代水陆疏文因其韵为诗十首 其四", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "前生未了妄缘深，薄宦相萦负夙心。", 
            "只见渊明能印弃，谁知居士解舟沈。", 
            "穷通荣辱皆真梦，毁誉称讥尽假音。", 
            "中隐冷官闲况味，归心无日不山林。"
        ], 
        "title": "和抟霄韵代水陆疏文因其韵为诗十首 其五", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "居士才微学未深，静思宁不愧中心。", 
            "难忘北海千钟酒，虚负西庵一炷沈。", 
            "绮语效颦赓险韵，瑶琴学步鼓纯音。", 
            "此番公案休拈出，祗恐相传入笑林。"
        ], 
        "title": "和抟霄韵代水陆疏文因其韵为诗十首 其六", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "新诗欬玉起予深，独有抟霄我许心。", 
            "真迹居尘聊俯仰，高名与世任浮沈。", 
            "同成雅会清茶话，共赏枯桐白雪音。", 
            "他日归休约何处，燕山参谒万松林。"
        ], 
        "title": "和抟霄韵代水陆疏文因其韵为诗十首 其七", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "贤帅文章蕴藉深，云川倾盖便同心。", 
            "掀髯谈道檠灯灺，抵足论文塞月沈。", 
            "有眼句中君得意，无弦琴上我知音。", 
            "乘舟误捉波中月，莫学当年李翰林。"
        ], 
        "title": "和抟霄韵代水陆疏文因其韵为诗十首 其八", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "浪迹西游岁月深，临风谁识湛然心。", 
            "斯文将丧儒风歇，真智难明佛日沈。", 
            "佳茗暂尝轰雪浪，正声聊作鼓雷音。", 
            "年来逸兴十分切，准备求真入道林。"
        ], 
        "title": "和抟霄韵代水陆疏文因其韵为诗十首 其九", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "渔矶旧隐荻花深，尘世宁忘昔日心。", 
            "两岸清风单舸稳，满江明月一钩沈。", 
            "饥来煮稻无兼味，醉后鸣榔笑五音。", 
            "闲卧烟蓑春梦断，不知潮起没青林。"
        ], 
        "title": "和抟霄韵代水陆疏文因其韵为诗十首 其十", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "灵木垂芳桂两枝，非熊佳誉动西涯。", 
            "倦听琴阮嫌狂客，饱看经书厌小诗。", 
            "成德羡君垂竹帛，虚名嗟我类刀锥。", 
            "会难别易堪惆怅，何日重来谁得知。"
        ], 
        "title": "再用韵别非熊", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "生涯箪食与囊浆，空忆朝回衣惹香。", 
            "笔去馀才犹可赋，酒来多病不能觞。", 
            "松窗雨细琴书润，槐馆风微枕簟凉。", 
            "正与文君谋此渴，长沙美湩送予尝。"
        ], 
        "title": "谢马乳复用韵二首 其一", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "肉食从容饮酪浆，差酸滑腻更甘香。", 
            "革囊旋造逡巡酒，桦器频倾潋滟觞。", 
            "顿解老饥能饱满，偏消烦渴变清凉。", 
            "长沙严令君知否，只许诗人合得尝。"
        ], 
        "title": "谢马乳复用韵二首 其二", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "文献阴功绝比伦，昆虫草木尽承恩。", 
            "我为北阙十年客，汝是东丹九世孙。", 
            "致主泽民宜务本，读书学道好穷源。", 
            "他时辅翼英雄主，珥笔承明策万言。"
        ], 
        "title": "爱子金柱索诗", 
        "type": "律诗", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "玉立堂堂紫桂枝，云川中隐寓天涯。", 
            "风神萧散能谈道，格调清新解作诗。", 
            "鄙论我甘蒙酱瓿，雄材君已露囊锥。", 
            "澄澄胸次人谁识，祗有清风明月知。"
        ], 
        "title": "再用韵寄抟霄二首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "斫倒松筠节外枝，谁言法界有边涯。", 
            "筌蹄意尽闲周易，脂粉情忘束诂诗。", 
            "去岁生涯犹说剑，今年活计更捐锥。", 
            "威音那畔真消息，试问瞿昙也不知。"
        ], 
        "title": "再用韵寄抟霄二首 其二", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "二陆尊贤擅美声，月评难弟亦难兄。", 
            "西庵挥麈谈三界，北观携琴论五行。", 
            "休道酒仙无太白，须知诗伯有飞卿。", 
            "奇人辐辏君门下，占断西州好士名。"
        ], 
        "title": "赠贾非熊抟霄一首", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "艺逢知己敢相呈，几夜论文喜气生。", 
            "笔阵我甘三舍退，诗坛君使四筵惊。", 
            "公初倾盖冬将半，予拟乘轺岁欲更。", 
            "特与幽人助行色，一声寒角隔烟鸣。"
        ], 
        "title": "非熊兄弟饯予之燕再用振之韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十年不得舞衣班，一忆江南胆欲寒。", 
            "黄犬候来秋自老，白云望断信何难。", 
            "军中得句常横槊，客里伤心每据鞍。", 
            "游子未归情几许，天山风雪正漫漫。"
        ], 
        "title": "连国华饯予出天山因用韵", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "半纸功名未可呈，无心何处不安生。", 
            "十年沧海尘空起，百岁黄粱梦乍惊。", 
            "旧径既荒松菊在，丹诚不变鬓髯更。", 
            "年来渐有升平望，每恨栖鸡半夜鸣。"
        ], 
        "title": "和李振之二首 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "酷忆遥山寸碧呈，归耕何日乐馀生。", 
            "蝇营得失都无念，狗苟荣枯总若惊。", 
            "客梦觉来家万里，诗声吟罢月三更。", 
            "溟鹏本有冲天志，直待三年再一鸣。"
        ], 
        "title": "和李振之二首 其二", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "纷纷世态眩荣华，静里乾坤本不哗。", 
            "琴阮生涯聊自适，诗书事业更何加。", 
            "但期圣德泽天下，敢惜馀生寄海涯。", 
            "可笑燕然旧游客，倚楼悲我客程赊。"
        ], 
        "title": "还燕和美德明一首", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "岁月如流走兔乌，求真可惜费工夫。", 
            "深源到底忘根柢，至道元来贵拙愚。", 
            "真理不空宜具眼，太虚无面莫添须。", 
            "直须稳坐长安好，切忌途中认画图。"
        ], 
        "title": "和连国华三首 其一", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "安得长绳系日乌，天涯老却旧耕夫。", 
            "林泉放旷输君乐，沙漠淹留笑我愚。", 
            "虎战每惊涉虎尾，龙飞不得采龙须。", 
            "文章毕竟成何事，富贵元知不可图。"
        ], 
        "title": "和连国华三首 其二", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "月上南枝啼夜乌，悲歌弹铗叹征夫。", 
            "愁边逐日看周易，梦里随风谒太愚。", 
            "纵有征尘遮两眼，却无惭色上三须。", 
            "真人已应千年运，伫待河清再出图。"
        ], 
        "title": "和连国华三首 其三", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "可笑人心自短长，谁知个事不囊藏。", 
            "化成橙子舌耽味，幻作梅英鼻觉香。", 
            "金卵似真随变灭，冰魂元假却芬芳。", 
            "唯心识破同根旨，何必临风再举扬。"
        ], 
        "title": "又和橙子梅韵", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "富贵无心羡五侯，随时俯仰浪西游。", 
            "断无事业留千古，静看英雄横九州。", 
            "白雁纵传遐域信，黄华却负故园秋。", 
            "苍生未济归何益，一见吾山一度羞。"
        ], 
        "title": "和竹林一禅师韵", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "触处无非选佛堂，东风何处避春光。", 
            "郡人无足充千界，大地绝尘塞四方。", 
            "举步踢翻沧海月，转身踏破白云乡。", 
            "快须击碎闲家具，说向西庵笑一场。"
        ], 
        "title": "西庵上人住夏禁足以诗戏之", 
        "type": "律诗", 
        "yun": "阳"
    }, 
    {
        "author": "林世济", 
        "era": "元", 
        "subtype": "七言律诗", 
        "text": [
            "铁史新移淞上屋，子云住蜀小亭台。", 
            "窗涵九朵山尖出，门对百花潭水开。", 
            "月下文箫骑虎去，云间青鸟送书来。", 
            "高年自得养生术，政似婴儿初未孩。"
        ], 
        "title": "敬和草玄内翰先生台字韵并呈世寿堂贤乔梓过目", 
        "type": "律诗", 
        "yun": "灰"
    }, 
    {
        "author": "林泉生", 
        "era": "元", 
        "subtype": null, 
        "text": [
            "落花怨东风，情薄不可托。", 
            "红颜为君开，衰颜为君落。", 
            "愿落流水中，随君远漂泊。"
        ], 
        "title": "落花怨", 
        "type": "古风", 
        "yun": "药"
    }, 
    {
        "author": "林泉生", 
        "era": "元", 
        "subtype": null, 
        "text": [
            "杨柳愁春江，何事多离别。", 
            "年年枝上青，日日行人折。", 
            "安得如桃李，当使人娱悦。"
        ], 
        "title": "杨柳怨", 
        "type": "古风", 
        "yun": "屑"
    }, 
    {
        "author": "林泉生", 
        "era": "元", 
        "subtype": null, 
        "text": [
            "大朴本淳默，结绳已多端。", 
            "书契起百伪，千载不复旋。", 
            "大道日已降，支离竞各言。", 
            "安得万喙寂，俗厚如古先。", 
            "仍当废简牒，置我六籍前。"
        ], 
        "title": "杂言四首 其一", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "礼乐设空器，诗书无全经。", 
            "仲尼既已矣，沮溺不耦耕。", 
            "谁能笑庖牺，今亦无负苓。", 
            "我欲观马图，黄河清未清？"
        ], 
        "title": "杂言四首 其二", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "东家陶苦窳，适市日十千。", 
            "西家琢瑚琏，待贾三十年。", 
            "材轻信易售，器重良自怜。", 
            "世事每如此，古今无不然。"
        ], 
        "title": "杂言四首 其三", 
        "type": "古风", 
        "yun": "先"
    }, 
    {
        "author": "林泉生", 
        "era": "元", 
        "subtype": null, 
        "text": [
            "吾尝观四时，亦复悲草木。", 
            "秋风落人间，百卉不敢绿。", 
            "岂无岩谷英，粲粲若松菊。", 
            "但得根本坚，自然耐幽独。"
        ], 
        "title": "杂言四首 其四", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "赠君以幽兰，弃之不如草。", 
            "古来沟壑间，将见壮士老。", 
            "忧君君不知，慷慨为君歌。", 
            "歌竟欲痛哭，言辞不能多。", 
            "但愿江海水，水化作杯酒。", 
            "倾倒入君怀，得君一回首。"
        ], 
        "title": "赠永阳黄子邵和文丞相韵", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "千山来武夷，势若群龙趋。", 
            "峥嵘入霄汉，一一飞跃如。", 
            "石城开楼台，神仙之所居。", 
            "高岩挂钟鼓，幽壑藏舟车。", 
            "一水九曲折，烟霞共萦纡。", 
            "昂昂大王峰，回顾双玉姝。", 
            "变态千万状，迥与人境殊。", 
            "我行入幽深，凉云袭衣裾。", 
            "王事有程期，未能尽崎岖。", 
            "瞻望不忍去，为之少踌躇。", 
            "青鸾竟何在，落日啼猩鼯。", 
            "鬼工凿灵嶂，想在天地初。", 
            "不知百粤前，谁其宅此都。", 
            "魏王何代人，髑髅至今枯。", 
            "精神在青天，此物蝉蜕馀。", 
            "还丹九转就，身外复有躯。", 
            "鸡犬舐丹鼎，尚能游太虚。", 
            "虹桥宴曾孙，何不与之俱。", 
            "迩来二千年，谁使恩义疏。", 
            "驼羹不见遗，无人荐乾鱼。", 
            "空馀炼丹鼎，寒烟覆青芜。", 
            "当时烧白石，黄金满洪炉。", 
            "黄金果何用，亦为仙所需。", 
            "安期不可见，此事知有无。", 
            "吾将搴束茅，来依紫阳庐。", 
            "青鳞既可钓，枸杞亦可蔬。", 
            "遨游青山间，心朗气亦舒。", 
            "时从二三老，野服歌唐虞。", 
            "神仙果有之，必就贤人呼。", 
            "长生如可求，吾当受其书。"
        ], 
        "title": "武夷山", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "青山如横琴，双瀑为之弦。", 
            "何人作此曲，一奏三千年。", 
            "上有倚天拂云之乔松，下有伏波步月之苍鼋。", 
            "松今未凋鼋未老，人间此曲何时了。", 
            "我来十月溪水销，古木万壑风萧萧。", 
            "飞流向我作宫徵，使我听之心寂寥。", 
            "临轩再拜问此水，巢由去后谁知己。", 
            "我今剩有两耳尘，不敢向此溪中洗。", 
            "山僧煮茗樵父歌，吾亦无如此水何！"
        ], 
        "title": "白鹤寺听琴楼", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "山行一百五十里，人家鸡犬如桃源。", 
            "上有太古白石洞，中是群仙炼丹坛。", 
            "人间风雨不敢到，梁时栋宇今犹存。", 
            "陶公真诰已入奏，孺子昆崙去未还。", 
            "帝遣蛟龙护灵石，时闻钟鼓鸣空山。", 
            "箫台回光日月白，河汉挂屋星辰寒。", 
            "休粮道士逐白犬，种桃金母驱青鸾。", 
            "千年茯苓长根蒂，百岁老人古衣冠。", 
            "曾闻赤水出岩洞，饮者白日生羽翰。", 
            "前朝此地禁樵采，迩来胜致多凋残。", 
            "长松滴露封丹灶，独鹤衔烟锁洞门。", 
            "神仙有楼不肯住，我辈走马何时閒。", 
            "愿分半间云月屋，自种数亩枸杞园。", 
            "岩头独坐洗尘耳，消此两涧清潺湲。"
        ], 
        "title": "真诰岩", 
        "type": "古风", 
        "yun": null
    }, 
    {
        "author": "林泉生", 
        "era": "元", 
        "subtype": null, 
        "text": [
            "戎王小队猎秋野，豹尾服弓金络马。", 
            "苍髯奚官喜追逐，隔马相呼意閒暇。", 
            "鞭梢生风箭飞雨，乌骓如龙犬如虎。", 
            "沙平草浅狐兔肥，穹庐月寒归未归。"
        ], 
        "title": "张戡猎骑图卷", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "鼓子花迷香世界，鼙婆声振玉楼台。", 
            "郁轮袍竟销沈了，优钵昙空取次开。"
        ], 
        "title": "尝游北禅院鼓子花特盛邻观且有琵琶音后游其所赋此", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "院染晴岚树染烟，锦屏花障抱斜川。", 
            "不知日莫前途远，为爱青山忘著鞭。"
        ], 
        "title": "过怀来香山院", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "上方钟磬隔花闻，便觉仙凡势自分。", 
            "争信草灵堂也笑，笑他猿鹤恋松云。"
        ], 
        "title": "游龙岩寺 其一", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "错落岩花是醉茵，景因人胜画难真。", 
            "林泉盛迹幽栖地，谁分松云不恋人。"
        ], 
        "title": "游龙岩寺 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "春逐花枝落酒杯，草随春色上高台。", 
            "殷勤更把重帘捲，放入青天白日来。"
        ], 
        "title": "登吹台凝翠亭偶成", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉京桃李待花仙，培养根芽又一年。", 
            "春事动人应不浅，绿莎侵到水傍边。"
        ], 
        "title": "天津早春", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "白玉堂前一树梅，为谁零落为谁开。", 
            "人生颜色不常好，且尽生前有限杯。"
        ], 
        "title": "早春宴上次高丽国使人诗韵", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "嫩漪縠皱浴鸳鸯，信逐轻鸥下野塘。", 
            "红入小桃花绽处，绿莎针短柳丝长。"
        ], 
        "title": "玉津池早春", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "翠扇平遮罨画楼，玉兰倾露避兰舟。", 
            "何如解语花长在，花界长生殿里头。"
        ], 
        "title": "白莲池", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "白莲自处无尘境，不惜香风隔岸闻。", 
            "绝是冰纹珍簟下，水仙潜著水沈薰。"
        ], 
        "title": "无尘亭", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为延花事带香霏，弥月兼旬醉不归。", 
            "休道未知今日是，当知四十九年非。"
        ], 
        "title": "题霏香亭", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "桃李无言各自春，韶光堆叠与精神。", 
            "半攲倒景薰沈水，径引春风入玉津。"
        ], 
        "title": "玉津头", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "流水平桥花满阑，此欢童辈未期欢。", 
            "为嫌不得西山色，乞展西墙两步宽。"
        ], 
        "title": "书斋展西墙", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莺声圆滑绿阴凉，如是青春白日长。", 
            "可笑画梁梁上燕，一年年似一年忙。"
        ], 
        "title": "家园即事", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莫惊蘅薄是流芳，芬郁痴仙起草堂。", 
            "试听司园须也道，主家门户自来香。"
        ], 
        "title": "蘅薄", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "宴处行窝缩似蜗，推移蜗角叩南华。", 
            "调停蛮触将蝴蝶，尽与华胥做一家。"
        ], 
        "title": "魏焦孝然目其草庐曰蜗牛庐愚以行帐为行窝寻亦号为蜗牛舍云 其一", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "绝辔元期绝战尘，指南犹示指迷津。", 
            "未应蛮触相倾地，不属华胥枕上人。"
        ], 
        "title": "魏焦孝然目其草庐曰蜗牛庐愚以行帐为行窝寻亦号为蜗牛舍云 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "中庸今古几人通，这个机关自不同。", 
            "笑杀西天青眼汉，强分南北与西东。"
        ], 
        "title": "题庸斋", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "浴兰汤兮沐芳华，睡起鸡声透綵霞。", 
            "怪得春风教梦稳，尽吹蝴蝶上梨花。"
        ], 
        "title": "綵霞亭睡起纪梦书画梦斋壁", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "文府中书五色衣，含章未吐凤先飞。", 
            "可堪历历将今是，又对春风较昨非。"
        ], 
        "title": "题梦斋 其一", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "得鹿欢呼事已非，可能蕉覆却空归。", 
            "多情最是閒窗蝶，长绕琼华蕊上飞。"
        ], 
        "title": "题梦斋 其二", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "恨别故人千里外，梦回孤枕四更过。", 
            "轩窗何处无疏雨，不似芭蕉叶上多。"
        ], 
        "title": "梦回", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "春寒每恨花开早，春暖何妨花较迟。", 
            "休为玉人惊老去，春寒春暖总相宜。"
        ], 
        "title": "辛巳年二月初四日夜半后梦中作", 
        "type": "绝句", 
        "yun": "支"
    }, 
    {
        "author": "林泉生", 
        "era": "元", 
        "subtype": "五言绝句", 
        "text": [
            "苍梧秋云来，寒翠滴不已。", 
            "君看叶上波，都是湘江水。"
        ], 
        "title": "题曾彦明所藏雨竹", 
        "type": "绝句", 
        "yun": "纸"
    }, 
    {
        "author": "林泉生", 
        "era": "元", 
        "subtype": "五言绝句", 
        "text": [
            "空谷结层云，寒泉落空沼。", 
            "中有太古灵，悠然隔深窅。"
        ], 
        "title": "玉虚洞", 
        "type": "绝句", 
        "yun": "筱"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "消息盈虚合费辞，德人何虑复何思。", 
            "穷通不信无非命，贵贱由来定有时。", 
            "方欲自专齐物论，未知谁是大宗师。", 
            "击抟九万三千里，何异巢林弟一枝。"
        ], 
        "title": "寄题一枝庵主人", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "满路黄花照暮秋，旌旄绰约促行辀。", 
            "名卿均逸膺宸算，方牧分符耸士流。", 
            "翰苑文章饶雅趣，伊川风物冠中州。", 
            "明朝黄阁求元老，却恐纶恩妨胜游。"
        ], 
        "title": "送张寿甫尚书出尹河南", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "黄金台上望长安，何处青山是故山。", 
            "虹断桥梁分雨脚，露摇珠颗偃荷盘。", 
            "归心暗逐飞鸿尽，病眼空将倦鸟还。", 
            "芳草不随游子去，日斜烟淡倚阑干。"
        ], 
        "title": "燕市送客归长安故居", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "驰驱万里赴龙庭，今日还归出帝京。", 
            "一夜雪寒添客恨，三秋风物动离情。", 
            "临歧把酒君离别，信笔题诗我送行。", 
            "贱子一言君记取，得无青眼顾书生。"
        ], 
        "title": "送米君周还镇阳", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "振濯尘缨奠枕流，桃花源上玉溪头。", 
            "春风来领长欢伯，和气追陪独醉侯。", 
            "童子只知除害马，庖丁原不见全牛。", 
            "痴仙事业依然在，甚识人閒有棘猴。"
        ], 
        "title": "枕流亭", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "窃期摛藻掞天庭，閒作篇章抒下情。", 
            "殊喜濂溪爱莲说，未甘桑苧著茶经。", 
            "逍遥方外无为业，整顿人閒不朽名。", 
            "缘洗尘嚣耳中事，举家移住枕流亭。"
        ], 
        "title": "题枕流亭", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "推穷理窟叩真庭，探索天心见物情。", 
            "忆昨冥心捕蛇说，笑今凝思相牛经。", 
            "未妨招隐教投迹，不信潜夫肯著名。", 
            "爱杀清风与明月，肯随人意到池亭。"
        ], 
        "title": "池亭用前韵", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "软红尘外水云乡，隐映双溪避暑庄。", 
            "雌霓连蜷应计雨，雄风回穴自输凉。", 
            "年光变弄蒲萄色，天气经营菡萏香。", 
            "只就北窗花柳下，岂妨高卧傲羲皇。"
        ], 
        "title": "秋日避暑尘外亭", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "引回柔橹款亭皋，宛驻灵槎泛雪涛。", 
            "尘外水沈薰菡萏，瓮头春绿涨蒲萄。", 
            "红螺山色秋尤健，白鱮江声晓更豪。", 
            "安得投簪招隐士，携琴寒玉从琴高。"
        ], 
        "title": "泊白鱮江尘外亭高道士携琴相访", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "三径虽然已就荒，菊州犹在水中央。", 
            "不愁尘外仙无路，窃喜花前醉有乡。", 
            "倦鸟也知人去就，狎鸥原识我行藏。", 
            "浮游种种真滋味，更索谁教仔细尝。"
        ], 
        "title": "饮方湖菊州尘外亭", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "水摇晴影漾楼台，台上花前载酒来。", 
            "杨柳不胜金缕瘦，海棠空自锦云堆。", 
            "梦随峰蝶寻春去，兴入烟云尽处回。", 
            "欲纪所思吟不得，却谁先篆满苍苔。"
        ], 
        "title": "纵游壶天园", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "门掩山居不记重，紫霞容与贮春风。", 
            "玉箫赴节徵双凤，兰烛飘香拥六龙。", 
            "织女下时星自落，姮娥来后月长空。", 
            "始知不死琼田草，唯在壶中罨画峰。"
        ], 
        "title": "夜宴壶天园", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "门掩春壶安乐窝，纷纷俗事奈人何。", 
            "须凭欢伯攻愁阵，自有桐孙伏鬼魔。", 
            "遣兴色丝何摆落，尘怀黄奶解消磨。", 
            "拍阑一笑遥天碧，付与儿童学揣摩。"
        ], 
        "title": "题四娱斋 其一", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "雪满兰窗雾满阶，恍疑身世在瑶台。", 
            "琴馀细嚼陶潜句，书罢深倾李白杯。", 
            "流水净拖飞练去，好山晴与翠屏开。", 
            "百年乐事能多少，何必更歌归去来。"
        ], 
        "title": "题四娱斋 其二", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "细细清风染绿槐，丝丝疏雨洗黄梅。", 
            "山围楼阁周遭碧，花绕阑干次弟开。", 
            "日落青天见萤火，云归沧海听蚊雷。", 
            "知音不是王夫子，谁为陶潜送酒来。"
        ], 
        "title": "题四娱斋 其三", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "渴雨苗虽未发荣，可无芳意慰坤灵。", 
            "草缘近水堤边绿，柳绕新池岸上青。", 
            "花匠斗供春制度，曲生专与我调停。", 
            "且倾翠盖谁如故，依旧槐阴满后庭。"
        ], 
        "title": "春旱郊园诸花犹盛醉归憩槐盖阴下", 
        "type": "律诗", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "为爱烟花可挂怀，并供幽思上灵台。", 
            "缙云直拔空青起，落水横吞野翠来。", 
            "欲界曲随仙境变，好花争映画屏开。", 
            "终期尽把开桃李，就此名园胜地栽。"
        ], 
        "title": "题缙云山五湖别业", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "除却五湖烟月外，只容春色入重关。", 
            "可怜东国兔三窟，不见南山豹一斑。", 
            "独醉轩昂花柳下，无尘亭立水云閒。", 
            "谁期造物输原力，更许清风恣往还。"
        ], 
        "title": "五湖别业新图", 
        "type": "律诗", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "吏隐厅西小隐园，小塘池在卧房前。", 
            "指垂杨柳为烟客，认白莲花是水仙。", 
            "歌案柳枝翻折柳，醉斟莲叶倒垂莲。", 
            "不烦驰誉丹青笔，胜醉仙图是处传。"
        ], 
        "title": "小隐园拟乐天", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "草色连阶草满庭，且图荣悦野人情。", 
            "任呼醉隐为书簏，要识书淫已醉经。", 
            "高卧莫疑将索价，浮游须不近沽名。", 
            "祇消卷迹嚣尘外，寄傲空凉水上亭。"
        ], 
        "title": "兰畹见和鄙语无尘亭复用前韵", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "晴影深寒碧玉流，郁香兰芷暗芳洲。", 
            "冻侵莺舌声全涩，风恋花枝颤未休。", 
            "目断野烟横极浦，心悬明月入高楼。", 
            "应须买尽人间酒，更不令寒画一筹。"
        ], 
        "title": "春晴极寒登池楼书事", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "楼阁参差翳紫烟，佳人情重惜流连。", 
            "月明杨柳春风夜，寒食梨花暮雨天。", 
            "将谓浮云寄浮世，岂知流水是流年。", 
            "殷勤不醉花前酒，强作守钱奴可怜。"
        ], 
        "title": "和林春舍叙西园前宴招一二友生重饮", 
        "type": "律诗", 
        "yun": "先"
    }, 
    {
        "author": "林泉生", 
        "era": "元", 
        "subtype": "七言律诗", 
        "text": [
            "善画尚书高彦敬，能书学士赵子昂。", 
            "两翁秋兴江海动，一尺夜山吴越苍。", 
            "云松雾塔参差见，野水寒沙渺漭长。", 
            "山窗抚卷应惆怅，却忆东坡赋雪堂。"
        ], 
        "title": "题高尚书夜山图", 
        "type": "律诗", 
        "yun": "阳"
    }, 
    {
        "author": "林泉生", 
        "era": "元", 
        "subtype": "七言律诗", 
        "text": [
            "上方楼阁倚空明，磴路如天鸟亦惊。", 
            "屋顶石岩常欲坠，檐前瀑雨不能晴。", 
            "龙湫千古风雷气，山殿六时钟磬声。", 
            "最爱白云飞不去，半山飘泊伴人行。"
        ], 
        "title": "方广岩纪游", 
        "type": "律诗", 
        "yun": "庚"
    }, 
    {
        "author": "林泉生", 
        "era": "元", 
        "subtype": "七言律诗", 
        "text": [
            "雁荡峰头春水生，无边木叶作秋声。", 
            "六龙捲海上霄汉，万马嘶风下雪城。", 
            "春尽不知阳鸟去，岩高惟许白云行。", 
            "故人家住青山下，野竹寒流亦有情。"
        ], 
        "title": "题大龙湫和李五峰韵", 
        "type": "律诗", 
        "yun": "庚"
    }, 
    {
        "author": "林泉生", 
        "era": "元", 
        "subtype": "七言律诗", 
        "text": [
            "岳王坟上褒忠寺，地老天荒恨尚存。", 
            "介冑何堪投狱吏，衣冠无复望中原。", 
            "青山能掩苌弘血，落日空悲蜀帝魂。", 
            "辽鹤不归人事别，吴宫青草又黄昏。"
        ], 
        "title": "岳王庙二首 其一", 
        "type": "律诗", 
        "yun": "元"
    }, 
    {
        "author": "林泉生", 
        "era": "元", 
        "subtype": "七言律诗", 
        "text": [
            "谁收将骨瘗西湖，已卜他年必沼吴。", 
            "孤冢有人来下马，六陵无树可栖乌。", 
            "庙堂短计惭嫠妇，宇宙惟公是丈夫。", 
            "往事重观如败局，一龛灯火属浮屠。"
        ], 
        "title": "岳王庙二首 其二", 
        "type": "律诗", 
        "yun": "虞"
    }, 
    {
        "author": "林泉生", 
        "era": "元", 
        "subtype": "七言律诗", 
        "text": [
            "危亭跨石出层虚，咫尺栏干玩月馀。", 
            "春入冈原分斥卤，烟生林樾认村墟。", 
            "江流阔狭潮来去，山色有无云卷舒。", 
            "安得一瓢供我老，风吟月啸度居诸。"
        ], 
        "title": "题瑞岩寺", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "山斋朝雨竹光匀，茶灶催添石火新。", 
            "对语黄鹂真不俗，飞来白鹭净无邻。", 
            "辞荣岂敢要时论，赏静犹应愧古人。", 
            "报道林河春涨起，少须重理旧丝纶。"
        ], 
        "title": "山斋 其一", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "幽栖自是少经过，药裹书囊奈癖何！", 
            "仙井朝来云气重，洞房夜尽雨声多。", 
            "江湖耆旧深思忆，台馆风威尚琢磨。", 
            "自尔索居增固陋，负苓谁问首阳阿？"
        ], 
        "title": "山斋二首 其二", 
        "type": "律诗", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "仪鸾簇仗满云端，玉钥初开众乐攒。", 
            "三后龙光周典册，群臣鹄立汉衣冠。", 
            "炉香著日浮晴霭，宫树斑霜试晓寒。", 
            "千骑前头都不避，祇传学士拜金銮。"
        ], 
        "title": "十月九日诣天光门上进三朝实录", 
        "type": "律诗", 
        "yun": "寒"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "长年京下送人归，初及扁舟指翠微。", 
            "岂意遂闻鸿鹄操？却须同制芰荷衣。", 
            "清江碧树重重见，紫燕黄鹂处处飞。", 
            "如此交游二三辈，何因中岁每相违？"
        ], 
        "title": "送陈从事归江东二首 其一", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "吴侬呼剑每通神，铸作由来极苦辛。", 
            "天下纵无增价士，夜中须有识光人。", 
            "即今况蹑青云地，何日重翻紫陌尘？", 
            "令弟两街清显甚，定应携手接星辰。"
        ], 
        "title": "送陈从事归江东二首 其二", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "一自房星下渥洼，龙媒多在玉皇家。", 
            "赤毛洒血微生汗，黑晕团云整作花。", 
            "不待老能知失道，固应来是涉流沙。", 
            "如今岂少真神骏，犹有丹青纸上誇。"
        ], 
        "title": "画马", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "美人归思落沧波，昨者论心肯重过。", 
            "寒尽极知春意在，夜深无奈月明何。", 
            "海隅虽暂违霜幕，天上应须接玉珂。", 
            "如此才贤移病去，瘴烟端的为谁多。"
        ], 
        "title": "傅之经历谒告还湘中，未语别而宵征。翌日，与僚友追送生居亭中二首 其一", 
        "type": "律诗", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "北风尽日破南溟，行路经年倚寿星。", 
            "子自全家依翠岳，我犹万里隔青冥。", 
            "山田鹿下投书去，水馆猿啼却坐听。", 
            "王事驰驱知有素，何由重见此邮亭。"
        ], 
        "title": "傅之经历谒告还湘中，未语别而宵征。翌日，与僚友追送生居亭中二首 其二", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "鹤发西风尚健身，彩衣天上四麒麟。", 
            "尔门皆可二千石，此母何妨五百春？", 
            "露下齐山红树晓，雨生滦浦绿波匀。", 
            "胜筵偶睹诸贤咏，尽敬东州学士醇。"
        ], 
        "title": "石氏寿母", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "十载归来问草堂，入门喜见葛山苍。", 
            "慈亲已慰占乌鹊，稚子行堪咏凤凰。", 
            "新理园池几创物，小移松柏且分行。", 
            "卜居未是居难卜，为恐傍人议楚狂。"
        ], 
        "title": "归来", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "伐木丁丁秋满山，诗筒忽到与开颜。", 
            "当时有客谙花洞，此地经年上竹关。", 
            "绝域尚怀身倚剑，深居曾梦手持环。", 
            "文章政类龙多变，识察能通豹几斑？"
        ], 
        "title": "和柳提学赠危太朴", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "钓矶西畔问宜州，回首空山又数秋？", 
            "曾见龙蛇飞败壁，每疑鱼鸟逐扁舟。", 
            "风云一变衣冠地，城郭重来水石幽。", 
            "传得眉山遗记在，吴家子弟更风流。"
        ], 
        "title": "题新喻吴氏浩然堂遗事", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "隐者园林昼不哗，冠山楼阁护青霞。", 
            "平安日上琅玕竹，富贵春行锦绣花。", 
            "高鸟时排朱槛过，远溪正带白云斜。", 
            "江城只解听丝管，何处能来玉女车？"
        ], 
        "title": "过邻人园林", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "金凤阶前只漫生，移栽行列甚方平。", 
            "新来两本当轩出，各吐幽花照眼明。", 
            "夏雨要将苏众槁，朝阳端已瑞先鸣。", 
            "勿云小草精神短，每论韶箫记尔名。"
        ], 
        "title": "金凤", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "西风淅淅风雨生，南塘萧萧楼观清。", 
            "玄蝉抱树一时息，老鹤怀山终夜鸣。", 
            "放形海岳等云水，托好音书犹弟兄。", 
            "未知此别会何日？为子商歌无限情。"
        ], 
        "title": "赠杨茂才", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "法乐洞天曾一游，君家闻在水西头。", 
            "石潭密映藤萝月，山叶深藏虎豹秋。", 
            "岂意吴城祠下路？共寻扬子岸边舟。", 
            "胸中富有天官学，莫为东南久滞留。"
        ], 
        "title": "赠王文学", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "南征被命过柴荆，瘴土归来湿病婴。", 
            "行拨烟霞归上界，卧听风雪打长更。", 
            "侍祠想重鸣珂密，出次知先警鼓清。", 
            "拂晓斋宫闻好语：谁人不贺泰阶平？"
        ], 
        "title": "到京之七日，亲祀礼成，闻喜有作，简曹奉常", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "西山千仞郁崔嵬，山下楼台紫翠开。", 
            "玉帛会同来万国，玑衡悬运属三台。", 
            "尝闻海客谈金鼎，更见祠官进玉杯。", 
            "惭愧词臣今白首，久无赋颂献蓬莱。"
        ], 
        "title": "辛酉岁元日", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "豫章远接五羊城，白鸟飞还道路明。", 
            "昔我乘桴游汗漫，今君揽辔度峥嵘。", 
            "湖堧夕下潮声转，斗角寒深宝气横。", 
            "总为观风扬职业，有诗才不负兹行。"
        ], 
        "title": "次韵送人之五羊", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "毛竹山高风物幽，夜宿白云新雨收。", 
            "沿溪而上钟鼓导，自昔以来仙圣游。", 
            "久知地迥飞猿黠，新喜天空鸣鸟稠。", 
            "折险萦危尽吾力，此行聊不负司秋。"
        ], 
        "title": "七月一日，度毛竹山", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "荔子红边五月初，广文去住定何如？", 
            "报恩岂恋将军马，治盗聊迂太守车。", 
            "多近藤萝安吏舍，少凭椒葛附音书。", 
            "到官定有佳声荐，瘴雨蛮烟细祓除。"
        ], 
        "title": "曾教授赴韶州", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "猎人大火布江矶，准备平章旦出闱。", 
            "麀鹿齐看赤手获，鸷鹰犹傍碧云飞。", 
            "呦呦尚想山居纵，麌麌宁忘野食肥？", 
            "天上神仙不得力，心安束缚从吾归。"
        ], 
        "title": "获鹿西郊，在樵舍下十里。鹿脱阱走山麓，余驱骑者踣之，以缚自随。时藩兵方燎原，靡得观者传讶", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "海县春深沙气暄，居人生事不离村。", 
            "上梯取斧料桑尾，抽橛移舟系柳根。", 
            "已过清明违帝里，不妨红白遍江园。", 
            "持杯试与酬风物，深愧樊迟学圃言。"
        ], 
        "title": "靖海县", 
        "type": "律诗", 
        "yun": "元"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "回头问己。认取无生真妙理。", 
            "内阐灵光。升入蟾宫点桂霜。", 
            "混成天癸。窈窕流霞融彻底。", 
            "洞济冥阳。仙子功标北帝乡。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "三关锁闭。沐浴琅膏容可济。", 
            "养就灵砂。晴灿玲珑益宝霞。", 
            "玄英幽邃。金阙寥阳澄秀瑞。", 
            "两个青童。捧出玄珠入绛宫。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "亲传妙诀。法眼清眸超亿劫。", 
            "似月临溪。飘落琼花满太微。", 
            "冷然莹彻。瑞彩祥光冰玉洁。", 
            "焕若星仪。虽有真容出绣帏。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "内观北斗。斡转天关通慧口。", 
            "阴里生阳。烹炼三魂七魄亡。", 
            "玉炉功毕。宝鼎金丹明沥沥。", 
            "晃耀灵砂。日灿晴空落翠霞。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "忘形遗照。无垢清虚真至妙。", 
            "物外霞辉。天岸波澄混太微。", 
            "列开丹窍。悟入重玄明总要。", 
            "出化星仪。风御灵飙易象嬉。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "景风初现。宝适祥云乘九变。", 
            "始信清然。游奕南陵泻素圆。", 
            "冥灵才见。又早新春通一线。", 
            "象外游仙。看尽瑶池五色莲。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "默然内守。混里倾阳无中有。", 
            "有里何如。独体圆通照海珠。", 
            "神清气秀。游奕丹天明如昼。", 
            "上下无拘。密布灵华满太虚。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "回头问己。返照蓬壶明彻底。", 
            "一颗玄珠。上下周流出六虚。", 
            "混成天癸。象适圆通明亹亹。", 
            "内外无拘。游奕天中不卷舒。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "无知野叟。信意颠狂胡乱走。", 
            "大道平夷。跂径便心逐景迷。", 
            "因观慧口。渺邈精阳无中有。", 
            "昼梦华胥。莹魄童儿天奕飞。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "无言无说。信任随缘消旧业。", 
            "物我俱忘。晦迹韬光德自长。", 
            "幻根寂灭。觉照圆通忘标月。", 
            "直向当阳。一颗心珠混日光。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "人生幻化。咫尺无常全不怕。", 
            "莫望来生。据算来生甚处行。", 
            "前程路恶。剑戟臻侁难进脚。", 
            "劝汝回头。随我逍遥物外游。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "身居火院。儿女妻奴由贪恋。", 
            "惺悟痴除。鼓腹歌吟乐有馀。", 
            "逍遥甚处。回首家山堪归去。", 
            "豁落壶天。月湛澄江宝桂圆。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "真仙秘诀。志信忠良须引接。", 
            "临义堤防。勿信邪言说短长。", 
            "玉机漏泄。法眼灵光清皎洁。", 
            "洞鉴精微。宝桂寒林素羽飞。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "澄神独坐。进锐纷纭尝自挫。", 
            "外户长扃。内库劳封守宝瓶。", 
            "玄光飞过。撞透虚空心鼎破。", 
            "金碧丹瑛。满目灵芝气象清。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "净无瑕翳。握固存神颐浩气。", 
            "润谷玄霜。养就神砂满鼎香。", 
            "清如赫日。瑞气凝空盈满室。", 
            "混一先天。易御星仪达妙玄。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "擘开鬼窟。杳杳冥冥精恍惚。", 
            "满目华阳。□耀灵珠映日光。", 
            "至真无物。宝灿精□明返复。", 
            "致死不忘。星圛丹霄得久长。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "返观三景。增得灵砂盈满鼎。", 
            "光耀华婴。点化琅玕宇宙清。", 
            "江天夜月。宝桂玲珑澄皎洁。", 
            "惟我亲栽。有似琼花火里开。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "无为清净。不动不摇颐性命。", 
            "一派寒光。遍照蓬壶入大方。", 
            "无穷无测。或去或来如过客。", 
            "道自通灵。目送归魂入杳冥。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "玄瑛精粹。宝洁灵华风秀瑞。", 
            "混内相凝。星郁祥光满室明。", 
            "纯阳仙质。貌丽清华乘凤翼。", 
            "栗御霞轻。升入云深玩玉京。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "回头省悟。识破浮生如一梦。", 
            "弃物搜真。忘想忘形出六尘。", 
            "天清地静。上下冲虚光日莹。", 
            "宝灿元神。游奕黄都紫府春。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "良弼施宅创天宁，却请天宁旧衲僧。", 
            "为报柏岩休逊让，闲中续出祖师灯。"
        ], 
        "title": "请柏岩俨公疏", 
        "type": "绝句", 
        "yun": "蒸"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "宣尼万古帝王师，可叹荆榛没古祠。", 
            "重整庠宫阐文教，颙观日月再明时。"
        ], 
        "title": "邳州重修宣圣庙疏", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "十方三世万如来，不犯梭头宝座开。", 
            "单手元知不成拍，三台须要大家催。"
        ], 
        "title": "安庆织万佛疏", 
        "type": "绝句", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "昔日文殊曾复宿，当年聪老可重来。", 
            "此山便是真佛窟，何必区区礼五台。"
        ], 
        "title": "请聪公和尚住山阴县复宿山疏", 
        "type": "绝句", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "佛日增辉国政和，灵牙有诏赐摩诃。", 
            "因风吹火何劳力，垂手同修窣堵波。"
        ], 
        "title": "为武川摩诃院创建佛牙塔疏", 
        "type": "绝句", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "疏笋篱边正脱绷，故山清处便宜行。", 
            "镜湖他日应属我，好向湖边访四明。"
        ], 
        "title": "和润之韵", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "茶邻药物成邪气，琴伴箫声变郑音。", 
            "可惜龙冈老居士，却教邪教污真心。"
        ], 
        "title": "赠景贤", 
        "type": "绝句", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "东林已秀两三枝，覆荫人天正此时。", 
            "贪向龙宫翻贝叶，恼人不寄玉泉诗。"
        ], 
        "title": "寄东林", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "林泉人笑凤凰枝，我慕林泉叹后时。", 
            "盼得人来问消息，太平和尚又无诗。"
        ], 
        "title": "寄万寿润公禅师", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "东林枝胜桂林枝，不惜甘泉济旱时。", 
            "铁额钢头含笑面，可人能字更能诗。"
        ], 
        "title": "寄甘泉慧公和尚", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "中秋北海景凄凄，好拚今宵醉似泥。", 
            "快请龙冈疾过我，与君同泛玉东西。"
        ], 
        "title": "中秋召景贤饮", 
        "type": "绝句", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "秋水清声忽变商，龙冈曾遗二山羊。", 
            "今年祗奉诗三首，为报先生鹿尾浆。"
        ], 
        "title": "遗龙冈鹿尾二绝 其一", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "去岁山羊酬过价，今年鹿尾不值钱。", 
            "龙冈药物都竭底，只得髯翁诗数篇。"
        ], 
        "title": "遗龙冈鹿尾二绝 其二", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙龛宝藏照人寒，奥老功成住圣安。", 
            "却请定公来领略，收拾香火礼旃檀。"
        ], 
        "title": "请定公住大觉疏", 
        "type": "绝句", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "日暮长杨猎骑归，西风弓硬马初肥。", 
            "今年鹿尾休嫌少，且喜君王不合围。"
        ], 
        "title": "和景贤赠鹿尾二绝 其一", 
        "type": "绝句", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "禁脔酷思浓鹿汁，香蔬久厌小儿拳。", 
            "龙冈采得班龙尾，一串穿来寄玉泉。"
        ], 
        "title": "和景贤赠鹿尾二绝 其二", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "十年天下满兵埃，可惜经文半劫灰。", 
            "欲析微尘出经卷，随缘须动世间财。"
        ], 
        "title": "补大藏经板疏", 
        "type": "绝句", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "邦人创刻旃檀像，寺众新修窣堵波。", 
            "两段因缘非细事，成功须仗大檀那。"
        ], 
        "title": "武川摩诃院创建瑞像殿疏", 
        "type": "绝句", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "泥湫昔日隐蛰龙，一震重新大觉宫。", 
            "却请收云归旧壑，晨昏香火礼师翁。"
        ], 
        "title": "请奥公住崇寿院", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "登高回首望燕山，试道新诗怨圣安。", 
            "赚得护身符子去，二年不寄大还丹。"
        ], 
        "title": "寄圣安澄老乞药", 
        "type": "绝句", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "兰省而今已预名，还乡衣锦也为荣。", 
            "辽阳干事须详悉，速驾星轺上玉京。"
        ], 
        "title": "送省掾郭仲仁行", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "国事烦多我政忧，上章清选倅徵收。", 
            "好陪刘晏勤王事，早使钱如地上流。"
        ], 
        "title": "送燕京高庆民行", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "开怀樽俎笑谈倾，未暇论文君已行。", 
            "富贵涂亨渠易致，诗篇韵险我难赓。", 
            "已成倾盖金兰友，安用沾襟儿女情。", 
            "准拟秋深迓归骑，一樽浊酒远相迎。"
        ], 
        "title": "送韩浩然用马朝卿韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昨夜白麻降日边，文章领袖远朝天。", 
            "遥思御座分香赐，更想龙庭命席前。", 
            "白面书生酬夙志，黑头边帅领新权。", 
            "非熊应笑非熊老，八十犹然钓渭川。"
        ], 
        "title": "戊子饯非熊仍以吕望磻溪图为赠", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "勇将谋臣满玉京，吾侪袖手待升平。", 
            "荆榛至道常嗟我，柱石中原岂舍卿。", 
            "日下有人叨肉食，云中高士振诗鸣。", 
            "思君兴味如梅渴，海印那能知此情。"
        ], 
        "title": "和宋子玉韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "酷暑炎炎正不禁，一声雷震酿轻阴。", 
            "救回南亩十分旱，变作西郊三日霖。", 
            "遍野桑畴青幄密，连天麦垄绿云深。", 
            "王孙喜雨登楼宴，贳酒黄垆解带金。"
        ], 
        "title": "戊子喜雨用马朝卿韵二首 其一", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "生死轮回苦莫禁，不如学道惜分阴。", 
            "船乘没底聊相渡，云出无心强作霖。", 
            "不死乡中灵草异，长生劫外紫云深。", 
            "茅山道士真堪笑，虚费工夫炼五金。"
        ], 
        "title": "戊子喜雨用马朝卿韵二首 其二", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "驲骑翩翩出玉京，金符一插照人明。", 
            "莫忘北阙龙飞志，要识南陬舌情。", 
            "布袖来朝无骑乘，锦衣归去不徒行。", 
            "升仙桥畔增春色，郡守传呼接长卿。"
        ], 
        "title": "和邦瑞韵送奉使之江表", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "酷似燕山窦十郎，灵椿初老桂枝芳。", 
            "两朝厚遇垂千稔，一日清明满四方。", 
            "玉佩丁东照兰省，斑衣摇曳悦萱堂。", 
            "他年参到平常处，便是长生不老乡。"
        ], 
        "title": "祝忘忧居士寿", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "陇右奇才冠士林，万言良策起予深。", 
            "泽民致主倾丹恳，邀利沽名匪素心。", 
            "我伴簿书无好思，君陪风月有閒吟。", 
            "他年共纳林泉下，茅屋松窗品正音。"
        ], 
        "title": "和李邦瑞韵二首 其一", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "谢君千里远相寻，倾盖交欢气义深。", 
            "笔砚生涯无异志，金兰气味本同心。", 
            "挥毫解赋登高句，缓轸能弹对竹琴。", 
            "此去鳞鸿知有便，临风无吝寄芳音。"
        ], 
        "title": "和李邦瑞韵二首 其二", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "方外闲人天一隅，因风寄我紫云腴。", 
            "起予妙理欺欢伯，涤我枯肠压酪奴。", 
            "琥珀精神浑彷佛，葡萄滋味较锱铢。", 
            "禅师远弃桃源路，日日寻山摘此无。"
        ], 
        "title": "谢禅师□公寄闾山紫玉", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "洪才硕德两相宜，雅操真堪据凤池。", 
            "富贵未终随梦变，功名何在值时危。", 
            "奇词解吐万言策，敏思能吟七步诗。", 
            "但倩东风轻着力，摩天鹏翼若云垂。"
        ], 
        "title": "和王正之韵三首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "自惭不解告嘉谟，十载韬藏僻一隅。", 
            "巨海洪深容弃物，新朝宽厚用愚夫。", 
            "亨时嘉会千年少，圣主雄材万代无。", 
            "文物规模皆法古，伫看明诏起真儒。"
        ], 
        "title": "和王正之韵三首 其二", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "皇天辅德本无亲，乐道奚忧甑满尘。", 
            "道泰小人当屏斥，时屯君子自经纶。", 
            "浮云富贵元千变，昨梦繁华得几春。", 
            "遇不遇兮皆是命，吾侪休羡锦衣新。"
        ], 
        "title": "和王正之韵三首 其三", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "圣主龙飞日月新，微才忝预股肱臣。", 
            "民财已阜钱如水，驲骑长闲塞不尘。", 
            "威镇西陲输定远，宴开东阁慕平津。", 
            "何如收拾琴书去，林下衣冠作舜民。"
        ], 
        "title": "和郑寿之韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "越岭仙姿迥异常，洞庭春染六铢裳。", 
            "枝横碧玉天然瘦，蕾破黄金分外香。", 
            "反笑素英浑淡抹，却嫌红艳太浓妆。", 
            "临风浥此蔷薇露，醉墨淋漓寄渺茫。"
        ], 
        "title": "蜡梅二首 其一", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "冰姿梦里慕姚黄，滴蜡凝酥别样妆。", 
            "生妒白红太浓淡，懒施朱粉自芬芳。", 
            "寒英深染蔷薇露，冷艳微熏笃耨香。", 
            "受用清绝恣吟绕，惜花一念未全忘。"
        ], 
        "title": "蜡梅二首 其二", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "寄语沙城老故人，别来嬴得鬓边尘。", 
            "马蹄踏破关中月，新句吟空河表春。", 
            "名利相萦余有歉，琴书自乐子非贫。", 
            "何时策杖君家去，再试渊明漉酒巾。"
        ], 
        "title": "寄沙井刘子春", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "徒步南来爱陆机，公馀邂逅似相期。", 
            "高山韵吼千岩木，流水声号半夜陂。", 
            "圣德宛如歌治化，南风犹似抚疮痍。", 
            "曲终声散无人会，撩我高吟一首诗。"
        ], 
        "title": "和琴士苗兰韵", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "三年四度过鸡鸣，我仆徘徊马倦登。", 
            "寂寞柴门空有舍，萧条山寺静无僧。", 
            "残花溅泪千程别，啼鸟伤心百感生。", 
            "今古兴亡都莫问，穹庐高卧醉腾腾。"
        ], 
        "title": "己丑过鸡鸣山", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西域诸蕃古未知，来生远过禹封畿。", 
            "名山准拟金泥检，古塞无劳羽檄飞。", 
            "世乐讵能敌静乐，蓑衣到底胜朝衣。", 
            "年来痛忆闾山景，月照茅亭水一围。"
        ], 
        "title": "和人韵二首 其一", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "干戈未敛我伤神，自恨虚名误此身。", 
            "否德讵能师百辟，微才安可步三辰。", 
            "箕裘谩叹青毡旧，勋业空惊白发新。", 
            "安得夔龙立廊庙，扶持尧舜济斯民。"
        ], 
        "title": "和人韵二首 其二", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "当年倾盖识君初，烂饮天山驻使车。", 
            "秋去安仁空有赋，雁来公瑾又无书。", 
            "林峦红叶知人老，篱落黄花亦我疏。", 
            "为向天涯道岑寂，强吟新句附双鱼。"
        ], 
        "title": "寄天山周敬之", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "当年西域未知名，四海无人识晋卿。", 
            "扈从銮舆三万里，谟谋凤阙九重城。", 
            "衣冠异域真余志，礼乐中原乃我荣。", 
            "何日功成归旧隐，五湖烟浪乐馀生。"
        ], 
        "title": "和武川严亚之见寄五首 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "亚之平水久驰名，壮岁题桥慕长卿。", 
            "厌世德风如偃草，惊人诗价比连城。", 
            "功名未立不为慊，仁义能行亦足荣。", 
            "此理幽微人不识，莫言儒道拙谋生。"
        ], 
        "title": "和武川严亚之见寄五首 其二", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "今年又得亚之诗，每叹风云会遇迟。", 
            "拙运且淹童子役，雄才宜作帝王师。", 
            "羡君笔下挥千字，知子胸中蕴六奇。", 
            "静对西风和新句，凄然南望动深思。"
        ], 
        "title": "和武川严亚之见寄五首 其三", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "误忝纶恩斗印悬，乏才羞到玉墀前。", 
            "劾奸封事梦犹诤，许国忠诚老益坚。", 
            "仁政发从天北畔，捷音来自海西边。", 
            "从今率土沾王化，礼乐车书共一天。"
        ], 
        "title": "和武川严亚之见寄五首 其四", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "寥落龙沙寄此生，情钟我辈岂无情。", 
            "参商管鲍贤朋友，南北机云好弟兄。", 
            "莲叶飘香思晚浦，梅花飞雪梦春城。", 
            "故园日夜归心切，未济斯民不敢行。"
        ], 
        "title": "和武川严亚之见寄五首 其五", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "干戈扰扰战交侵，一纸安书值万金。", 
            "凡子生还愁未解，萱堂仙去恨尤深。", 
            "涕零倚木西风怨，肠断闻铃夜雨淋。", 
            "养老送终真有憾，号天如割望云心。"
        ], 
        "title": "邦瑞乞访亲因用其韵", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "赵老名言本两忘，庭前空有柏苍苍。", 
            "西江吸尽慵开口，北载添来亦括囊。", 
            "明月清风何所碍，落花流水不相妨。", 
            "须知居士元无病，底用千年旧药方。"
        ], 
        "title": "和李邦瑞韵", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "汾水禅师个里人，杖藜寻我过清源。", 
            "半盂红果情何厚，一盏青灯话细论。", 
            "山水景中君适意，兵戈堆里我消魂。", 
            "他年相约云深处，松竹萧萧静掩门。"
        ], 
        "title": "过清源赠法云禅师", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "西园春事画图中，难状司春造化功。", 
            "何限花心争动处，不应都是夜来风。"
        ], 
        "title": "西园春事", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "白玉堂前白日长，满前莺燕语如簧。", 
            "那知沈饭非荒宴，待与扬鞭问葛彊。"
        ], 
        "title": "西园席上调元子不至", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "睡鸭残香隔梦闻，晓莺啼破五更春。", 
            "千秋万古兰窗蝶，只属行云行雨人。"
        ], 
        "title": "纪归梦 其一", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为蝶为周尽自分，华胥元自是青春。", 
            "寒梅计岂罗浮月，偏照淩波解佩人。"
        ], 
        "title": "纪归梦 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "旋移松竹养烟霞，人笑猖披不润家。", 
            "可要广栽桃李树，年来强半是狂花。"
        ], 
        "title": "初上缙云五湖别业", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "雨横风狂过一春，养花天气少温存。", 
            "满前何限关心事，且是无人详细论。"
        ], 
        "title": "游壶春园", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "习饮醉乡抛浩劫，葆真灵液反天和。", 
            "方知世上閒滋味，元比神仙不较多。"
        ], 
        "title": "席上 其一", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "彩云行雨阳台梦，罗袜生尘洛浦秋。", 
            "飞起一双花上蝶，晚风吹上玉搔头。"
        ], 
        "title": "席上 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "或命巾车与鹿车，就花深处便倾壶。", 
            "风流哲匠天然句，状出双溪醉隐图。"
        ], 
        "title": "翠水别业即事", 
        "type": "绝句", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "且言居易有何难，俟命由来足易安。", 
            "高谢畏途诚可意，见人行险我心寒。"
        ], 
        "title": "题易安堂壁", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "银箭知传弟几更，玉壶清漏不闻声。", 
            "雄鸡本是司晨物，未可非时妄一鸣。"
        ], 
        "title": "终夕风雨早起书待旦斋壁", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "柳浪风寒䆉稏香，旋移床就树阴凉。", 
            "待教野老题名号，独醉痴仙避暑庄。"
        ], 
        "title": "仁寿镇柳浪", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "管弦声破水云幽，浪里香风过画楼。", 
            "相与兼花折荷叶，乱遮斜日上兰舟。"
        ], 
        "title": "汎城南莲湖", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "只合欢游引玉舟，骈罗蠲忿列忘忧。", 
            "自从收得河边水，须信人閒有帝休。"
        ], 
        "title": "题合欢亭", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "杜梨花外杜鹃啼，醉倚春风上钓矶。", 
            "真是一声声更切，不知犹更劝谁归。"
        ], 
        "title": "方湖钓鱼台", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉溪声泻玉声寒，流绕祥云瑞霭閒。", 
            "却是冰壶凉世界，始知元自在人寰。"
        ], 
        "title": "玉溪", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "宴随步障水西东，曲水烟光锦绣中。", 
            "杨柳结弮垂柳带，桃花嘶立落花风。"
        ], 
        "title": "曲水游 其一", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "延引仙人莲叶舟，衣冠杂沓载经州。", 
            "风流今日兰亭会，引入桃源水上头。"
        ], 
        "title": "曲水游 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "洞箫吹罢思无聊，却下閒庭弄柳条。", 
            "寂寂小园春昼永，一声啼鸟水平桥。"
        ], 
        "title": "水平桥", 
        "type": "绝句", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "山本无情不解愁，年来底事也惊秋。", 
            "古今阅尽兴亡恨，知为何人雪满头。"
        ], 
        "title": "白石山", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "山阁连城日日新，千形万状只无人。", 
            "自分长乐楼台象，不染长安市井尘。"
        ], 
        "title": "山市吟", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "麦穗经场谷尚青，县官严令督秋徵。", 
            "嗔他问著西成事，斜倚锄耰并不应。"
        ], 
        "title": "过北村", 
        "type": "绝句", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "漠漠屯云翠拍天，人谣鬼咏是丰年。", 
            "老农愁倚锄竿立，五谷虽成不值钱。"
        ], 
        "title": "观田", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "醉乡吟社两厌厌，寒食清明事已兼。", 
            "春计政侵云子酒，月华不隔水晶帘。", 
            "幽兰香结成凝阵，宝篆烟空尽未添。", 
            "连璧胜游心赏在，莫轻倾盖一掀髯。"
        ], 
        "title": "清明前一日月夜对酒招季渊饮", 
        "type": "律诗", 
        "yun": "盐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "兰州怀抱玉溪分，龙自深蟠草自茵。", 
            "楼观几经浮世换，河山依旧主人新。", 
            "莺花有意长留我，桃李无言自好春。", 
            "想得多情怨迟暮，不应终老马牛尘。"
        ], 
        "title": "忆双溪", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "暖日浮云漾绿波，画阑风静好经过。", 
            "护花飞蝶来呈舞，恋柳啼莺自献歌。", 
            "妨物性疏轻物议，惜春情重奈春何。", 
            "流年不为朱颜息，莫厌尊前笑语多。"
        ], 
        "title": "春日西园招雪亭", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "纵恬高蹇徇真愚，元也中心怯畏途。", 
            "共命不能同好恶，寄生那有异荣枯。", 
            "为营独醉成三窟，方引双溪入五湖。", 
            "就著鹤头书背上，已私宏景两牛图。"
        ], 
        "title": "缙云五湖别业书事", 
        "type": "律诗", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "山光摇荡入帘栊，酒漾歌云暖玉融。", 
            "烟柳翠涵深院雨，露花香湿满楼风。", 
            "自从愁阵持降节，拟与诗兵纪战功。", 
            "借问飘零断肠客，为谁幽独卧莲宫。"
        ], 
        "title": "西园席上招雪庭裕上人", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "一壶天地备菟裘，应结壶翁物外游。", 
            "田仲尽当多屈毂，惠施何得应庄周。", 
            "岂容五石为无用，好办千金预为酬。", 
            "匏落纵甘成弃物，世途元更有中流。"
        ], 
        "title": "匏瓜亭二首 其一", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "拟挹春风颍水滨，坐忘颜陋谢嚣尘。", 
            "素知居士非田仲，只识幽人是卞彬。", 
            "尽办仙家方外地，径输花坞瓮头春。", 
            "岂为无口辞供济，好虑为尊与问津。"
        ], 
        "title": "匏瓜亭二首 其二", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "万象森罗动翠华，谪仙名擅地仙家。", 
            "忽疑羽化随青鸟，空记嵩呼隔彩霞。", 
            "休计露盘承玉屑，枉徵云液就丹砂。", 
            "两龙胜迹空流水，流尽临风野荠花。"
        ], 
        "title": "宴台", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "谁赞君侯缔构功，尽收形胜压天东。", 
            "洪流下瞰朝宗远，叠嶂横陈堡塞雄。", 
            "凤阙凝眸云掩霭，鸡林指掌树冥濛。", 
            "髯龙似识登龙意，时摆寒梢弄晚风。"
        ], 
        "title": "苍官台", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "槎杌荆榛薙草莱，欲令无一点尘埃。", 
            "行歌正则行吟泽，坐啸狂奴坐钓台。", 
            "鸟道不冲天宇断，雁行横过海门恢。", 
            "黄花已为西风瘦，更对凝霜鬓影开。"
        ], 
        "title": "郝侍中钓台", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "澡雪精神住福庭，放言须不逆时情。", 
            "推移殿最修花史，分别贤愚著酒经。", 
            "爱酒爱花俱有趣，独醒独醉两虚名。", 
            "祇知仰挹清风处，万古心期是此亭。"
        ], 
        "title": "独醉亭", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "虽任无为定是非，更须教勒北山移。", 
            "笔驱造化天何补，身质声名道不知。", 
            "见说丹心明似镜，忍将青鬓照成丝。", 
            "深根宁极如无待，越舍含华却是谁。"
        ], 
        "title": "书三乐轩壁", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "自从天隐自然庭，愈觉嚣尘喷鼻腥。", 
            "可要洞研齐物论，更须深味洗心经。", 
            "独醒终了醒如醉，独醉那辞醉不醒。", 
            "列百圣贤真趣在，古人糟粕是螟蛉。"
        ], 
        "title": "醉书双溪书院醉经堂壁", 
        "type": "律诗", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "碧玉池塘翡翠堤，露轩飞檄拥璇题。", 
            "蝶迷芳径有时见，莺就绿阴深处啼。", 
            "不觉径来穿月窟，可能须待蹑云梯。", 
            "一壶春色长留在，尽寿吟山取醉泥。"
        ], 
        "title": "宴玉津园", 
        "type": "律诗", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "日薰花气暖徘徊，花影横斜入酒杯。", 
            "不见海棠春睡足，可怜江燕晚归来。", 
            "烟迷野色自芳草，水落石根空翠苔。", 
            "谁劝柳阴深且住，有人凝绝在高台。"
        ], 
        "title": "和林西园月台怀吕龙山", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "水自长流莺自啼，雀来巢壁燕来飞。", 
            "红销歌殿夜棠瘦，绿暗妆台春草肥。", 
            "今日不知明日事，今人休笑古人非。", 
            "寥寥千古登临思，分付东风与落晖。"
        ], 
        "title": "暮春登凌云台", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "湫隘嚣尘不可居，凤凰山岂厌潜夫。", 
            "无花不欲教为主，有草须堪更结庐。", 
            "元化唯珍五禽戏，通明殊玩两牛图。", 
            "莫惊独醉居无事，心醉镕经与著书。"
        ], 
        "title": "凤凰山别业寄润甫儒医尤娴于摄生", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "胜事分明日月多，金莲川上爱凉蜗。", 
            "珍珠柳袅垂珠树，翡翠茵舒展翠莎。", 
            "虚白室常安乐土，软红尘不到行窝。", 
            "索教妆点新春色，且剩山花四五窠。"
        ], 
        "title": "春园", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "独醉园中独醉翁，醒时还与醉时同。", 
            "祇因矫思原如矢，窃自修身更似弓。", 
            "无可奈何倚玉友，有何不可任崖公。", 
            "醉乡纵裂封侯地，且就擒奸莫论功。"
        ], 
        "title": "独醉园对饮", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "蜃楼鳌殿对柴扉，旋挽新荷补旧衣。", 
            "短笛有时浑落调，曲钩何计可忘机。", 
            "沧波万顷淡烟合，白雁一声黄叶稀。", 
            "回想渭滨人去后，夕阳空满钓鱼矶。"
        ], 
        "title": "赠渔者", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "著名仙籍擅芳春，料理霓裳纪见闻。", 
            "欬唾随风落珠玉，笑谈倾坐播兰薰。", 
            "龙酣醉笛吟秋水，凤咽歌楼遏暮云。", 
            "唤起沈香亭上梦，海棠花睡月纷纷。"
        ], 
        "title": "赠仙音院乐籍侍儿", 
        "type": "律诗", 
        "yun": "文"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "元丰宗匠是吾师，幽梦江湖每见之。", 
            "在昔才名真盖代，祇今子弟好能诗。", 
            "六经更待黄麻拟，双剑终因紫气知。", 
            "衰疾连秋犹长物，扁舟未到谢相思。"
        ], 
        "title": "太朴缄至君静清诗，读之慰快。斯文凋敝之余，安得见此杰然者？敬叹敬叹。一诗寄谢并简君瑞，要知于二贤倾倒之至也", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "名家接武依丹陛，壮岁招魂入翠微。", 
            "遂使老聃成自吊，不知丁令竟何归？", 
            "蛇蝉岂恋寻山蜕？鸡犬曾闻挟日飞。", 
            "独有皇恩无以报，昨传天语慰松扉。"
        ], 
        "title": "吊张炼师", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "江墅群芳手自栽，春前相次斸苍苔。", 
            "邻僧昨许山兰送，社妪新分圃药来。", 
            "本为圣情思共济，更饶生事得相催。", 
            "粤王溪畔韶光好，谁想经年逝不回？"
        ], 
        "title": "百丈春日纪怀三首 其一", 
        "type": "律诗", 
        "yun": "灰"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "东风久不到新堂，生意虽微未卒荒。", 
            "草上葫荽偏挺特，花间芦菔故高长。", 
            "时来岂尽栽培力，物化须知长养方。", 
            "葵藿有心终莫夺，每闻支笏照沧浪。"
        ], 
        "title": "百丈春日纪怀", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "飞飞燕子守绳枢，爱尔由来似凤雏。", 
            "肯谓撩人嗔坐对，向曾去我忆巢孤。", 
            "涂泥须责经营苦，爪觜无供啄哺娱。", 
            "春社风光时有再，天生品汇各悬殊。"
        ], 
        "title": "百丈春日纪怀三首 其三", 
        "type": "律诗", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "鲁国先生九十余，百年消息定何如？", 
            "世情看作东流水，天地留恩下泽车。", 
            "陇西供奉岂无酒？河上丈人空有书。", 
            "见说乡邻问何事？扣门语及莫钟初。"
        ], 
        "title": "李原李翁", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "番阳东下万山围，魁阁峥嵘面翠微。", 
            "云接大荒回古色，波涵落木动晴晖。", 
            "宦情静与游鱼逝，诗思长随夕鸟飞。", 
            "久待倚阑成独酌，痴儿了事各须归。"
        ], 
        "title": "寄题集贤周司直悠然阁", 
        "type": "律诗", 
        "yun": "微"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "平生不识张廷尉，中岁方逢马伏波。", 
            "昨见山川皆胆落，稍侵霜露始心和。", 
            "皇恩远荷优隆至，旅况深惭慨惜多。", 
            "天上故人安好在，西风迟暮意如何？"
        ], 
        "title": "徐闻县怀京下旧游", 
        "type": "律诗", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "闽藩杰构入青云，箫鼓声高万壑闻。", 
            "瓯粤谁存封建业？唐虞真是圣明君。", 
            "蓬莱瑞气皇居正，太液恩波御席分。", 
            "身远祇怀归委佩，丝纶阁近最缤纷。"
        ], 
        "title": "泰定二年丙寅岁元日", 
        "type": "律诗", 
        "yun": "文"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "光迎署府千花树，秀入河桥万柳梢。", 
            "春日楼台围翠巘，夜晴灯火接青郊。", 
            "升平旧俗今犹在，浩荡流年又过交。", 
            "董奉接官何处宅？相依愿与结衡茅。"
        ], 
        "title": "自戎府出还珠门，晚归廨舍", 
        "type": "律诗", 
        "yun": "肴"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "城西有寺忽如林，伏地卬霄苔藓侵。", 
            "古人题字看欲遍，今我杖藜来相寻。", 
            "潜蛟在壑不多见，飞鸟过岩时一吟。", 
            "斫破荒祠山鬼怪，祇饶游览重千金。"
        ], 
        "title": "闽山神光寺西崖上观唐李阳冰篆，篆为山僧架屋所坏，存者始二十二字云", 
        "type": "律诗", 
        "yun": "侵"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "闽山东面启松门，梯石层层见梵尊。", 
            "题表尚存唐节镇，地图浑似洛林园。", 
            "亭因聚远开幽径，栈至临危出小轩。", 
            "最是跻攀宜健步，病身无羽亦飞鶱。"
        ], 
        "title": "游南涧寺，寺乃唐节度使王审知所建", 
        "type": "律诗", 
        "yun": "元"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "江南往岁旱连州，河北今年水逆流。", 
            "恭体朝廷宽大意，少纾田里散离忧。", 
            "表章有道诚长策，衣食无功本拙谋。", 
            "国制由来重农亩，太平政不在他求。"
        ], 
        "title": "伏睹中书以内郡饥遍行拯救新令，感激有作", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "榕树庭中翠欲昏，飞来白鹭动如云。", 
            "每当弹射思伤物，忽到徘徊感离群。", 
            "护子乌鸦来辟易，附人鹳鹊漫缤纷。", 
            "要知得失都何与？含育无由报圣君。"
        ], 
        "title": "宪司双榕轮囷数十围，其庇数亩，雨止，观白鹭", 
        "type": "律诗", 
        "yun": "文"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "陶公归思定如何，山郭春风长薜萝。", 
            "直道当官惟任拙，庸才负禄祗惭多。", 
            "江山实自辞家隔，日月虚随闭户过。", 
            "点点飞鸿向天末，忧端不类泽中歌。"
        ], 
        "title": "归思", 
        "type": "律诗", 
        "yun": "歌"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "陶公到官八十日，今我到官逾半期。", 
            "劝农省俗了无补，暖衣饱食将何为？", 
            "常思在山深虎豹，几曾当道假狐狸？", 
            "英雄见义犹饥渴，可使文人有愧辞？"
        ], 
        "title": "到官", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "荒山远水放轻舠，顿雨颠风戒弊袍。", 
            "五六月馀乡问绝，二千里外客心劳。", 
            "树间乌鹊声频好，天上麒麟格自高。", 
            "独有武夷看未了，野人寄语压香醪。"
        ], 
        "title": "风止闻鹊", 
        "type": "律诗", 
        "yun": "豪"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "柳外朝冠古进贤，云间观户旧通仙。", 
            "蓬莱岂隔三千里？华颂宜过一万年。", 
            "香并衮龙浮瑞日，声随箫凤下晴天。", 
            "文臣不愿金茎赐，但想黄封到竹边。"
        ], 
        "title": "奉和吴宗师退朝", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "西山半壁影钩陈，晴雪新销路马尘。", 
            "两岁通行三大礼，千官中称一闲身。", 
            "伊皋事业何当下？管乐才名不用真。", 
            "遥忆南宫旧词伯，退歌清庙属生民。"
        ], 
        "title": "奉观郊庙礼成，简曹礼部元用", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "已戒金吾夜不哗，西山又被雪微遮。", 
            "饥年禁酿知谁力？到处看灯似我家。", 
            "旅梦比尝经赤甲，病身尤欲恋黄芽。", 
            "云端此日烟霏暖，遥想仙人立露华。"
        ], 
        "title": "和马贡士元夕同观灯之作", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "客居离索感芳晨，颇耐物色恼诗人。", 
            "花心尽逐阳和动，柳眼宜于故旧新。", 
            "万里清江家共远，九春皓月梦兼频。", 
            "鹿门自有庞夫子，长往烟林秋复春。"
        ], 
        "title": "答李泂", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "平时有酒不解醉，愁至方知酒道尊。", 
            "一万里程兼雪霰，三千年事隔朝昏。", 
            "何因洗盏花间屿？更与停鞭柳下墩。", 
            "寄语东邻马贡士，今晨琴筑好温存。"
        ], 
        "title": "调马君", 
        "type": "律诗", 
        "yun": "元"
    }, 
    {
        "author": "明", 
        "era": "元", 
        "subtype": "七言绝句", 
        "text": [
            "今朝是我娘生日，剔起佛前长命灯。", 
            "白米自炊还自吃，与娘斋得一员僧。"
        ], 
        "title": "母生日", 
        "type": "绝句", 
        "yun": "蒸"
    }, 
    {
        "author": "昂吉", 
        "era": "元", 
        "subtype": null, 
        "text": [
            "凉风起高林，秋思在幽室。", 
            "维时宿雨收，候虫语啾唧。", 
            "池浮荷气凉，鸟鸣树阴密。", 
            "主人列芳筵，况乃严酒律。", 
            "客有二三子，题诗满缃帙。", 
            "双双紫云娘，含笑倚瑶瑟。", 
            "清唱回春风，靓妆照秋日。", 
            "人生再会难，此乐亦易失。", 
            "出门未忍别，露坐待月出。"
        ], 
        "title": "芝云堂以蓝田日煖玉生烟分韵得日字", 
        "type": "古风", 
        "yun": "质"
    }, 
    {
        "author": "昂吉", 
        "era": "元", 
        "subtype": null, 
        "text": [
            "把酒临前轩，积雪满行路。", 
            "清唱回春风，夜色在高树。", 
            "主人雅好客，殷勤道情愫。", 
            "欢极座屡更，杯深不知数。", 
            "酒阑看雪行，亭亭水中度。"
        ], 
        "title": "听雪斋分韵得度字", 
        "type": "古风", 
        "yun": "遇"
    }, 
    {
        "author": "昂吉", 
        "era": "元", 
        "subtype": null, 
        "text": [
            "送君姑苏台，台前日落云帆开。", 
            "吴王宫殿已尘土，且复饮我黄金罍。", 
            "吴王宴时花满屋，半酣西施倚阑曲。", 
            "越兵一夜渡江来，从此荒台走麋鹿。", 
            "与君吊古登高台，青天万里云飞回。", 
            "愿君乘云上天去，思君偏倚台前树。"
        ], 
        "title": "姑苏台送友人之京师", 
        "type": "古风", 
        "yun": null
    }, 
    {
        "author": "昂吉", 
        "era": "元", 
        "subtype": null, 
        "text": [
            "别君虎丘山，归云如鸦松树间。", 
            "山公聚石坐说法，白虎台前去复还。", 
            "至今台上金精伏，清气潇潇满林谷。", 
            "城中之人岂解事，但见寒泉绕岩木。", 
            "君行慎勿停吴舠，修名要与山齐高。", 
            "酒酣君去我亦别，后夜山头望明月。"
        ], 
        "title": "虎丘山送友人", 
        "type": "古风", 
        "yun": null
    }, 
    {
        "author": "昂吉", 
        "era": "元", 
        "subtype": null, 
        "text": [
            "吴门柳，东风岁岁离人手。", 
            "千人万人于此别，长条短条那忍折。", 
            "送君更折青柳枝，莫学柳花如雪飞。", 
            "思君归来与君期，但愿柳色如君衣。"
        ], 
        "title": "乐府二章送吴景良 其一", 
        "type": "古风", 
        "yun": null
    }, 
    {
        "author": "昂吉", 
        "era": "元", 
        "subtype": null, 
        "text": [
            "采采叶上莲，吴姬荡桨云满船。", 
            "红妆避人隔花笑，一生自倚如花妍。", 
            "低头更采叶上莲，锦云绕指香风传。", 
            "殷勤裁缝作莲幕，为君高挂黄堂边，待君日日来周旋。"
        ], 
        "title": "乐府二章送吴景良 其二", 
        "type": "古风", 
        "yun": "先"
    }, 
    {
        "author": "昂吉", 
        "era": "元", 
        "subtype": null, 
        "text": [
            "昔人仙去大兰山，台殿空遗石壁间。", 
            "崖瀑四时飞白云，溪云长日护玄关。", 
            "青棂露冷从猿采，仙未风生看虎还。", 
            "昨夜洞前新雨过，主人留客听潺湲。"
        ], 
        "title": "题丹山", 
        "type": "古风", 
        "yun": "删"
    }, 
    {
        "author": "房皞", 
        "era": "元", 
        "subtype": null, 
        "text": [
            "浮云澹澹心悠悠，杖藜来作江边游。", 
            "商人打鼓催行舟，洪波不断东南流。", 
            "木叶潇潇荆楚秋，劝君休上王粲楼，日落沧江增暮愁。"
        ], 
        "title": "江上行", 
        "type": "古风", 
        "yun": "尤"
    }, 
    {
        "author": "房皞", 
        "era": "元", 
        "subtype": null, 
        "text": [
            "沧海波未澄，无人斩长鲸。", 
            "韦郎三尺玉，匣中鸣不平。", 
            "蛟龙一出雷雨随，翕忽变化清四夷。", 
            "可惜有才不见用，青天白日将何为？", 
            "酒酣起舞抱剑哭，肃肃悲风动茅屋。", 
            "不如南山学种田，自古青萍换黄犊。"
        ], 
        "title": "卖剑行赠韦汉臣", 
        "type": "古风", 
        "yun": null
    }, 
    {
        "author": "房皞", 
        "era": "元", 
        "subtype": null, 
        "text": [
            "贫家女，德性温柔寡言语。", 
            "终年辛苦不下机，身上却无丝一缕。", 
            "倡家女儿百不会，只向人前卖娇态。", 
            "绣裀端坐青楼中，银烛荧煌照珠翠。", 
            "书言福善与祸淫，未必天工有此心。", 
            "盗蹠长年颜子夭，古来颠倒非独今。", 
            "高处是昆崙，低处是东溟。", 
            "昆崙推不倒，东海填不平，物之不齐物之情。", 
            "贫女莫羡倡女荣，不义富贵浮云轻。", 
            "持身但如冰雪清，德耀荆钗有令名。"
        ], 
        "title": "贫家女", 
        "type": "古风", 
        "yun": null
    }, 
    {
        "author": "房皞", 
        "era": "元", 
        "subtype": null, 
        "text": [
            "伤哉船子峰头月，昨夜团团今夜缺。", 
            "月华犹自不长圆，人生安得无离别。", 
            "世上忧端千万许，惟有别离心最苦。", 
            "卢川春晚送君行，落花为我啼红雨。", 
            "四海纷纷尚戎马，我曹只合归林下。", 
            "如椽大笔今无用，日课新诗自陶写。", 
            "嵩阳佳处如罨画，浮可渔兮田可稼。", 
            "我欲从君觅隐居，却恐山灵嫌俗驾。"
        ], 
        "title": "送王升卿", 
        "type": "古风", 
        "yun": null
    }, 
    {
        "author": "房皞", 
        "era": "元", 
        "subtype": null, 
        "text": [
            "岳阳城南吕公洞，道人见客无迎送。", 
            "事少方知日月长，身閒未觉功名重。", 
            "竹影松阴生午凉，山色湖光设朝供。", 
            "高吟下视世间人，几人不在黄粱梦。"
        ], 
        "title": "题吕仙亭", 
        "type": "古风", 
        "yun": null
    }, 
    {
        "author": "房皞", 
        "era": "元", 
        "subtype": null, 
        "text": [
            "禀性太褊率，不受尘事触。", 
            "自小远市廛，僻居在岩谷。", 
            "人间嗜好心，舍书百不欲。", 
            "一饱更奚求，箪瓢随分足。", 
            "失脚堕世路，缠纠若徽纆。", 
            "人以官为荣，我以官为辱。", 
            "平生喜高洁，为官近卑俗。", 
            "平生喜旷达，为官窘边幅。", 
            "平生喜疏散，为官贵圆熟。", 
            "平生喜忠鲠，为官多谄曲。", 
            "浇漓当此时，古道那可复。", 
            "鹪鹩巢一木，偃鼠饮满腹。", 
            "谁能朱门中？区区丐粱肉。", 
            "折腰趋下风，不厌解印速。", 
            "青山唤我归，早晚谢羁束。", 
            "一尊石上酒，浩歌对松菊。"
        ], 
        "title": "寄呈岳阳诸友", 
        "type": "古风", 
        "yun": null
    }, 
    {
        "author": "房皞", 
        "era": "元", 
        "subtype": null, 
        "text": [
            "自古朝市人，罕与山相会。", 
            "山岂欲远人，人自与山背。", 
            "张侯创新居，正在阛阓内。", 
            "何以得青山，坐上日相对。", 
            "胸中有丘壑，眼前无障碍。", 
            "人物既萧散，山不问内外。", 
            "晚来天气佳，收目入清快。", 
            "乾坤无一尘，草木有多态。", 
            "千里好风来，几缕残霞在。", 
            "拄笏当此时，未觉功名大。"
        ], 
        "title": "题张信之见山堂", 
        "type": "古风", 
        "yun": null
    }, 
    {
        "author": "房皞", 
        "era": "元", 
        "subtype": null, 
        "text": [
            "魏侯照乘珠，卞氏连城玉。", 
            "此物岂易得，君家贮满屋。", 
            "平生积德深，天锡以多福。", 
            "熊罴入梦频，不待封人祝。", 
            "长者已雄伟，幼者更清淑。", 
            "指日看骞腾，谁为犀角秃。", 
            "愿君剩买书，学语便教读。", 
            "斯文久不振，六经要再续。", 
            "人生宇宙间，百岁一瞬速。", 
            "美恶暂时休，何者为荣辱。", 
            "且引昔宁馨，绕院种松菊。", 
            "陶潜归去来，有子万事足。"
        ], 
        "title": "庆王鼎玉生子", 
        "type": "古风", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "玄元微密。寂寂寥寥无缝入。", 
            "探赜功奇。易象先天合圣机。", 
            "混然一气。拍塞冲虚无不济。", 
            "极目清光。顿觉融风天地凉。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "潜龙初九。九五飞龙群无首。", 
            "大哉乾元。物物亨纯得自然。", 
            "性相以近。道显诸仁藏诸用。", 
            "精粹含光。神易穷通没定方。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "混元一气。生地生天虚满济。", 
            "宝洁玲珑。落桂金乌碧海沉。", 
            "颐精固蒂。眩集神珠随风去。", 
            "月照波心。天目晶通水产金。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "忽然省悟。儿女妻奴全不顾。", 
            "万事都忘。一性恬然道自常。", 
            "天霓清福。契道登真明上德。", 
            "微宴心光。丹碧瑛华益寿长。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "琳宫谪降。一点胎光如玉样。", 
            "德化风规。神秀精华貌转徽。", 
            "亲风相若。自适清虚堪倚托。", 
            "仙仗齐临。宵夜清歌叫玉音。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "固穷妙理。静室精思明彻底。", 
            "形释心凝。光鉴寥空气象清。", 
            "法身轻丽。皓皓灵阳随风去。", 
            "历御中元。精郁临空混帝先。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "适来相见。唬我魂飞心胆颤。", 
            "休觅休寻。相遇相逢没善心。", 
            "告伊休拜。恐怕贫儿思旧债。", 
            "各自回头。稍有违心作马牛。"
        ], 
        "title": "益寿美金花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "功名富贵。致使沉沦空手去。", 
            "改面回头。一失人身永劫休。", 
            "归纯返朴。背境涤尘真正觉。", 
            "一颗圆光。焕焕煌煌入大方。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "浮生苦恼。尘世忙忙何日了。", 
            "一旦无常。福致他人业自当。", 
            "君还省悟。弃舍冤亲寻出路。", 
            "万事都休。性命之中子细搜。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "秋风浩浩，极目霞琳澄瑞绕。", 
            "隔岸芦花。", 
            "隐映烟笼三两家。", 
            "天真秀郁。", 
            "谪降寰中光满室。", 
            "保佑千春。", 
            "朱顶青松延寿同。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "今生不悟。指望来生何处去。", 
            "六道交加。一步危亡永劫差。", 
            "君还识破。尘世般般都打过。", 
            "云水逍遥。稳泛虚舟物外漂。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "无情苦海。壤壤众生由贪爱。", 
            "争似余家。寂寞林泉别世华。", 
            "颐真养浩。肌肉冰清如玉貌。", 
            "出入无间。绰约随风飘上天。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "深根固蒂。天宝流霞光满济。", 
            "返照连天。冉冉程程玄又玄。", 
            "无生无灭。湛湛孤然明皎洁。", 
            "昕散云寥。点破清虚上九霄。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "初心奉道。谨守精严光返照。", 
            "元始扶真。真物相生恍惚中。", 
            "凝空落落。明月清风相倚托。", 
            "达彼无忧。回首烟霞物外游。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "淫声美色。底死谩生难弃舍。", 
            "艳态娇妻。儿女恩情总送伊。", 
            "除情去欲。惜气存神如珠玉。", 
            "一点精金。失了难为复再寻。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "居家学道。两事不成担阁了。", 
            "欲要修真。不染浮华半点尘。", 
            "虚心实腹。只此登仙真轨则。", 
            "功满朝元。金阙寥阳化羽仙。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "五行四象。戊己攒盈如何样。", 
            "黑水红云。白马背牛两下分。", 
            "金车宝辇。大道夷然烹玉线。", 
            "碾路如银。搬载婴儿出世尘。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "嗟恨这形骸。", 
            "百般做、纽捏狂乖。", 
            "如今省也寻归路，冰清玉洁，昂霄峻鄂，奚失俗崖。", 
            "心静若冰台。", 
            "灵光莹、不梁纤埃。", 
            "厥然别有真奇妙，聤晟合璧，升玄羽化，脱下凡胎。"
        ], 
        "title": "摊破南乡子", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "猛悟回头，把尘事都忘了。", 
            "急收心、速归大道。", 
            "空里寻真，向无中传明教。", 
            "最好。", 
            "现丹华，回光返照。", 
            "探□精微，表天奕幽深奥。", 
            "明内外、浮沉颠倒。", 
            "一气双关，混百神，分三要。", 
            "玄妙。", 
            "瑞云扶，玉辰容貌。"
        ], 
        "title": "惜奴娇", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太玄妙诀。", 
            "悟来不须言说。", 
            "心地豁然开觉。", 
            "清凉内通彻。", 
            "透五蕴山头，现出霜天皓月。", 
            "照千古分明，无圆缺。", 
            "赤子琳宫歇。", 
            "敏把丹枝折。", 
            "玩长春景界洞鉴离生灭。", 
            "向无阴树下，独坐逍遥静绝。", 
            "听无弦曲调，于中别。"
        ], 
        "title": "望远行", 
        "type": "词", 
        "yun": null
    }, 
    {
        "author": "岳瑜", 
        "era": "元", 
        "subtype": null, 
        "text": [
            "风清玉蟾莹，霜薄翠鸾愁。", 
            "夜深羽衣一曲，如在月宫游。", 
            "色占名园琪树，香动仙岩贝阙，携手正宜秋。", 
            "登科当小试，私语更低头。", 
            "赤栏桥，金粟影，绣帘钩。", 
            "荷花六郎模样，消得一风流。", 
            "遗落文昌籍姓，重叠太妃名字，声价满神州。", 
            "贮君鸳鸯阁，期我凤凰楼。"
        ], 
        "title": "水调歌头", 
        "type": "词", 
        "yun": "尤"
    }, 
    {
        "author": "宗衍", 
        "era": "元", 
        "subtype": null, 
        "text": [
            "过懒愧前垢，晨起亦已勤。", 
            "开门扫积叶，苔色一何新。", 
            "不知何夕雨，馀湿未生尘。", 
            "初日照修竹，青山可怜人。", 
            "俯仰衡门下，谁知此意真。"
        ], 
        "title": "石湖閒居", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "龙化不改鳞，士达不改身。", 
            "借问当路子，如何弃贱贫。", 
            "仲尼称大圣，原壤乃狂人。", 
            "光武有天下，严陵实隐沦。", 
            "故旧不可忘，何况师友亲。", 
            "呜呼千载下，此道如埃尘。"
        ], 
        "title": "遣兴", 
        "type": "古风", 
        "yun": "真"
    }, 
    {
        "author": "宗衍", 
        "era": "元", 
        "subtype": null, 
        "text": [
            "客至固足喜，不至静亦佳。", 
            "柴门终日掩，风过有时开。", 
            "岂不念笑言，轻易交成乖。", 
            "庭柯有好鸟，众音何喈喈。", 
            "晨征暮来止，乃与我心谐。"
        ], 
        "title": "独坐", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "计程息劳牵，日晚江路永。", 
            "连樯如有待，聚泊就村井。", 
            "沙明鸥群回，月出人语静。", 
            "心清独不寐，况乃风露冷。", 
            "因思往来客，终日困驰骋。", 
            "得非衣食驱，无乃缘造请。", 
            "吾人方外士，素志慕箕颍。", 
            "胡为淹水宿，混迹问蛙黾。", 
            "丈夫别有念，此意谁得领。", 
            "人生未闻道，如何卧烟景。"
        ], 
        "title": "泊平望", 
        "type": "古风", 
        "yun": "梗"
    }, 
    {
        "author": "宗衍", 
        "era": "元", 
        "subtype": null, 
        "text": [
            "晨光散苍凉，灌木露未晞。", 
            "众鸟各相命，迟迟出林飞。", 
            "岂不畏网罗，所苦渴与饥。", 
            "人生有常策，胡为不知归。", 
            "东皋春雨深，地泽黍豆肥。", 
            "理荒朝荷锄，迫暮返荆扉。", 
            "筋力固疲倦，庶幸无祸机。", 
            "鹿台多黄金，首阳悲采薇。", 
            "且自食吾力，焉知彼是非。"
        ], 
        "title": "东皋为陈隐君作", 
        "type": "古风", 
        "yun": "微"
    }, 
    {
        "author": "宗衍", 
        "era": "元", 
        "subtype": null, 
        "text": [
            "无营百虑省，有作虑乃多。", 
            "空林无客过，寂寞类山阿。", 
            "果熟风自落，蛛丝当户罗。", 
            "断蓬非无根，落木亦有柯。", 
            "所怀愿不获，抱恨将如何。", 
            "白云怅悠悠，回首聊咏歌。"
        ], 
        "title": "杂诗次俞伯阳韵", 
        "type": "古风", 
        "yun": "歌"
    }, 
    {
        "author": "宗衍", 
        "era": "元", 
        "subtype": null, 
        "text": [
            "躁静失本性，滞寂圣所诃。", 
            "不有止观幻，欲静动愈多。", 
            "道人非避世，偶此住山阿。", 
            "幽侣不到门，况闻车马过。", 
            "閒云谢冗迹，止水无惊波。", 
            "山光明户庭，定起聊婆娑。", 
            "扰扰奔竞者，闻风意如何？"
        ], 
        "title": "静趣轩", 
        "type": "古风", 
        "yun": "歌"
    }, 
    {
        "author": "宗衍", 
        "era": "元", 
        "subtype": null, 
        "text": [
            "两桤当我门，昔种不盈把。", 
            "十年各长大，我屋在其下。", 
            "风吹枝峥嵘，坏我屋上瓦。", 
            "伐桤伤屋甚，小过且容舍。", 
            "樵儿驱之去，不去反怒嗔。", 
            "岂不有曲直，但念是比邻。"
        ], 
        "title": "感兴", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "清晨启重门，童子净洒扫。", 
            "披衣视天宇，野旷日杲杲。", 
            "忆昨怀故园，似遭青山恼。", 
            "一捐彼此念，适意无不好。", 
            "我性真坦率，逢人辄倾倒。", 
            "非关渠我欺，摆落自不早。", 
            "凉飙吹衣裳，溪色映青稻。", 
            "饮水读我书，逍遥以终老。"
        ], 
        "title": "遣兴", 
        "type": "古风", 
        "yun": "皓"
    }, 
    {
        "author": "宗衍", 
        "era": "元", 
        "subtype": null, 
        "text": [
            "百草竞春色，惟菊有秋芳。", 
            "岂不涉寒暑，本性自有常。", 
            "疾风吹高林，木落天雨霜。", 
            "谁知篱落间，弱质怀刚肠。", 
            "不怨岁月暝，所悲迫新阳。", 
            "永歌归去来，此意不能忘。"
        ], 
        "title": "对菊有感", 
        "type": "古风", 
        "yun": "阳"
    }, 
    {
        "author": "宗衍", 
        "era": "元", 
        "subtype": null, 
        "text": [
            "疏林生晚凉，微日映书幌。", 
            "南山澹相对，幽磬时一响。", 
            "怀归见素心，感旧发遐想。", 
            "稍待秋橘香，风汀荡双桨。"
        ], 
        "title": "晚凉怀故山", 
        "type": "古风", 
        "yun": "养"
    }, 
    {
        "author": "宗衍", 
        "era": "元", 
        "subtype": null, 
        "text": [
            "浴罢振轻袂，漱齿汲石井。", 
            "木落岁已秋，山深夜逾静。", 
            "细咏馀幽响，清心寄真境。", 
            "松门凉月阴，挂杖一僧影。"
        ], 
        "title": "浴罢", 
        "type": "古风", 
        "yun": "梗"
    }, 
    {
        "author": "宗衍", 
        "era": "元", 
        "subtype": null, 
        "text": [
            "啄木江南飞，蠹虫生上林。", 
            "江南亦有蠹，不闻剥啄声。", 
            "蠹种日以滋，木病日以深。", 
            "啄木不啄蠹，孰慰凤凰心。"
        ], 
        "title": "啄木", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "楚雪春已晴，沅湘水初满。", 
            "去年故叶长，今年新叶短。", 
            "波明碧沙净，日照紫苔暖。", 
            "不见泽中人，江南暝云断。"
        ], 
        "title": "墨兰", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "月出湖水湄，清辉映林屋。", 
            "山明秋树静，照见幽鸟宿。", 
            "开门谁遣入，俯涧近可掬。", 
            "道人犹未眠，经声出深竹。"
        ], 
        "title": "楞伽寺得月台", 
        "type": "古风", 
        "yun": "屋"
    }, 
    {
        "author": "宗衍", 
        "era": "元", 
        "subtype": null, 
        "text": [
            "唐朝画马谁第一，韩干妙出曹将军。", 
            "此图无乃干所作，世上有若真空群。", 
            "双瞳精荧两耳立，兰筋束骨皮肉急。", 
            "何年霹雳起龙池，五花一团云气湿。", 
            "当年天子少马骑，远求乌孙诏写之。", 
            "即今内厩多如此，纵有麒麟画者谁？"
        ], 
        "title": "题韩干画马图", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "凉风一叶落，志士感其微。", 
            "岂但振泉木，寒将裂我衣。", 
            "治田去稂莠，所忧稼穑稀。", 
            "君若不见察，善类将安归。"
        ], 
        "title": "遣兴二首 其一", 
        "type": "古风", 
        "yun": "微"
    }, 
    {
        "author": "宗衍", 
        "era": "元", 
        "subtype": null, 
        "text": [
            "紫兰生幽林，聊与众草伍。", 
            "青蝇亦何物，天乃傅其羽。", 
            "鸱枭纷翱翔，凤凰不一睹。", 
            "自古已云然，今人况非古。"
        ], 
        "title": "遣兴二首 其二", 
        "type": "古风", 
        "yun": "麌"
    }, 
    {
        "author": "宗衍", 
        "era": "元", 
        "subtype": null, 
        "text": [
            "俗子居山不见山，静者居廛山在眼。", 
            "请看东郭许隐君，中山之堂最萧散。", 
            "堂前种竹堂后萱，春深笋长萱花繁。", 
            "大儿称觞寿花下，小儿读书当竹根。", 
            "城中无山亦可乐，城中有虎仍戴角。", 
            "归来不愁虎食人，闭门日醉中山春。"
        ], 
        "title": "中山堂为许隐君作", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "春庭种萱春日长，春风吹衣春酒香。", 
            "闭门读书母在堂，百亩之稻五亩桑。", 
            "萱能忘忧，无忧可忘。", 
            "晨羹须调不须鲤，妇善奉姑姑自喜。", 
            "阿孙来来花下戏，慎勿伤花失婆意。"
        ], 
        "title": "萱庭春意为胡景仁作", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "野鸡毛羽好，不如家鸡能报晓。", 
            "新人美如花，不如旧人能绩麻。", 
            "绩麻作衫郎得著，郎见花开又花落。"
        ], 
        "title": "野鸡毛羽好", 
        "type": "古风", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "星依云渚溅溅，露零玉液涓涓。", 
            "宝砌衰兰剪剪，碧天如练，光摇北斗阑干。"
        ], 
        "title": "十二月乐词（并引） 其一 七月", 
        "type": "词", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "上楼迎得春归，暗黄著柳依依。", 
            "弄野轻寒似水，锦床鸳被，梦回初日迟迟。"
        ], 
        "title": "十二月乐词（并引） 其一 正月", 
        "type": "词", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "劳劳胡燕酣春，逗烟薇帐生尘。", 
            "蛾髻佳人瘦损，暖云如困，不堪起舞缃裙。"
        ], 
        "title": "十二月乐词（并引） 其一 二月", 
        "type": "词", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "夹城曲水飘香，扫蛾云髻新妆。", 
            "落尽梨花欲赏，不胜惆怅，东风萦损柔肠。"
        ], 
        "title": "十二月乐词（并引） 其一 三月", 
        "type": "词", 
        "yun": "阳"
    }, 
    {
        "author": "孟昉", 
        "era": "元", 
        "subtype": null, 
        "text": [
            "依微香雨青氛，金塘闲水生蘋。", 
            "数点残芳堕粉，绿莎轻衬，月明空照黄昏。"
        ], 
        "title": "十二月乐词（并引） 其一 四月", 
        "type": "词", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "沿华水汲青尊，含风轻縠虚门。", 
            "舞困腮融汗粉，翠罗香润，鸳鸯扇织回文。"
        ], 
        "title": "十二月乐词（并引） 其一 五月", 
        "type": "词", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "疏疏拂柳生裁，炎炎红镜初开。", 
            "暑困天低寡色，火轮飞盖，晖晖日上蓬莱。"
        ], 
        "title": "十二月乐词（并引） 其一 六月", 
        "type": "词", 
        "yun": "灰"
    }, 
    {
        "author": "孟昉", 
        "era": "元", 
        "subtype": null, 
        "text": [
            "吴姬鬓拥双鸦，玉人梦里归家。", 
            "风弄虚檐铁马，天高露下，月明丹桂生华。"
        ], 
        "title": "十二月乐词（并引） 其一 八月", 
        "type": "词", 
        "yun": "麻"
    }, 
    {
        "author": "孟昉", 
        "era": "元", 
        "subtype": null, 
        "text": [
            "鸡鸣晓色珑璁，鸦啼金井梧桐。", 
            "月坠茎寒露涌，广寒霜重，方池冷悴芙蓉。"
        ], 
        "title": "十二月乐词（并引） 其一 九月", 
        "type": "词", 
        "yun": null
    }, 
    {
        "author": "孟昉", 
        "era": "元", 
        "subtype": null, 
        "text": [
            "高城回冷严光，白天碎堕琼芳。", 
            "高饮挝钟日赏，流苏金帐，琐窗睡杀鸳鸯。"
        ], 
        "title": "十二月乐词（并引） 其一 十一月", 
        "type": "词", 
        "yun": "阳"
    }, 
    {
        "author": "孟昉", 
        "era": "元", 
        "subtype": null, 
        "text": [
            "日光洒洒生红，琼葩碎碎迷空。", 
            "寒夜漫漫漏永，串销金凤，兽炉香霭春融。"
        ], 
        "title": "十二月乐词（并引） 其一 十二月", 
        "type": "词", 
        "yun": "东"
    }, 
    {
        "author": "孟昉", 
        "era": "元", 
        "subtype": null, 
        "text": [
            "七十二候环催，葭灰玉琯重飞。", 
            "莫道光阴似水，羲和迂辔，金鞭懒着龙媒。"
        ], 
        "title": "十二月乐词（并引） 其一 闰月", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "天皇有意用吾儒，四海钦风尽读书。", 
            "可爱风流贤太守，天山创起仲尼居。"
        ], 
        "title": "周敬之修夫子庙", 
        "type": "绝句", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "削玉剜琼出自然，依晞岩窦吐云烟。", 
            "禅师手段掀山岳，便好移来向玉泉。"
        ], 
        "title": "寄万寿堂头乞湖山", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "东林屡有寄来诗，忙里何尝报一辞。", 
            "岂是玉泉生吝惜，言无滋味不宜时。"
        ], 
        "title": "寄东林同参", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "巨川生下此村牛，千百头中祗一头。", 
            "鼻孔撩天无主伴，不风流处也风流。"
        ], 
        "title": "寄简堂头", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "风流彩扇出西州，寄与白莲老社头。", 
            "遮日招风都不碍，休从侍者索犀牛。"
        ], 
        "title": "寄孔雀便面奉万松老师", 
        "type": "绝句", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "玉泉回报故人书，问子参玄着意无。", 
            "且趁万松炉𨫼热，疾忙索取护身符。"
        ], 
        "title": "答倪公故人", 
        "type": "绝句", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "天涯九日出龙沙，冬后冬前却到家。", 
            "馈运功成须报我，好游天汉上浮槎。"
        ], 
        "title": "送王璘行", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "异物当时许晋卿，几年思渴动诗情。", 
            "龙庭风细沙堤软，玉辔雕鞍正好行。"
        ], 
        "title": "德柔尝许作鞍玉辔且数年矣作诗以督之", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙沙幽隐子真家，自拨寒泉出浅沙。", 
            "我愿卜邻穹帐侧，旋分清酌煮新茶。"
        ], 
        "title": "卜邻一绝寄郑景贤", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "玉炉精巧若裁肪，寄与髯翁也不妨。", 
            "古庙多年无气息，直消一炷返魂香。"
        ], 
        "title": "寄岳君索玉博山", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "槐宫悉混玉石焚，庙貌依然惟古云。", 
            "须仗吾侪更脩葺，休教风世丧斯文。"
        ], 
        "title": "云中重修宣圣庙", 
        "type": "绝句", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "渔阳光祖冠当时，笔法词源我独知。", 
            "君有家鸡君自厌，为何偏爱玉泉诗。"
        ], 
        "title": "寄光祖", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "燕然民庶久疮痍，摩抚疮痍正此时。", 
            "暴吏猾胥谄君日，开缄三复味予诗。"
        ], 
        "title": "送德润南行", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "昨朝命我初无兴，今日寻君不在家。", 
            "不问主人都饮尽，醉吟倒载黑毡车。"
        ], 
        "title": "景贤召予饮以事不果翌日予访景贤值出予开樽尽醉而归留诗戏之", 
        "type": "绝句", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "书满穹庐酒满樽，龙冈召我谢殷勤。", 
            "琴中别有无弦曲，醉里开怀举似君。"
        ], 
        "title": "和景贤召饮韵", 
        "type": "绝句", 
        "yun": "文"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "超佛越祖透真空，也与沩山说梦同。", 
            "面貌眼睛鼻孔里，大千沙界一沤中。"
        ], 
        "title": "丙申上元夜梦中有得", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "古佛犹存旧道场，庭前依旧柏苍苍。", 
            "莫谤诸州无此语，禅林奔走错商量。"
        ], 
        "title": "赵州柏树颂", 
        "type": "绝句", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "登车凭轼我怡颜，饱看和林一带山。", 
            "新构幽斋堪偃息，不闲闲处得闲闲。"
        ], 
        "title": "喜和林新居落成", 
        "type": "绝句", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "称头斤两须端的，短少毫釐不可欺。", 
            "函关辨认合同券，未肯轻轻放过伊。"
        ], 
        "title": "黄龙三关颂 其一 我手何似佛手", 
        "type": "绝句", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "行令如同车脚圆，你三文后我三钱。", 
            "直饶道底分明是，也是当年鹦鹉禅。"
        ], 
        "title": "黄龙三关颂 其二 我脚何似驴脚", 
        "type": "绝句", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "只打野盘无寺宿，不供糊口趁村斋。", 
            "上户莫桩虚物力，僧司无得错推排。"
        ], 
        "title": "黄龙三关颂 其三 如何是上座生缘", 
        "type": "绝句", 
        "yun": "佳"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "旧隐西山五亩宫，和林新院典刑同。", 
            "此斋唤醒当年梦，白昼谁知是梦中。"
        ], 
        "title": "题新居壁", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "高冈登陟马玄黄，落日西风过晋阳。", 
            "道士忻迎捧林果，儒冠远迓挈壶浆。", 
            "五台强壮头如雪，开化轻安鬓未霜。", 
            "谁会二师深密意，赵州元不下禅床。"
        ], 
        "title": "赠五台长老", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "清明时节过边城，远客临风几许情。", 
            "野鸟间关难解语，山花烂漫不知名。", 
            "葡萄酒熟愁肠乱，玛瑙杯寒醉眼明。", 
            "遥想故园今好在，梨花深院鹧鸪声。"
        ], 
        "title": "庚辰西域清明", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "乃祖开元柱石臣，云孙髣髴玉麒麟。", 
            "从来德炙舆人口，此日恩沾圣世春。", 
            "欲草荐书学北海，未开东阁愧平津。", 
            "而今且试调羹手，伫看沙堤继旧尘。"
        ], 
        "title": "用盐政姚德宽韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "闲骑白马思无穷，来访西城绿发翁。", 
            "元老规模妙天下，锦城风景压河中。", 
            "花开杷榄芙渠淡，酒泛葡萄琥珀浓。", 
            "痛饮且图容易醉，欲凭春梦到卢龙。"
        ], 
        "title": "赠蒲察元帅七首 其一", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "积年飘泊困边尘，闲过西隅谒故人。", 
            "忙唤贤姬寻器皿，便呼辽客奏筝𥱧。", 
            "葡萄架底葡萄酒，杷榄花前杷榄仁。", 
            "酒酽花繁正如许，莫教辜负锦城春。"
        ], 
        "title": "赠蒲察元帅七首 其二", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "主人知我怯金觞，特为先生一改堂。", 
            "细切黄橙调蜜煎，重罗白饼糁糖霜。", 
            "几盘绿橘分金缕，一椀清茶点玉香。", 
            "明日辞君向东去，这些风味几时忘。"
        ], 
        "title": "赠蒲察元帅七首 其三", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "使君排饭宴南溪，不枉从君鸟鼠西。", 
            "春薤旋浇浓鹿尾，腊糟微浸软驼蹄。", 
            "丝丝鱼脍明如玉，屑屑鸡生烂似泥。", 
            "白面书生知此味，从今更不嗜黄齑。"
        ], 
        "title": "赠蒲察元帅七首 其四", 
        "type": "律诗", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "筵前且尽主人心，明烛厌厌饮夜深。", 
            "素袖佳人学汉舞，碧髯官妓拨胡琴。", 
            "轻分茶浪飞香雪，旋擘橙杯破软金。", 
            "五夜欢心犹未已，从教斜月下疏林。"
        ], 
        "title": "赠蒲察元帅七首 其五", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "主人开宴醉华胥，一派丝篁沸九衢。", 
            "黯紫葡萄垂马乳，轻黄杷榄灿牛酥。", 
            "金波泛蚁斟欢伯，雪浪浮花点酪奴。", 
            "忙里偷闲谁若此，西行万里亦良图。"
        ], 
        "title": "赠蒲察元帅七首 其六", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "闲乘羸马过蒲华，又到西阳太守家。", 
            "玛瑙瓶中簪乱锦，琉璃钟里泛流霞。", 
            "品尝春色批金橘，受用秋香割木瓜。", 
            "此日幽欢非易得，何妨终老住流沙。"
        ], 
        "title": "赠蒲察元帅七首 其七", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "贤臣圣主正时遭，建策龙庭莫惮劳。", 
            "大壑波深翻巨鲤，高空风顺遇鸿毛。", 
            "一番制度新才术，百代文章旧雅骚。", 
            "勉力自强宜不息，功名何啻泰山高。"
        ], 
        "title": "和薛正之见寄", 
        "type": "律诗", 
        "yun": "豪"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "屈眴圆裁白玉盘，幽人自剪素琅玕。", 
            "全胜织女绞绡帕，高出湘妃玳瑁斑。", 
            "座上清风香细细，怀中明月净团团。", 
            "愿祈数柄分居士，颠倒阴阳九夏寒。"
        ], 
        "title": "乞扇", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "银钩全似赵周臣，诗比黄华格调新。", 
            "道眼点开言外句，禅心说破劫前春。", 
            "山中跛挈无为客，林下逍遥自在人。", 
            "不犯清波垂钓处，卧龙随手出龙津。"
        ], 
        "title": "用昭禅师韵二首 其一", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "幽人呼我出东城，信马寻芳莫问程。", 
            "春色未如华藏富，湖光不似道心明。", 
            "土床设馔谈玄旨，石鼎烹茶唱道情。", 
            "世路崎岖太尖险，随高逐下坦然平。"
        ], 
        "title": "壬午西域河中游春十首 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "三年春色过边城，萍迹东归未有程。", 
            "细细和风红杏落，涓涓流水碧湖明。", 
            "花林啜茗添幽兴，绿亩观耕称野情。", 
            "何日要荒同入贡，普天钟鼓乐清平。"
        ], 
        "title": "壬午西域河中游春十首 其二", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "春雁楼边三两声，东天回首望归程。", 
            "山青水碧伤心切，李白桃红照眼明。", 
            "几树绿杨摇客恨，一川芳草惹羁情。", 
            "天兵几日归东阙，万国欢声贺太平。"
        ], 
        "title": "壬午西域河中游春十首 其三", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "河中二月好踏青，且莫临风叹客程。", 
            "溪畔数枝红杏浅，墙头半点小桃明。", 
            "谁知西域逢佳景，始信东君不世情。", 
            "圆沼方池三百所，澄澄春水一时平。"
        ], 
        "title": "壬午西域河中游春十首 其四", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "二月河中草木青，芳菲次第有期程。", 
            "花藏径畔春泉碧，云散林梢晚照明。", 
            "含笑山桃还似识，相亲水鸟自忘情。", 
            "遐方且喜丰年兆，万顷青青麦浪平。"
        ], 
        "title": "壬午西域河中游春十首 其五", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "异域春郊草又青，故园东望远千程。", 
            "临池嫩柳千丝碧，倚槛妖桃几点明。", 
            "丹杏笑风真有意，白云送雨太无情。", 
            "归来不识河中道，春水潺潺满路平。"
        ], 
        "title": "壬午西域河中游春十首 其六", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "四海从来皆弟兄，西行谁复叹行程。", 
            "既蒙倾盖心相许，得遇知音眼便明。", 
            "金玉满堂违素志，云霞千顷适高情。", 
            "庙堂自有夔龙在，安用微生措治平。"
        ], 
        "title": "壬午西域河中游春十首 其七", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "寓迹尘埃且乐生，垂天六翮敛鹏程。", 
            "无缘未得风云会，有幸能瞻日月明。", 
            "出处随时全道用，穷通逐势叹人情。", 
            "凭谁为发丰城剑，一扫妖氛四海平。"
        ], 
        "title": "壬午西域河中游春十首 其八", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "不如归去乐馀龄，百岁光阴有几程。", 
            "文史三冬输曼倩，田园二顷忆渊明。", 
            "宾朋冷落绝交分，亲戚团栾说话情。", 
            "植杖耘耔聊自适，笑观南亩绿云平。"
        ], 
        "title": "壬午西域河中游春十首 其九", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "衰翁老矣倦功名，繁简行军笑李程。", 
            "牛粪火熟石炕暖，蛾连纸破瓦窗明。", 
            "水中漉月消三毒，火里生莲屏六情。", 
            "野老不知天子力，讴歌鼓腹庆升平。"
        ], 
        "title": "壬午西域河中游春十首 其十", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "万里东皇不失期，园林春老我来迟。", 
            "漫天柳絮将飞日，遍地梨花半谢时。", 
            "异域风光特秀丽，幽人佳句自清奇。", 
            "临风畅饮题玄语，方信无为无不为。"
        ], 
        "title": "游河中西园和王君玉韵四首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "清明出郭赴幽期，千里江山丽日迟。", 
            "花叶不飞风定后，香尘微敛雨馀时。", 
            "彫镌冰玉诗尤健，挥扫龙蛇字愈奇。", 
            "好字好诗独我得，不来赓和拟胡为。"
        ], 
        "title": "游河中西园和王君玉韵四首 其二", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "异域逢君本不期，湛然深恨识君迟。", 
            "清诗厌世光千古，逸笔惊人自一时。", 
            "字老本来遵雅淡，吟成元不尚新奇。", 
            "出伦诗笔服君妙，笑我区区亦强为。"
        ], 
        "title": "游河中西园和王君玉韵四首 其三", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "风云佳遇未能期，自是鱼龙上钓迟。", 
            "岩穴潜藏难遁世，尘嚣俯仰且随时。", 
            "百年富贵真堪叹，半纸功名未足奇。", 
            "伴我琴书聊自适，生涯此外更何为。"
        ], 
        "title": "游河中西园和王君玉韵四首 其四", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "河中春晚我邀宾，诗满云笺酒满巡。", 
            "对景怕看红日暮，临池羞照白头新。", 
            "柳添翠色侵凌草，花落馀香著莫人。", 
            "且著新诗与芳酒，西园佳处送残春。"
        ], 
        "title": "河中游西园四首 其一", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "河中风物出乎伦，闲命金兰玉斝巡。", 
            "半笑梨花琼脸嫩，轻颦杨柳翠眉新。", 
            "衔泥紫燕先迎客，偷蕊黄蜂远趁人。", 
            "日日西园寻胜概，莫教辜负客城春。"
        ], 
        "title": "河中游西园四首 其二", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "几年萍梗困边城，闲步西园试一巡。", 
            "圆沼印空明镜莹，芳莎藉地翠茵新。", 
            "幽禽有意如留客，野卉多情解笑人。", 
            "屈指知音今有几，与谁同享瓮头春。"
        ], 
        "title": "河中游西园四首 其三", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "金鼓銮舆出陇秦，驱驰八骏又西巡。", 
            "千年际会风云异，一代规模宇宙新。", 
            "西域兵来擒伪主，东山诏下起幽人。", 
            "股肱元首明良世，高拱垂衣寿万春。"
        ], 
        "title": "河中游西园四首 其四", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西胡搆室未全终，又见颓垣绕故墉。", 
            "绿苑连延花万树，碧堤回曲水千重。", 
            "不图舌鼓谈非马，甘分躬耕学卧龙。", 
            "粝食粗衣聊自足，登高舒啸乐吾慵。"
        ], 
        "title": "河中春游有感五首 其一", 
        "type": "律诗", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "异域河中春欲终，园林深密锁颓墉。", 
            "东山雨过空青叠，西苑花残乱翠重。", 
            "杷榄碧枝初着子，葡萄绿架已缠龙。", 
            "等閒春晚芳菲歇，叶底翩翩困蝶慵。"
        ], 
        "title": "河中春游有感五首 其二", 
        "type": "律诗", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "坎止流行以待终，幽人射隼上高墉。", 
            "穷通世路元多事，艰险机关有几重。", 
            "百尺苍枝藏病鹤，三冬蛰窟闭潜龙。", 
            "琴书便结忘言友，治圃耘蔬自养慵。"
        ], 
        "title": "河中春游有感五首 其三", 
        "type": "律诗", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西域渠魁运已终，天兵所指破金墉。", 
            "崇朝驲骑驰千里，一夜捷书奏九重。", 
            "鞭策不须施犬马，庙堂良算足夔龙。", 
            "北窗高卧薰风里，尽任他人笑我慵。"
        ], 
        "title": "河中春游有感五首 其四", 
        "type": "律诗", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "重玄叩击数年终，大道难窥万仞墉。", 
            "旧信不来青鸟远，故山犹忆白云重。", 
            "自知勋业输雏凤，且学心神似老龙。", 
            "忙里偷闲谁似我，兵戈横荡得疏慵。"
        ], 
        "title": "河中春游有感五首 其五", 
        "type": "律诗", 
        "yun": "冬"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "河冰春尽水无声，靠岸钩鱼羡击冰。", 
            "乍远南州如梦蝶，暂游北海若飞鹏。", 
            "隋堤柳絮风何处，越岭梅花信莫凭。", 
            "试暂停鞭望西北，迎风羸马不堪乘。"
        ], 
        "title": "过闾居河四首 其一", 
        "type": "律诗", 
        "yun": "蒸"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "北方寒凛古来称，亲见阴山冻鼠冰。", 
            "战斗檐楹翻铁马，穷通棋势变金鹏。", 
            "五车经史都无用，一鹗书章谁可凭。", 
            "安得冲天畅予志，云舆六驭信风乘。"
        ], 
        "title": "过闾居河四首 其二", 
        "type": "律诗", 
        "yun": "蒸"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一圣龙飞德足称，其亡凛凛涉春冰。", 
            "千山风烈来从虎，万里云垂看举鹏。", 
            "尧舜徽猷无阙失，良平妙算足依凭。", 
            "华夷混一非多日，浮海长桴未可乘。"
        ], 
        "title": "过闾居河四首 其三", 
        "type": "律诗", 
        "yun": "蒸"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "自愧声名无可称，贤愚混世炭和冰。", 
            "窃盐仓鼠初成蝠，喷浪溟鲲未化鹏。", 
            "卖剑学耕食粗遣，买山归老价难凭。", 
            "秋江月满西风软，何日扁舟独自乘。"
        ], 
        "title": "过闾居河四首 其四", 
        "type": "律诗", 
        "yun": "蒸"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昔年曾赏沁园春，今日重来迹已陈。", 
            "水外无心修竹古，雪中含恨瘦梅新。", 
            "垣颓月榭经兵火，草没诗碑覆劫尘。", 
            "羞对覃怀昔时月，多情依旧照行人。"
        ], 
        "title": "过沁园（沁园　原作「泌园」，据渐西本改）有感", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "富贵荣华若聚沤，浮生浑似水东流。", 
            "仁人短命嗟颜氏，君子怀疾叹伯牛。", 
            "未得鸣珂游帝阙，何能骑鹤上扬州。", 
            "几时摆脱闲缰锁，笑傲烟霞永自由。"
        ], 
        "title": "感事四首 其一", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "当年元拟得封侯，一误儒冠入士流。", 
            "赫赫凤鸾捐腐鼠，区区蛮触战蜗牛。", 
            "未能离欲超三界，必用麾旄混九州。", 
            "致主泽民元素志，陈书自荐我无由。"
        ], 
        "title": "感事四首 其二", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "得不欣欣失不忧，依然不改旧风流。", 
            "深藏凤璧无投鼠，好蓄龙泉候买牛。", 
            "山寺幽居思少室，梅花归梦绕扬州。", 
            "萱堂温凊十年阙，负米供亲愧仲由。"
        ], 
        "title": "感事四首 其三", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "人不知予我不尤，濯缨何必拣清流。", 
            "良材未试聊耽酒，利器深藏俟割牛。", 
            "旧政欲传新令尹，新朝不识旧荆州。", 
            "眉山云迈归商路，痛恪新诗寄子由。"
        ], 
        "title": "感事四首 其四", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "参叩松轩积有年，光尘融泄一愚贤。", 
            "视民每羡如刍狗，治国常思烹小鲜。", 
            "只道牛边休执杖，谁知琴上亦忘弦。", 
            "湛然稍异香山老，不学空门不学仙。"
        ], 
        "title": "用刘正叔韵（案：年代无考）", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "万里西征出玉关，诗无佳思酒瓶乾。", 
            "萧条异域年初换，坎轲穷途腊已残。", 
            "身过碧云游极乐，手遮东日望长安。", 
            "年光迅速如流水，不管诗人两鬓斑。"
        ], 
        "title": "壬午元日二首 其二", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西来万里尚骑驴，旋借葡萄酿绿醑。", 
            "司马捲衣亲涤器，文君挽袖自当炉。", 
            "元知沽酒业缘重，何奈调羹手段无。", 
            "古昔英雄初未遇，生涯或亦隐屠沽。"
        ], 
        "title": "西域家人辈酿酒戏书屋壁", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "积年不啜建溪茶，心窍黄尘塞五车。", 
            "碧玉瓯中思雪浪，黄金碾畔忆雷芽。", 
            "卢仝七椀诗难得，谂老三瓯梦亦赊。", 
            "敢乞君侯分数饼，暂教清兴绕烟霞。"
        ], 
        "title": "西域从王君玉乞茶因其韵七首 其一", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "厚意江洪绝品茶，先生分出蒲轮车。", 
            "雪花滟滟浮金蕊，玉屑纷纷碎白芽。", 
            "破梦一杯非易得，搜肠三椀不能赊。", 
            "琼瓯啜罢酬平昔，饱看西山插翠霞。"
        ], 
        "title": "西域从王君玉乞茶因其韵七首 其二", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "高人惠我岭南茶，烂赏飞花雪没车。", 
            "玉屑三瓯烹嫩蕊，青旗一叶碾新芽。", 
            "顿令衰叟诗魂爽，便觉红尘客梦赊。", 
            "两腋清风生坐榻，幽欢远胜泛流霞。"
        ], 
        "title": "西域从王君玉乞茶因其韵七首 其三", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "酒仙飘逸不知茶，可笑流涎见曲车。", 
            "玉杵和云舂素月，金刀带雨剪黄芽。", 
            "试将绮语求茶饮，特胜春衫把酒赊。", 
            "啜罢神清淡无寐，尘嚣身世便云霞。"
        ], 
        "title": "西域从王君玉乞茶因其韵七首 其四", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "长笑刘伶不识茶，胡为买锸谩随车。", 
            "萧萧暮雨云千顷，𥖵𥖵春雷玉一芽。", 
            "建郡深瓯吴地远，金山佳水楚江赊。", 
            "红炉石鼎烹团月，一椀和香吸碧霞。"
        ], 
        "title": "西域从王君玉乞茶因其韵七首 其五", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "枯肠搜尽数杯茶，千卷胸中到几车。", 
            "汤响松风三昧手，雪香雷震一枪芽。", 
            "满囊垂赐情何厚，万里携来路更赊。", 
            "清兴无涯腾八表，骑鲸踏破赤城霞。"
        ], 
        "title": "西域从王君玉乞茶因其韵七首 其六", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "啜罢江南一椀茶，枯肠历历走雷车。", 
            "黄金小碾飞琼屑，碧玉深瓯点雪芽。", 
            "笔阵陈兵诗思勇，睡魔卷甲梦魂赊。", 
            "精神爽逸无馀事，卧看残阳补断霞。"
        ], 
        "title": "西域从王君玉乞茶因其韵七首 其七", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "无德惭为天下先，湖山归计好加鞭。", 
            "霜深尚有篱边菊，风劲全无叶底蝉。", 
            "三弄瑶琴歌素月，一樽浊酒醉苍烟。", 
            "凤池分付夔龙去，万顷潇湘属湛然。"
        ], 
        "title": "用薛正之韵", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "垂亡圣道赖君鸣，坎轲休嗟道不行。", 
            "须信诗魔降笔阵，好将酒战破愁城。", 
            "滔滔秋水如人志，薄薄闲云似世情。", 
            "一举冲霄知有日，垂天万里看鹏程。"
        ], 
        "title": "和冲霄韵五首 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "古今兴废不堪听，宠辱都如梦一惊。", 
            "韬略欣然推后进，琴书足以了馀生。", 
            "既知物物头头是，谁问朝朝暮暮情。", 
            "散尽迷云何所有，一轮秋月普天明。"
        ], 
        "title": "和冲霄韵五首 其二", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天涯索寞正穷秋，衰草寒烟无尽头。", 
            "叶底哀蛩空促织，云间征雁祗供愁。", 
            "酪浆满引浇羊胛，粝食随缘荐鹿脩。", 
            "试暂回光乐真觉，人閒万法一时收。"
        ], 
        "title": "和冲霄韵五首 其三", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "星星华发镜中惊，好赋归欤接淅行。", 
            "重位宁贪高一品，故园无惮远千程。", 
            "晴天花络春山色，落日松和秋水声。", 
            "无恙闾峰三百寺，遨游吟啸老馀生。"
        ], 
        "title": "和冲霄韵五首 其四", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "古木残阳映矮岗，雁行天际写秋光。", 
            "霜蓑带雨添愁色，晚菊和风送冷香。", 
            "浊酒三年浑未试，黄粮九月得初尝。", 
            "龙沙且喜身强健，南望幽人天一方。"
        ], 
        "title": "和冲霄韵五首 其五", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "不见高阳旧酒徒，临风惆怅几踟蹰。", 
            "无穷真味思焦尾，有限浮生叹白驹。", 
            "德望服人输二陆，文章重世愧三苏。", 
            "散材潦倒浑无用，空作昂藏一丈夫。"
        ], 
        "title": "和冲霄韵五首 其六", 
        "type": "律诗", 
        "yun": "虞"
    }, 
    {
        "author": "孟潼", 
        "era": "元", 
        "subtype": "五言律诗", 
        "text": [
            "桑梓连云影，抠趋愧互乡。", 
            "道同志易合，情浃分俱忘。", 
            "旧梦空流水，高风企惠阳。", 
            "凝云凄薤露，回首泪沾裳。"
        ], 
        "title": "挽虞薇山先生", 
        "type": "律诗", 
        "yun": "阳"
    }, 
    {
        "author": "孟棐", 
        "era": "元", 
        "subtype": "七言绝句", 
        "text": [
            "满汲清泉洗战尘，结茅重与惠山邻。", 
            "谋生不为鸡豚乐，愿得粢盛岁荐新。"
        ], 
        "title": "题惠麓复隐图二首 其一", 
        "type": "绝句", 
        "yun": "真"
    }, 
    {
        "author": "孟棐", 
        "era": "元", 
        "subtype": "七言绝句", 
        "text": [
            "频年避地得生全，白发归来只自怜。", 
            "栽树种田春雨后，试茶重煮惠山泉。"
        ], 
        "title": "题惠麓复隐图二首 其二", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "洞仙情分与桃源，尽与刘郎旧有缘。", 
            "两手未为无用处，不妨和月弄清泉。"
        ], 
        "title": "桃源 其一", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "惊风成陈花委尘，白日如驰催老人。", 
            "只须深入桃源洞，留住朱颜占住春。"
        ], 
        "title": "桃源 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "野老郊迎顶斗炉，马前行语更相呼。", 
            "田荒室露浑馀事，乞免官徵一岁租。"
        ], 
        "title": "秋日田行", 
        "type": "绝句", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "桃李无言盼断春，值春潜处暖生云。", 
            "晚来纵有残风雪，明日人閒总属春。"
        ], 
        "title": "立春前一日对雪", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "细风吹绿水生波，翠陌瑶阡艳绮罗。", 
            "春信朝来到人世，满城箫鼓醉人多。"
        ], 
        "title": "立春口号", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "惆怅重明竟未回，尘扬沧海劫前灰。", 
            "谁期六合披攘际，得引屠苏是后杯。"
        ], 
        "title": "灵城元日 其一", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "未待金鸣送曙光，雁行罗列进桃汤。", 
            "如何白兽尊中酒，尽日无人引一觞。"
        ], 
        "title": "灵城元日 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "千里万里游子去，一行两行归雁来。", 
            "休倚高楼起惆怅，满城桃李为春开。"
        ], 
        "title": "春意", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "连日阴云惨不开，依稀寒色满楼台。", 
            "一台涌地蛰龙起，六合洗天霖雨来。"
        ], 
        "title": "雷发声", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "寒食常年柳未黄，今年花满旧池塘。", 
            "如何春色今年早，试对春风笑一场。"
        ], 
        "title": "寒食日见花开", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "晓来云捲四山晴，睡起池塘春水平。", 
            "满眼东风吹柳絮，落花无语怨啼莺。"
        ], 
        "title": "春晓 其一", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "琼枝委露凝香雪，澹月笼花浸麝尘。", 
            "唤起丁宁休唤起，苧萝山下浣纱人。"
        ], 
        "title": "春晓 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉涧鸣泉弹洛浦，苍龙横沼写离骚。", 
            "晴窗睡起炉烟冷，满院春风白日高。"
        ], 
        "title": "白日", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为临春色上歌台，独捲红罗坐绿苔。", 
            "忽啭一声穿九陌，永新传送莫莺来。"
        ], 
        "title": "临春台", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "夜阑人静漏迢迢，云景无情闭碧霄。", 
            "不见嫦娥真面目，裴回虚度可怜宵。"
        ], 
        "title": "中秋不见月", 
        "type": "绝句", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "采莲歌断木兰舟，万里长风入戍楼。", 
            "灵凤不来青鸟去，陇头江月可怜秋。"
        ], 
        "title": "秋日宜都道中", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一别相逢泪如雨，不禁憔悴语相思。", 
            "佳期咫尺还知不，明日伤情两别离。"
        ], 
        "title": "七夕 其一", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "今日相逢明日离，逡巡离合几多时。", 
            "无情云雨休遮隔，人道相逢一岁期。"
        ], 
        "title": "七夕 其二", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "雨洗秋容秋气清，翠帘高捲莫楼晴。", 
            "似含羞色谁家女，旋索金针拜月明。"
        ], 
        "title": "七夕 其三", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "毕方鬼蜮避时傩，便觉祈禠气象和。", 
            "欢伯解言应也道，最难除得是诗魔。"
        ], 
        "title": "傩毕酌吟醉斋", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "碧玉壶天白玉尘，十分添起月精神。", 
            "从今休作轻盈态，学杀杨花不是春。"
        ], 
        "title": "咏雪", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "惊风不展瑶花限，浩荡年光落又开。", 
            "却是仙娥相见处，烂银宫阙玉楼台。"
        ], 
        "title": "园中对雪", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "水晶帘下玉尘埃，旋逐风姨去又来。", 
            "应审素娥殊有待，已悬飞镜上瑶台。"
        ], 
        "title": "月台雪霁", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "琼室乱穿樵子径，瑶台空映野人家。", 
            "天公也是灰心地，更忍教开玉树花。"
        ], 
        "title": "故宫对雪三首 其一", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "更怜琼室伤殷鉴，可是瑶台属夏家。", 
            "元自飞花将蒂叶，已抟羊角到中华。"
        ], 
        "title": "故宫对雪三首 其二", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "飘飘举似霓裳舞，烂漫横陈玉树花。", 
            "宁知点点飞来意，生自幽人两鬓华。"
        ], 
        "title": "故宫对雪三首 其三", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "散花台上千山雪，晴雪楼前万树花。", 
            "触处造门湛腊酒，更休得问是谁家。"
        ], 
        "title": "雪中戏示汉臣", 
        "type": "绝句", 
        "yun": "麻"
    }, 
    {
        "author": "孟淳", 
        "era": "元", 
        "subtype": "七言绝句", 
        "text": [
            "茅舍竹篱山掩映，蒹葭杨柳水萦纡。", 
            "渔人定指扁舟路，歌客应寻隐者徒。"
        ], 
        "title": "题水村图", 
        "type": "绝句", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "恰弄歌珠引玉清，梁间早已暗尘惊。", 
            "风流回结行云住，激水延缘漱雾生。", 
            "只道绵驹殊茹噎，岂知王豹竟吞声。", 
            "若为更得形容尽，曲折浮沈怨慕情。"
        ], 
        "title": "听琴", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "碎擘桃花泛酒卮，对春还咏惜春诗。", 
            "莺能承意歌杨柳，蝶解含情舞柘枝。", 
            "世事尽他无定论，醉怀却自有开时。", 
            "岁寒亭下青松树，春去春来总不知。"
        ], 
        "title": "春怀", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "性恬乖剌与粗疏，谁说清狂痼疾除。", 
            "可要更须教失马，祗应元□示悬车。", 
            "胜游索办烟霞屐，绪业非攻种树书。", 
            "多幸老民俱有趣，醉乡日月是华胥。"
        ], 
        "title": "病起书事", 
        "type": "律诗", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "绿窗莺唤起来时，不分香名属玉儿。", 
            "长寿楼中曾斗酒，合欢帐里更联诗。", 
            "音生晓月鸣批颊，晴浸秋波浴画眉。", 
            "蝶粉团香凝白雪，背人含笑拥乌丝。"
        ], 
        "title": "戏咏花鸟名 其一", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "呼卢争戴胜筹时，转觉轻盈属玉儿。", 
            "长寿楼空留斗酒，合欢床窄更联诗。", 
            "从他有怨教批颊，却自无言也画眉。", 
            "蝶粉团香凝白雪，背人含笑饰胭脂。"
        ], 
        "title": "戏咏花鸟名 其二", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "雨声一夜到床头，一洗胸中万斛愁。", 
            "世态低昂付蛮触，宦途消息寄蜉蝣。", 
            "暑天卧病犹痴较，少日勤行半素休。", 
            "频梦江头岂无意，此身栩栩见沙鸥。"
        ], 
        "title": "病中述怀", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "可人天气不寒温，诗满花笺酒满尊。", 
            "乱列晓山烟淡碧，漫流春水雪消浑。", 
            "四时风月无佳客，一榻琴书静掩门。", 
            "吟罢新诗频酌酒，别离情绪已黄昏。"
        ], 
        "title": "即事", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "十年南北复西东，万里乾坤走断蓬。", 
            "燕子不来春淡淡，雁行空过雨濛濛。", 
            "故园花柳依然好，瀚海风光却不同。", 
            "寂寞清明寒食节，几声啼鸟怨东风。"
        ], 
        "title": "马上偶得", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "飞梁横绝浪花中，寒压骊龙弟几宫。", 
            "却月晖光围倒景，渴虹垂影跨长空。", 
            "淩波自接升仙路，炼石应劳并鬼工。", 
            "好梦青云上天去，未应人世限西东。"
        ], 
        "title": "石梁", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "凤凰山色媚芳尘，不著诗仙写不真。", 
            "灵境爱饶花气味，老怀欣办酒精神。", 
            "烟霞里面长春洞，天地中间独醉人。", 
            "未续离骚唯痛饮，可凭谁说与灵均。"
        ], 
        "title": "饮凤凰山醉仙洞有歌稼轩郑国正应来死鼠叶公原不好真龙瑞鹧鸪者因为赋此", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "点检吟怀课所思，最关情是旧题诗。", 
            "干戈旁午惊尘日，书剑零丁去国时。", 
            "陈事上心空扰攘，当杯入手莫推辞。", 
            "春风信染千红紫，合染幽人两鬓丝。"
        ], 
        "title": "阅旧稿有出六盘时干戈旁午惊尘日书剑零丁去国时之句因足成之", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "无忧树下无怀氏，独醉园中独醉仙。", 
            "八斗待量珠玉价，等閒不若一囊钱。", 
            "辞锋几挫毛元锐，心印都传楮守玄。", 
            "未碍刘郎长占断，桃花流水洞中天。"
        ], 
        "title": "桃花源别业重理旧稿戏题", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "有客清谈如妙玄，笑愚声迹不虚传。", 
            "风花烟月三千咏，拙直膏肓二十年。", 
            "玩世遨头狂醉隐，果真称首浪游仙。", 
            "不知乐圣轩窗下，解到南华弟几篇。"
        ], 
        "title": "自题拟乐天", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "定交情分一何深，许论传烽过烛阴。", 
            "约雪神羞同脱口，誓清天步共铭心。", 
            "我平高阙旋龙勒，君取花门出凤林。", 
            "须是存盟如皦日，岂宜相与世浮沈。"
        ], 
        "title": "庚申岁夏因六盘之变尝与巴特玛其名者质诸天日约分二道邀击而师颇闻其人为敌谋将遂赋此为食言者之戒", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "飞控遗风猎北平，澹阴平野草青青。", 
            "南山白额威何振，东海黄公厌不行。", 
            "径捷鸣髇延满月，奄惊繁弱激流星。", 
            "由来一片斓斑锦，别在神机霹雳声。"
        ], 
        "title": "猎北平射虎", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "阆苑仙从阆苑西，纵游还过海棠溪。", 
            "径随翠碧穿花去，却听黧黄绕树啼。", 
            "回玉花骢锵玉勒，约金丝柳上金堤。", 
            "五城胜概歌诗草，醉墨淋漓尽赫蹄。"
        ], 
        "title": "阆州海棠溪拟乐天", 
        "type": "律诗", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "九龙汤涌玉莲香，龙去莲枯堕渺茫。", 
            "梦雨已迷三里雾，悲风空泛五云浆。", 
            "长生殿圮金沙冷，王母祠倾玉蕊荒。", 
            "终古曲江江上月，恨和烟草怨霓裳。"
        ], 
        "title": "临潼九龙玉莲二汤合为道院", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "卧龙高卧几黄昏，依约灵岩隐卧痕。", 
            "云磴屈蟠侵鸟道，翠屏环合掩山门。", 
            "净名花界开中叶，兴圣莲宫庇上尊。", 
            "不就卜居殊胜地，忍冲烟霭下孤村。"
        ], 
        "title": "游奉圣州龙岩寺", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "共传灵境可摅怀，指示龙章与凤台。", 
            "白鼻騧腾横吹去，黄头郎递棹歌来。", 
            "青山绿水纡回处，万紫千红次弟开。", 
            "庵独醉仙无定所，素知元只在蓬莱。"
        ], 
        "title": "次韵舟行次蓬州游历州境憩蓬莱堂", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "万古神州就陆沈，战尘犹自结閒阴。", 
            "日边箫鼓衣冠尽，天外楼台草木深。", 
            "江月和愁传桂烛，野棠无语寄春心。", 
            "如何黄鸟年年在，不说东风怨上林。"
        ], 
        "title": "岳台怀古", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "杨柳盈堤冻未苏，年年旺结旧程途。", 
            "经春积雪随山在，慰眼幽花到处无。", 
            "帘外月明人影寂，枕边灯暗雁声孤。", 
            "又还虚度清明节，独倚东风酒一壶。"
        ], 
        "title": "三月到旺结河有感", 
        "type": "律诗", 
        "yun": "虞"
    }, 
    {
        "author": "孟栻", 
        "era": "元", 
        "subtype": "七言律诗", 
        "text": [
            "南市城边一草堂，图书左右百忧忘。", 
            "屋偏宜夏风生画，花易逢春地向阳。", 
            "不愿笙歌闻北里，为怜松竹锁西庄。", 
            "自家意思何相似，庭草青青日渐长。"
        ], 
        "title": "题周南斋书卷", 
        "type": "律诗", 
        "yun": "阳"
    }, 
    {
        "author": "孟昉", 
        "era": "元", 
        "subtype": null, 
        "text": [
            "玉壶银箭难倾，缸花凝笑幽明。", 
            "霜碎虚庭月冷，绣帏人静，夜长鸳梦难成。"
        ], 
        "title": "十二月乐词（并引） 其一 十月", 
        "type": "古风", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "能诗不得静中师，又是天涯独立时。", 
            "高阁夕阳人影乱，曲河新水棹声迟。", 
            "一身慷慨家仍远，十口凄凉岁荐饥。", 
            "偶尔凭阑感风物，临流先被白鸥知。"
        ], 
        "title": "独立", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "山风遥引紫云车，楼阁春深阿母家。", 
            "更五十周重甲子，后三千岁一桃华。", 
            "彩衣故绾封留印，白璧新随使蜀查。", 
            "见说麻姑旧行处，至今源上有丹砂。"
        ], 
        "title": "张留公母", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "正是西曹遣翰初，落花寒食柳微舒。", 
            "每因作者留心苦，多恨时人守法疏。", 
            "诗思偶关绵上史，刑修正在腹中书。", 
            "平生万卷苏居士，皓首东坡雪不如。"
        ], 
        "title": "和田师孟郎中寒夕西曹即事", 
        "type": "律诗", 
        "yun": "鱼"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "凭高窈窕辨精蓝，濯佩还思访古潭。", 
            "字扁孟家题处碣，洞留卢叟去时龛。", 
            "近人野鸟如曾识，问客山精不敢谈。", 
            "闻说平坡犹在上，登临虽倦且停骖。"
        ], 
        "title": "上真应寺观寺后龙湫，湫在厓上，盖由寺北下马，并高数十折得之。又数步许，得巨石，有僧龛，其中云即唐卢叟所隐成道处。时日斜，方焚香诵经，闻客至，乃辍诵相迎作茶云", 
        "type": "律诗", 
        "yun": "覃"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "前辈风流逐断澌，济南旧录故人诗。", 
            "遥知灵运初游日，正是元方后载时。", 
            "青社寥寥成异物，丹丘皛皛属遐思。", 
            "壮年易动离居感，缱绻花前金屈卮。"
        ], 
        "title": "奉和王继学怀济南旧游四首 其一", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "楼上看山翠黛浮，楼前沽酒锦缠头。", 
            "登临试与询湖雁，豪杰亲曾侣海鸥。", 
            "沙岭晓晴云散出，野亭春尽水交流。", 
            "意中故旧那能得，强拟偷生赋远游。"
        ], 
        "title": "奉和王继学怀济南旧游四首 其二", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "每愁大手不如燕，多见公侯胜昔年。", 
            "计拙欲求千户等，心劳政类十洲仙。", 
            "几回见月思归去，暂到临风复惘然。", 
            "剪尽绿杨三万树，多因无处著啼鹃。"
        ], 
        "title": "奉和王继学怀济南旧游四首 其三", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "手接新词绝底清，一双白眼为君青。", 
            "寰区政待新年谷，江汉徒传赤日萍。", 
            "断雨潜蛟虚水榭，远波回鹭实云汀。", 
            "此情可在齐州外，不解无人问独醒。"
        ], 
        "title": "奉和王继学怀济南旧游四首 其四", 
        "type": "律诗", 
        "yun": "青"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "每见人来问草堂，偶从燕坐忆沧浪。", 
            "地形远竞朝霞爽，林气清分宿雨香。", 
            "移石旋成行药径，障泉思引钓鱼航。", 
            "他年紫绶归黄阁，几杖苔生尽不妨。"
        ], 
        "title": "雨后坐郝大参亭子", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "省郎近佐三公府，想得深怀似故山。", 
            "风急游丝当院静，雨余芳草闭门闲。", 
            "未离尘土长思蜕，已近江湖不论还。", 
            "自尔相看慰岑寂，不闻朝署有新班。"
        ], 
        "title": "雨后过王长史", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "逝川无力可能攀，又送先生葬碧山。", 
            "化鹤不归华表上，鸣鸡倘在白云间。", 
            "空歌楚水巫阳些，不见蓬洲使福还。", 
            "毕竟修文阴有待，玉楼何许泪潸潸？"
        ], 
        "title": "挽刘提举", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "骚灵逝矣不堪呼，几欲南游讯楚巫。", 
            "城郭烟涛垂白帝，星河风露浥黄姑。", 
            "幽人往恨九关豹，佳士今犹千里驹。", 
            "久客资君相慰藉，可能无意谢飞凫。"
        ], 
        "title": "和谢伯雨见惠之作", 
        "type": "律诗", 
        "yun": "虞"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "法乐洞前曾一游，君家闻处洞西头。", 
            "石潭正照猿猱月，山药曾经虎豹秋。", 
            "岂意吴城祠下路？共寻扬子岸头舟。", 
            "胸中富有天官学，莫为周南久滞留。"
        ], 
        "title": "送黄中庸归吟", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "忆得花神一笑欢，六郎家住小江干。", 
            "佳人怨等秋风近，稚子眠听浦雨寒。", 
            "强为折来开户牖，谁将镕出拟杯盘。", 
            "少年太守思兄弟，戢戢青头莫漫看。"
        ], 
        "title": "莲房", 
        "type": "律诗", 
        "yun": "寒"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "尽输金粟三千斛，换得琼枝数点秋。", 
            "定是月中嘉种失，却从世上异香浮。", 
            "石岩夜见呼猿摘，药臼晴敲伴兔秋。", 
            "十月天台谁得见？西风吹梦落山头。"
        ], 
        "title": "桂子", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "承闻吉日上江船，佐命分符落雁边。", 
            "野馆溪头三晋雪，山城留下七闽烟。", 
            "庭春花气迷铜墨，市瞑溪声学管弦。", 
            "何日周庐寻夜直？倍知报政九重天。"
        ], 
        "title": "送夏兰同知会昌", 
        "type": "律诗", 
        "yun": "先"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "查君学道恋名山，庐结东南紫翠间。", 
            "更忆皇州春色好，却辞仙馆曙光闲。", 
            "千年城郭逐人去，八月星河奉使还。", 
            "莫为昆仑无觅处，早将诗赋动江关。"
        ], 
        "title": "赠广居查尊师远游", 
        "type": "律诗", 
        "yun": "删"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "山城列障驻余霞，水与长空远映沙。", 
            "芍药省中人望幸，荔枝林外客思家。", 
            "遥遥徐韨三神棹，渺渺张骞八月槎。", 
            "蚤岁学游今白发，不应犹恋枣如瓜。"
        ], 
        "title": "至怀安县，又入福州", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "落日微风生晚凉，平台西上万山苍。", 
            "佳人独不生同世，乐土那知是异方？", 
            "海岳云霞千古意，乡关道路九回肠。", 
            "丹青不写归田赋，犹以虚名累霍光。"
        ], 
        "title": "平台晚怀", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "秘书出自蓬莱苑，流落东吴又一春。", 
            "见月定怀骑鹤侣，闻秋肯让鲙鲈人。", 
            "吾曹事业徒温饱，子等居诸异隐沦。", 
            "海表何由携手再，相怜同是老词臣。"
        ], 
        "title": "送李秘书泂", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "武帝龙飞第一春，京华相送各沾巾。", 
            "讵知邂逅文身地，总是栖迟皓首人。", 
            "山驿蛟眠星满洞，水乡雁起月迷津。", 
            "若逢李泂南天竺，为说前书感谢频。"
        ], 
        "title": "送别周仪之推官赴钱塘并简李四秘书", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "自违北极向南辰，重见东皇似故人。", 
            "合席管弦方殿岁，殊乡花柳觉先春。", 
            "水归楚泽鱼俱化，土覆周郊兽亦仁。", 
            "薄宦于时无补报，且须康济百年身。"
        ], 
        "title": "开岁", 
        "type": "律诗", 
        "yun": "真"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "草堂不在万山峰，时有幽人步往踪。", 
            "雨压墙烟笼薜荔，石行渠水鉴芙蓉。", 
            "清名岂让陶贞白，共住犹强陆士龙。", 
            "忽忆雁行天外去，归来期在粤城中。"
        ], 
        "title": "草堂", 
        "type": "律诗", 
        "yun": null
    }, 
    {
        "author": "宗衍", 
        "era": "元", 
        "subtype": "五言排律", 
        "text": [
            "祖帐阊门外，送君江水滨。", 
            "关山深积雪，蛮海尚飞尘。", 
            "献策思奇士，观光得上宾。", 
            "棣花行处好，杨柳别时新。", 
            "解缆占风色，登程记月轮。", 
            "预期当到日，犹可见残春。", 
            "苜蓿能肥马，蒲萄解醉人。", 
            "衣冠云缥缈，宫殿翠嶙峋。", 
            "地接烟霄近，天垂雨露频。", 
            "如蒙前席问，先愿及吾民。"
        ], 
        "title": "送乐子仪侍兄之京", 
        "type": "排律", 
        "yun": "真"
    }, 
    {
        "author": "宗衍", 
        "era": "元", 
        "subtype": "五言绝句", 
        "text": [
            "秋高山气佳，木落江水静。", 
            "意固不在鱼，鱼惊钓丝影。"
        ], 
        "title": "题小画", 
        "type": "绝句", 
        "yun": "梗"
    }, 
    {
        "author": "宗衍", 
        "era": "元", 
        "subtype": "五言绝句", 
        "text": [
            "居高贵能下，值险在自持。", 
            "此石或可转，此报终不移。"
        ], 
        "title": "题悬厓兰图", 
        "type": "绝句", 
        "yun": "支"
    }, 
    {
        "author": "宗衍", 
        "era": "元", 
        "subtype": "七言绝句", 
        "text": [
            "无数舟航共晚晴，大星先见月初生。", 
            "背人白鸟双飞去，隔水幽花一树明。"
        ], 
        "title": "吴江晚泊", 
        "type": "绝句", 
        "yun": "庚"
    }, 
    {
        "author": "宗衍", 
        "era": "元", 
        "subtype": "七言绝句", 
        "text": [
            "丝丝暖雨歇春潮，云压江流落涧桥。", 
            "欲访桃花无路入，好风时度玉人箫。"
        ], 
        "title": "渔村夜归二首 其一", 
        "type": "绝句", 
        "yun": "萧"
    }, 
    {
        "author": "宗衍", 
        "era": "元", 
        "subtype": "七言绝句", 
        "text": [
            "月落蘋汀宿雾凝，小桥霜冷挂渔罾。", 
            "归来已是三更后，水际人家尚有灯。"
        ], 
        "title": "渔村夜归二首 其二", 
        "type": "绝句", 
        "yun": "蒸"
    }, 
    {
        "author": "宗衍", 
        "era": "元", 
        "subtype": "五言律诗", 
        "text": [
            "自在眠沙鸟，参差入郭舟。", 
            "山林吾计拙，天地此身浮。", 
            "晓气成云住，晴波杂雾流。", 
            "揽衣疑厚薄，十月暖如秋。"
        ], 
        "title": "秀州东郭舟中", 
        "type": "律诗", 
        "yun": "尤"
    }, 
    {
        "author": "宗衍", 
        "era": "元", 
        "subtype": "五言律诗", 
        "text": [
            "风壤三洲接，江湖一水分。", 
            "虹消沧海雨，日落洞庭云。", 
            "客意终难尽，渔歌不厌闻。", 
            "长思陆鲁望，不出可忘君。"
        ], 
        "title": "吴江晚泊", 
        "type": "律诗", 
        "yun": "文"
    }, 
    {
        "author": "宗衍", 
        "era": "元", 
        "subtype": "五言律诗", 
        "text": [
            "叠嶂来山尾，平湖对寺门。", 
            "登危逾近郭，望迥更连村。", 
            "客醉迷花畔，樵歌坐树根。", 
            "不烦留煮茗，雨过井都浑。"
        ], 
        "title": "楞伽寺", 
        "type": "律诗", 
        "yun": "元"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "一别空山旧草亭，衣裳五见点秋萤。", 
            "沙沈短艇馀菰米，苔卧长镵老茯苓。", 
            "弱水蓬莱那可到，瞿塘滟滪不须经。", 
            "归帆早晚吴波里，袅袅凉风望洞庭。"
        ], 
        "title": "秋兴", 
        "type": "律诗", 
        "yun": "青"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "湘江春日静辉辉，兰雪初消翡翠飞。", 
            "拂石似鸣苍玉佩，御风还著六铢衣。", 
            "夜寒燕姞空多学，岁晚王孙尚不归。", 
            "千载画图劳点缀，所思何处寄芳菲。"
        ], 
        "title": "题赵松雪墨兰", 
        "type": "律诗", 
        "yun": "微"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "铁马悲鸣汴水黄，翠华南渡驻钱塘。", 
            "至今父老称行在，往昔君臣认故乡。", 
            "银海雁飞虚夜月，铜盘仙去只秋霜。", 
            "乾坤离合宁非数，诗罢长吟意渺茫。"
        ], 
        "title": "钱唐怀古", 
        "type": "律诗", 
        "yun": "阳"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "琅玕珠树隔烟霄，仙子楼居积翠遥。", 
            "羽化梦惊玄鹤返，丹成身与白云飘。", 
            "杖随麋鹿山深浅，钓掣鲸鱼海动摇。", 
            "想像虚无图画里，秦皇汉武若为招。"
        ], 
        "title": "题仙山楼观图", 
        "type": "律诗", 
        "yun": "萧"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "梁甫吟馀自荷锄，南阳非复旧门闾。", 
            "春愁乱逐杨花起，秋兴频将柿叶书。", 
            "水落楚江寻瘗鹤，草荒吴苑问蒸鱼。", 
            "远游忆母还归省，安得云萍有定居。"
        ], 
        "title": "子熙两和诗寄再用韵以答", 
        "type": "律诗", 
        "yun": "鱼"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "草堂旧在吴江上，江水江花照眼明。", 
            "久客归来浑似梦，比邻相见不知名。", 
            "莼香笠泽思张翰，瓜熟青门忆邵平。", 
            "一夜西风吹白发，挑灯因自赋秋声。"
        ], 
        "title": "次韵瑛石室谢事雪窦归吴江", 
        "type": "律诗", 
        "yun": "庚"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "天台雁宕好林丘，水竹风杉寺寺幽。", 
            "路转山腰斜避石，渠通泉眼细分流。", 
            "经过遂欲留佳处，险绝何须到上头。", 
            "八月钱唐望归棹，江潮如雪倚江楼。"
        ], 
        "title": "送友人游温台", 
        "type": "律诗", 
        "yun": "尤"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "不见能诗李谪仙，东湖吟望两经年。", 
            "丹光迥出青云上，紫气长临碧海边。", 
            "拟对棕衣论涧竹，更留茅屋赋江莲。", 
            "疏钟细磬匡山里，头白归来也自贤。"
        ], 
        "title": "寄李太无", 
        "type": "律诗", 
        "yun": "先"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "当时翠辇此经过，天马玲珑撼玉珂。", 
            "宴罢湖山芳草合，归来风雨落花多。", 
            "子规夜半啼宫树，翁仲春深带女萝。", 
            "自古兴亡多有此，不须惆怅问如何。"
        ], 
        "title": "次韵春日西湖怀古二首 其一", 
        "type": "律诗", 
        "yun": "歌"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "钱唐父老眼看天，国破尤能话昔年。", 
            "江草忽嘶关北马，风帆不返海南船。", 
            "空林落木无人扫，废苑馀花只自妍。", 
            "此日西湖回白首，功名若个在凌烟。"
        ], 
        "title": "次韵春日西湖怀古二首 其二", 
        "type": "律诗", 
        "yun": "先"
    }, 
    {
        "author": "宗衍", 
        "era": "元", 
        "subtype": "七言律诗", 
        "text": [
            "王衍风流绝世无，璚林玉树映珊瑚。", 
            "梦回忽弃沈香楹，歌罢空馀玉唾壶。", 
            "杳杳缑山飞独鹤，漪漪白水没双凫。", 
            "辋川池馆烟花里，他日相思展画图。"
        ], 
        "title": "挽王非隐", 
        "type": "律诗", 
        "yun": "虞"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "混沌杳冥经寰宇。", 
            "彩霞散尽明玉兔。", 
            "西落咸池复回顾。", 
            "心开悟。", 
            "凝魂晦魄金乌趣。", 
            "美盼扶彝寒光露。", 
            "氤氲三色淳清素。", 
            "直遇瑶天携女婺。", 
            "无点污。", 
            "丹书永系琳宫住。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "日照阳魂空中炼。", 
            "璇玑运斡天网转。", 
            "咫尺眼前人不见。", 
            "通一线。", 
            "炉开鼎裂天光现。", 
            "瑞散琼花飞片片。", 
            "香风暗拂灵雯面。", 
            "冷淡清虚情雅宴。", 
            "真堪羡。", 
            "玉宸扶御寥阳殿。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "一笠一蓑堪倚靠。", 
            "波光曲岸垂钩钓。", 
            "醁□浮卮自频告。", 
            "高吟笑。", 
            "尽教人道渔家傲。", 
            "独弄无弦琴一操。", 
            "个中始觉知音少。", 
            "江月盈山空相照。", 
            "谁登晃。", 
            "蟾宫唯我亲曾到。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "大道至真无言诘。", 
            "韬光退隐藏深密。", 
            "保炼元精无走失。", 
            "隳阴质。", 
            "瑞云捧出灵阳日。", 
            "照破昏冥威天佖。", 
            "混然恍惚空中实。", 
            "莹净纯白相辅弼。", 
            "通真一。", 
            "丹书玉笈仙功毕。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "百岁光阴如奔骑。", 
            "浮华眩目飞尘隙。", 
            "玄览涤除运神力。", 
            "通消息。", 
            "无生路上知端的。", 
            "雾散瑶瞳升天奕。", 
            "阳光渐著纯阴匿。", 
            "万点灵砂晃虚璧。", 
            "明皪皪。", 
            "丹瑛一色符金碧。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "地魄天魂勤烹炼。", 
            "日精月髓情相恋。", 
            "两曜交光如激电。", 
            "分明见。", 
            "玉炉万朵金花现。", 
            "款款捞来捶作片。", 
            "团团结就玲珑面。", 
            "晃耀太虚烹玉霰。", 
            "神光眩。", 
            "飞丹透入通明殿。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "欢喜欢喜。", 
            "渐得清活计。", 
            "透烟萝、湛湛圆明，照蓬瀛彻底。", 
            "物外逍遥无拘系。", 
            "任水云霞际。", 
            "料家中指望还乡，我不去不去。"
        ], 
        "title": "黄莺儿", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "昂簪策杖，赏月披风信途然。", 
            "抱一冲和，养刀圭汞铅。", 
            "金精木液润华田。", 
            "密固三灵归火府，五云覆地，光彻梵天。", 
            "虎龙交，宇宙明珠夺得，气象涓涓。", 
            "宝霞辉日灿，显阳光赫奕，返照洞玄。", 
            "混内晞曂昼夜连。", 
            "法万象清圆，与物争鲜。", 
            "湛寂泠源，常在目前。", 
            "无中潋滟泛精渊。", 
            "九色黄云笼沆瀣，三峰青霭，远接万川。", 
            "道备纯精粹，阴氛荡散，万物生全。", 
            "宝象含灵质，向六尘堆里，捧出个瑞仙。"
        ], 
        "title": "满江红", 
        "type": "词", 
        "yun": "先"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "春花秋月，古往今来暂时间。", 
            "贵贱贤愚，曾经换几番。", 
            "死生似蚁任循环。", 
            "咫尺仙乡人不到，出尘径路，如隔万山。", 
            "省悟归，真正恬然养素，自乐清闲。", 
            "世事俱无染，一身清净，无为心定观。", 
            "耀璧辉金向外看。", 
            "迸万斛明珠，推出二关。", 
            "太极宫中，凝结内丹。", 
            "纯风馥奕透琅玕。", 
            "万气周流归一体，千真妙用，情无两般。", 
            "混入中元界，笙鹤缥渺，瑞气盘桓。", 
            "玉诏符空碧，名充仙举，乘车驾凤鸾。"
        ], 
        "title": "满江红", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "斗柄回旋，紫微初现，缅平一色淳清。", 
            "云瑛捣尽，天宝耀华婴。", 
            "玉桂琼林素羽，升玄御、光璨流精。", 
            "泠然妙，丹黄金碧，炜烨化微星。", 
            "星徽清雅宴，纯风隐韵，忘相忘形。", 
            "愿吾流开悟，心释浮荣。", 
            "勿念云山路隔，高著眼、莫昧灵明。", 
            "如斯理，青童飞去，点破大兰城。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "迅速韶光，俄然过了，算来刚甚劬劳。", 
            "红颜衰朽，绿鬓渐疏焦。", 
            "由自争名竞利，全不念、生死难逃。", 
            "轮回处，似环蝼蚁，来往几千遭。", 
            "君还心省悟，明通周象，拨易穷爻。", 
            "地天通泰，离坎自相交。", 
            "阴返阳生运化，纯精粹、清气冲霄。", 
            "胎光现，神风绰约，飞步玩琼瑶。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "祖道无修，真常妙用，悟来表里相通。", 
            "灵光现处，照见杳冥中。", 
            "晃耀清虚浩大，无遮障、拍塞冲融。", 
            "希夷甫，从来面目，返本复归空。", 
            "真空。", 
            "明皎洁，唯然旷大，难测难穷。", 
            "一天吾道，寂湛出凡笼。", 
            "妙化方生正祖，通元首、返本归宗。", 
            "超三界，移神脱壳，物外显阳踪。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "去质贪华，还淳复古，本源浊以徐清。", 
            "卑谦处厚，能弊不新成。", 
            "知足无荣无辱，彝然御、非躁非轻。", 
            "还知否，存亡得失，进退若亏盈。", 
            "如斯全可道，心中出屑，眼里抽钉。", 
            "瞳蒙奕羽，虚谷旷然明。", 
            "三气氤氲密降，纯阳焕、形释心凝。", 
            "归来处，风恬浪净，明月照寰瀛。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "静室颐神，宁心默运，内观一点真阳。", 
            "洞虚豁朗，焕焕透明堂。", 
            "照见虚空法界，先天地、独立无双。", 
            "三光秀，圆明实相，浩劫应时长。", 
            "回头谁问己，眼前顼著，不用思量。", 
            "自然契道，物我两俱忘。", 
            "唯有清风皓月，通神化、无极之光。", 
            "升玄路，混元一气，拍塞遍诸方。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "独立星坛，高穹仰望，志诚修设威仪。", 
            "名香频爇，谨谨奏青词。", 
            "唯愿众生慕道，心通解、无执无迷。", 
            "归真正，玄门隐密，一志永无移。", 
            "都缘心返复，狂图捏怪、纽班胡为。", 
            "色情增长，道德渐亏衰。", 
            "似恁拖泥带水，全不念、先圣根基。", 
            "经中道，人能清净，天地悉皆归。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "万物之中，为人最贵，内存一点精微。", 
            "至灵至圣，日用有谁知。", 
            "隐显存亡顺化，方圆应、曲直投机。", 
            "从伊变，行居坐卧，动止镇相随。", 
            "焕然光透体，真人出现，别有威仪。", 
            "玉簪朱履，环佩锦缨衣。", 
            "宝盖香车凤辇，云瑛覆、窈窕真妃。", 
            "仙音奏，金童捧盏，吃得醉如泥。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "粮畚担簦，云山水陆，远途不避风霜。", 
            "为求天宝，与汝诉衷肠。", 
            "至理先明一性，二仪现、三殿恢彰。", 
            "玄关外，临空奕奕，杲日布红光。", 
            "群灵皆受命，谁能保守，玉府元阳。", 
            "万神交灿，九气混中央。", 
            "结就玄珠一颗，辉神彩、光列南昌。", 
            "寥阳馆，华房出入，齐唱满庭芳。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "盥腹斋心，冲霜冒雪，为求神宝精瑛。", 
            "凭君一举，眸子见青冥。", 
            "四朗天无浮翳，冰轮坼、悬象俱明。", 
            "辰宵馆，玉牌金字，谁是系芳名。", 
            "途中人自昧，便心跂径，有误前程。", 
            "回耹返故久，动复徐生。", 
            "宝梵仙宫路稳，琼林宴、光散霞轻。", 
            "神功妙，纯阳炼就，朝现紫微星。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太极精微，天真郁秀，混元溢目无涯。", 
            "玄珠升降，辉耀迸光砂。", 
            "聚入壶中托化，归真正、不染嚣华。", 
            "回头省，清虚妙体，返照秀灵芽。", 
            "汞铅凝渐结，纯阳丹就，永劫无差。", 
            "一瓢春酝，三尺斩妖邪。", 
            "信步纵横自在，龟鹤引、深入烟霞。", 
            "逍遥处，长春洞里，时复玩仙葩。"
        ], 
        "title": "满庭芳", 
        "type": "词", 
        "yun": "麻"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "夜去明来，光阴迅速，四时催促人忙。", 
            "浮生不久，谁肯细诮详。", 
            "一向痴心妄想，贪冤业、不觉无常。", 
            "形归土，三魂七魄，逐景任飞扬。", 
            "谁无生与死，一人一个，难躲难藏。", 
            "忽然省悟，因此做风狂。", 
            "管甚前街后巷，行歌舞、坦荡宽肠。", 
            "逍遥处，哩凌啰哩，落魄有何妨。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "百计求安未得安，此心须在鬓彫残。", 
            "漫漫长夜浑无睡，蟋蟀堂深秋雨寒。"
        ], 
        "title": "秋夜", 
        "type": "绝句", 
        "yun": "寒"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "谁言山色可忘忧，谁道澄江销客愁？", 
            "试倚阑干西北望，浮云依旧暗神州。"
        ], 
        "title": "题张济之胜览轩", 
        "type": "绝句", 
        "yun": "尤"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "几见秋风几见春，一愁未已一愁新。", 
            "閒中点检平生事，唯有清贫不负人。"
        ], 
        "title": "自遣二首 其一", 
        "type": "绝句", 
        "yun": "真"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "瓮面浮香处处春，任他时事百端新。", 
            "自知野鹿山麋相，不足麒麟阁上人。"
        ], 
        "title": "自遣二首 其二", 
        "type": "绝句", 
        "yun": "真"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "手种芜菁欲疗饥，春来颇怪发生迟。", 
            "东风贪长新桃李，未有功夫到菜畦。"
        ], 
        "title": "春日观菜", 
        "type": "绝句", 
        "yun": null
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "后学为诗务斗奇，诗家奇病最难医。", 
            "欲知子美高人处，只把寻常话做诗。"
        ], 
        "title": "读杜诗三首 其一", 
        "type": "绝句", 
        "yun": "支"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "穹礴冥搜枉费功，天然一语自然工。", 
            "况兼诗是穷人物，好句多生感慨中。"
        ], 
        "title": "读杜诗三首 其二", 
        "type": "绝句", 
        "yun": "东"
    }, 
    {
        "author": "房皞", 
        "era": "元", 
        "subtype": "七言绝句", 
        "text": [
            "千里奔驰蜀道难，草堂宾主罄交欢。", 
            "怒冠三挂帘钩上，谁谓将军礼数宽。"
        ], 
        "title": "读杜诗三首 其三", 
        "type": "绝句", 
        "yun": "寒"
    }, 
    {
        "author": "宗衍", 
        "era": "元", 
        "subtype": null, 
        "text": [
            "瞿塘险为三峡门，两岸束急洪涛奔。", 
            "十丈江船万斛力，一篙失势原无根。", 
            "前船才过后船出，蜀商来往无虚日。", 
            "君不见人间行路难，咫尺风波永相失。"
        ], 
        "title": "题川船出峡图", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "江水萧萧江岸风，泊舟不归何处翁。", 
            "鼋鼍出没浪如此，尔尚醉游春梦中。", 
            "空山云深白日静，松声如涛屋如艇。", 
            "归来归来毋久留，不归恐君将覆舟。"
        ], 
        "title": "题扁舟醉眠图", 
        "type": "古风", 
        "yun": null
    }, 
    {
        "author": "宗衍", 
        "era": "元", 
        "subtype": null, 
        "text": [
            "夕风萧萧云气乱，篙子移舟频触岸。", 
            "溪头犬吠声转狞，沙际人归暗相唤。", 
            "两三家村稍已近，十五里程才过半。", 
            "一星不出雨欲来，时复推篷仰天看。"
        ], 
        "title": "舟中夜归", 
        "type": "古风", 
        "yun": "翰"
    }, 
    {
        "author": "房皞", 
        "era": "元", 
        "subtype": "五言律诗", 
        "text": [
            "爱客孔文举，能诗陆士衡。", 
            "十年求识面，千里饱闻名。", 
            "郁郁芝兰秀，萧萧风露清。", 
            "几时樽酒畔，容我话平生。"
        ], 
        "title": "寄王文炳", 
        "type": "律诗", 
        "yun": "庚"
    }, 
    {
        "author": "房皞", 
        "era": "元", 
        "subtype": "五言律诗", 
        "text": [
            "遭乱重相见，宽心不用悲。", 
            "江山佳丽地，人物太平时。", 
            "白蚁千家酒，黄花九日诗。", 
            "鹿门不可隐，吾道欲安之。"
        ], 
        "title": "和杨叔能之字韵", 
        "type": "律诗", 
        "yun": "支"
    }, 
    {
        "author": "房皞", 
        "era": "元", 
        "subtype": "五言律诗", 
        "text": [
            "三十八年过，星星白发多。", 
            "干戈犹浩荡，踪迹转蹉跎。", 
            "世事堪长叹，吾生付短歌。", 
            "江湖从此逝，烟雨一渔蓑。"
        ], 
        "title": "丙申元日", 
        "type": "律诗", 
        "yun": "歌"
    }, 
    {
        "author": "房皞", 
        "era": "元", 
        "subtype": "五言律诗", 
        "text": [
            "旧日逢春喜，而今怕见春。", 
            "红尘长路客，残病老夫身。", 
            "政拙难书考，家贫只累人。", 
            "自怜头上发，更比去年新。"
        ], 
        "title": "辛巳巴东元日", 
        "type": "律诗", 
        "yun": "真"
    }, 
    {
        "author": "房皞", 
        "era": "元", 
        "subtype": "七言律诗", 
        "text": [
            "谷口人家十二三，家家窗户得晴岚。", 
            "千章云木秀而野，一脉流泉清且甘。", 
            "徇俗到头终是病，耽书自古不名贪。", 
            "作诗为问东溪友，樽酒何时惬笑谈。"
        ], 
        "title": "次前韵寄王升卿", 
        "type": "律诗", 
        "yun": "覃"
    }, 
    {
        "author": "房皞", 
        "era": "元", 
        "subtype": "七言律诗", 
        "text": [
            "寇盗连年剧猬毛，一身无处可奔逃。", 
            "陈平自合西归汉，诸葛焉能北事曹。", 
            "嗟我命兼才共薄，仰君名与德俱高。", 
            "几时一笑沧浪畔，右手持杯左手螯。"
        ], 
        "title": "赠赵山甫", 
        "type": "律诗", 
        "yun": "豪"
    }, 
    {
        "author": "房皞", 
        "era": "元", 
        "subtype": "七言律诗", 
        "text": [
            "仰看飞鸿俯看鳞，讣来不觉泪沾巾。", 
            "风尘末路尤多难，山泽癯儒只合贫。", 
            "乱后有谁收恨骨，眼前无复见斯人。", 
            "襄阳旧隐依然在，花落空庭冷淡春。"
        ], 
        "title": "哭杨叔能", 
        "type": "律诗", 
        "yun": "真"
    }, 
    {
        "author": "房皞", 
        "era": "元", 
        "subtype": "七言律诗", 
        "text": [
            "论著哀时总可哀，不如且放笑颜开。", 
            "留连风月凭诗句，管领江山有酒杯。", 
            "我欲处身如此处，君言裁恨若为裁？", 
            "从今但有钱三百，相约高楼尽醉回。"
        ], 
        "title": "送李正甫九日韵", 
        "type": "律诗", 
        "yun": "灰"
    }, 
    {
        "author": "房皞", 
        "era": "元", 
        "subtype": "七言律诗", 
        "text": [
            "云烟杳霭水微茫，何处青山是岳阳。", 
            "白发满头空自老，黄尘两脚为谁忙？", 
            "同盟鄂渚言犹在，偕隐庐峰兴未忘。", 
            "近有倦游诗数首，西风吹不到新墙。"
        ], 
        "title": "忆新墙刘德渊", 
        "type": "律诗", 
        "yun": "阳"
    }, 
    {
        "author": "房皞", 
        "era": "元", 
        "subtype": "七言律诗", 
        "text": [
            "得个黄牛学种田，盖间茅屋傍林泉。", 
            "情知老去无多日，且向閒中过几年。", 
            "诎道诎身俱是辱，爱诗爱酒总名仙。", 
            "世间百物还须买，不信青山也要钱。"
        ], 
        "title": "思隐", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "并门连岁不年丰，证父攘羊礼义空。", 
            "既倒狂澜扶不起，直须急手建庠宫。"
        ], 
        "title": "太原修夫子庙疏", 
        "type": "绝句", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "龙沙玄教未全行，故筑精蓝近帝城。", 
            "须仗檀那垂手力，一轮佛日焕然明。"
        ], 
        "title": "和林建佛寺疏", 
        "type": "绝句", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言绝句", 
        "text": [
            "黄犬不来愁耿耿，白云望断思依依。", 
            "欲凭鳞羽传音信，海水西流雁北飞。"
        ], 
        "title": "怀亲二首 其一", 
        "type": "绝句", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙冈参透后三三，髣髴前人何所惭。", 
            "妙笔照人惊老字，新诗入手想清谈。", 
            "尘中名利予难出，梦里荣华君不耽。", 
            "准拟归时便归去，闾山珍重旧禅庵。"
        ], 
        "title": "和景贤见寄", 
        "type": "律诗", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "桃源仙子忆刘郎，不惮严冬雨雪凉。", 
            "红雨已先初夏落，妖魂重对小春芳。", 
            "冷侵绿萼刚舒脸，寒彻朱衣强喷香。", 
            "谁向荒园慰萧索，数枝无语映斜阳。"
        ], 
        "title": "和冲霄十月桃花韵二首 其一", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "春生秋杀乃天常，来往推迁炎与凉。", 
            "晚节正当阴气塞，穷冬忽见小桃芳。", 
            "岂知卜枣能成实，僭与江梅敢并香。", 
            "自愧备员调鼎鼐，不知何事谬阴阳。"
        ], 
        "title": "和冲霄十月桃花韵二首 其二", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "三台须要趁琵琶，知己相逢两会家。", 
            "雕斲勿伤石内玉，纵横须放火中花。", 
            "探玄浑似三杯酒，清兴何消七椀茶。", 
            "谁识湛然端的处，差徭随分纳些些。"
        ], 
        "title": "和杨彦广韵", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "环榻森森荫好凉，此君风味讵能忘。", 
            "虚心悄悄生来劲，直节亭亭老更刚。", 
            "虽与蓬蒿均雨露，本同松菊傲风霜。", 
            "主人雅志元堪尚，物以群分类以方。"
        ], 
        "title": "题平阳李君实此君轩", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "年来深欲买湖山，贫病难酬绢五千。", 
            "归去不从陶令请，知音未遇孟尝贤。", 
            "排愁器具思欢伯，送老生涯乏货泉。", 
            "惟有诗魂常伴我，閒吟陶写个中玄。"
        ], 
        "title": "西域和王君玉诗二十首 其一", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一发燕然晓日边，寒云叠叠乱山千。", 
            "万重沙漠犹逢友，十室荒村亦有贤。", 
            "留客芳樽思北海，惊人奇语忆南泉。", 
            "思量万事多浑错，勉力轮锤好扣玄。"
        ], 
        "title": "西域和王君玉诗二十首 其二", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "君侯乘兴写佳篇，我得琼琚价倍千。", 
            "妙笔一挥能草圣，新诗独惠过称贤。", 
            "半瓶浊酒斟琼斝，七椀清茶泛玉泉。", 
            "万里西行真我幸，逢君时复一谈玄。"
        ], 
        "title": "西域和王君玉诗二十首 其三", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "健羡金鞍美少年，盈门剑客列三千。", 
            "须知执德元非德，况是无贤敢自贤。", 
            "不解弯弓射石虎，谁能击剑跃龙泉。", 
            "黑头勋业今何在，壮岁功成愧谢玄。"
        ], 
        "title": "西域和王君玉诗二十首 其四", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "云龙相感本乎天，会合君臣岁一千。", 
            "西伯已亡谁老老，卜商何在肯贤贤。", 
            "鹓雏未必轻餐鼠，蚯蚓犹知下饮泉。", 
            "巧拙是非无定据，到头谁解辨黄玄。"
        ], 
        "title": "西域和王君玉诗二十首 其五", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "奔走红尘积有年，深思雪涧竹竿千。", 
            "谁能世上全三乐，好向林间伴七贤。", 
            "笔下风生诗似锦，瓮头春涨酒如泉。", 
            "诗成酒罢寂无事，净几明窗诵太玄。"
        ], 
        "title": "西域和王君玉诗二十首 其六", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "竹径风来自破禅，修篁青剑叶垂千。", 
            "烂吟风月元无碍，高卧烟霞未是贤。", 
            "迷处无由逃绊锁，悟来何处不林泉。", 
            "纵横触目皆真理，坐卧经行鸟路玄。"
        ], 
        "title": "西域和王君玉诗二十首 其七", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "无灭无生不论年，谁誇桃熟岁三千。", 
            "休将真宰陪司命，莫使明星动进贤。", 
            "有道不妨居闹市，无心奚碍酌贪泉。", 
            "何能远遁尘嚣去，且向人间养素玄。"
        ], 
        "title": "西域和王君玉诗二十首 其八", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "从他豪俊领时权，指顾貔貅数百千。", 
            "碌碌馀生甘养拙，明明圣代岂遗贤。", 
            "且图混世啜醨酒，勿谓濯缨弃浊泉。", 
            "莫道无为云便了，有为何处不逢玄。"
        ], 
        "title": "西域和王君玉诗二十首 其九", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "浮生瞬息度流年，唐汉兴亡不半千。", 
            "清洁采薇输二子，英雄济世有三贤。", 
            "未能海上寻芝草，且向尘中泛醴泉。", 
            "醉兴陶陶略相似，无何乡里亦通玄。"
        ], 
        "title": "西域和王君玉诗二十首 其十", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "成败兴亡事可怜，劳生扰扰几千千。", 
            "调心莫若先离欲，治世无如不尚贤。", 
            "小褚岂能怀大器，短绳那得汲深泉。", 
            "直须箭透威音外，不用无为不用玄。"
        ], 
        "title": "西域和王君玉诗二十首 其十一", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "得得清欢乐自然，不辞去国客程千。", 
            "翻腾旧案因君玉，唱和新诗有景贤。", 
            "每遇开樽邀素月，常因盥手掬寒泉。", 
            "衰翁自揣何多幸，未死中间乐此玄。"
        ], 
        "title": "西域和王君玉诗二十首 其十二", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "几回午枕不成眠，幽鸟关关近数千。", 
            "安世不知安世计，隐居常慕隐居贤。", 
            "几行石榻围松径，一簇茅斋绕涧泉。", 
            "挂起西轩风似水，閒将羲易索幽玄。"
        ], 
        "title": "西域和王君玉诗二十首 其十三", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "农隐生涯乐自天，药畦香垄仅盈千。", 
            "蝇营累世真堪笑，狗苟劳生未若贤。", 
            "带月扶犁耕暮野，冲云荷锸拨春泉。", 
            "耘耔馀暇蓬窗底，独抱遗经考至玄。"
        ], 
        "title": "西域和王君玉诗二十首 其十四", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "闲闲个事本明圆，一念才兴路八千。", 
            "生死既知皆是幻，功名犹恋岂能贤？", 
            "兴来畅饮斟晴月，醉后高歌枕碧泉。", 
            "触处逢渠何所碍，不玄玄处亦玄玄。"
        ], 
        "title": "西域和王君玉诗二十首 其十五", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "物物头头总是禅，观音应现化身千。", 
            "杜门晏坐无伤道，遁世幽居也是贤。", 
            "祗为看山开翠竹，偶因煎茗汲清泉。", 
            "灵云检点真堪笑，不见桃花不悟玄。"
        ], 
        "title": "西域和王君玉诗二十首 其十六", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "蓑衣狂脱暮江边，一醉宁论价十千。", 
            "老矣冯唐何所往，归与陶令最为贤。", 
            "灵苗细细初盈圃，春水涓涓渐满泉。", 
            "酒醒梦回无个事，澄心忘虑体三玄。"
        ], 
        "title": "西域和王君玉诗二十首 其十七", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "九重阊阖列群官，曳佩鸣珂及万千。", 
            "云水偷将属野叟，功名回施与时贤。", 
            "好凭定慧超三界，不恋轮回没九泉。", 
            "迅速光阴莫虚度，回光返照静参玄。"
        ], 
        "title": "西域和王君玉诗二十首 其十八", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "不学经书不说禅，谁论芥子纳三千。", 
            "忘形诗句追先觉，适意琴书慕昔贤。", 
            "白雪阳春吟雅调，高山流水奏鸣泉。", 
            "平生受用元无尽，参透真空未是玄。"
        ], 
        "title": "西域和王君玉诗二十首 其十九", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "鲰生诗僻慕诗仙，乱缀狂吟数百千。", 
            "浅陋妄言嗤俊哲，清新绮语愧先贤。", 
            "摧残吟鬓星星发，倾倒词源浑浑泉。", 
            "韵险言穷无可说，祇凭此句露深玄。"
        ], 
        "title": "西域和王君玉诗二十首 其二十", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "落日城头鸦乱啼，秋风原上马频嘶。", 
            "雁行南去潇湘北，萍迹东来鸟鼠西。", 
            "百尺栋梁谁着价，三春桃李自成蹊。", 
            "功名到底成何事，烂饮玻璃醉似泥。"
        ], 
        "title": "西域有感", 
        "type": "律诗", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "马驼残梦过寒塘，低转银河夜已央。", 
            "雁迹印开沙岸月，马蹄踏破板桥霜。", 
            "汤寒卯酒两三盏，引睡新诗四五章。", 
            "古道迟迟四十里，千山清晓日苍凉。"
        ], 
        "title": "早行", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "信流乘坎过西天，钵里吞针亦偶然。", 
            "只道一花刚点额，不知三子暗登肩。", 
            "既来此世难逃数，且应前生未了缘。", 
            "俗眼见时难放过，并赃陈首万松轩。"
        ], 
        "title": "自叙", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "凌晨随分备樽罍，辟疫屠苏饮一杯。", 
            "迂叟不令书郁垒，痴儿刚要画钟馗。", 
            "新愁又逐东风至，旧信难随春日来。", 
            "又向边城添一岁，天涯飘泊几时回。"
        ], 
        "title": "西域元日", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "吾师道化震清都，奔逸绝尘我不如。", 
            "近日虚传三岛信，几年不得万松书。", 
            "宗门淘汰犹嫌少，习气薰蒸尚未除。", 
            "惆怅天涯沦落客，临风不是忆鲈鱼。"
        ], 
        "title": "西域寄中州禅老", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "华亭髣髴旧时舟，又见吾师钓直钩。", 
            "只道梦中重作梦，不知愁底更添愁。", 
            "曾参活句垂青眼，未得生侯已白头。", 
            "撇下尘嚣归去好，谁能骑鹤上扬州。"
        ], 
        "title": "蒲华城梦万松老人", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "历数兴亡掌上看，提兵一战领清官。", 
            "马前草诏珠玑润，纸上挥毫风雨寒。", 
            "昔日谈禅明法界，而今崇道倡香坛。", 
            "诸行百辅君都占，潦倒鲰生何处安。"
        ], 
        "title": "寄巨川宣抚", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "张侯风味讵能忘，黄米曾令我一尝。", 
            "抵死解官违北阙，达生遁世钓南塘。", 
            "知来何假灵龟兆，作赋能陈瑞鹤祥。", 
            "岂是西边无土物，不如诗句寄东阳。"
        ], 
        "title": "寄南塘老人张子真", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "丁年兰省识君初，缓步鸣珂游帝都。", 
            "象简常陪天仗立，玉骢曾使禁臣趋。", 
            "只贪殢酒长安市，不肯题诗瑞应图。", 
            "我念李侯端的意，大都好事不如无。"
        ], 
        "title": "观瑞鹤诗卷独子进治书无诗", 
        "type": "律诗", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "英侯志节本凌云，尚自飘零故国尘。", 
            "有道且同麋鹿友，谈玄能说虎狼仁。", 
            "幸然不全饱死鬼，可惜空吟笑杀人。", 
            "弥勒下生何太早，莫随邪见说无因。"
        ], 
        "title": "寄德明", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "五年只得一书题，路远山长梦亦迷。", 
            "睡老黑甜酣顺北，冷官清淡泊辽西。", 
            "羡人得志能如虎，笑我乏才粗效鸡。", 
            "伫看天兵旋北阙，从今不用玉关泥。"
        ], 
        "title": "才卿外郎五年止惠一书", 
        "type": "律诗", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "鹪鹩犹欠一枝栖，不得燕山半土犁。", 
            "时复有琴歌碧玉，年来无梦绕清溪。", 
            "数行文字聊遮眼，半纸功名苦噬脐。", 
            "回首故人今健否，馀生甘老碧云西。"
        ], 
        "title": "寄清溪居士秀玉", 
        "type": "律诗", 
        "yun": "齐"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "清溪掀倒打油房，五卫凋零三径荒。", 
            "未信塞翁嗟失马，须知禦寇觅亡羊。", 
            "东湖菡萏从君赏，西域蒲萄输我尝。", 
            "各在天涯会何日，临风休忘老髯郎。"
        ], 
        "title": "戏秀玉", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "忆昔携琴论太玄，湛然初识子闻贤。", 
            "回头葱岭仍千里，分手松轩已五年。", 
            "东望卢龙倾玉表，西来青鸟阙金笺。", 
            "几时重会燕山道，一曲临风奏水仙。"
        ], 
        "title": "寄张子闻", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "蓬莱怜我寄芳笺，劝我无忘仁义先。", 
            "几句良言甜似蜜，数行温语煖于绵。", 
            "从来谁识龟毛拂，到底难调胶柱弦。", 
            "用我必行周孔教，舍予不负万松轩。"
        ], 
        "title": "寄用之侍郎", 
        "type": "律诗", 
        "yun": null
    }, 
    {
        "author": "昂吉", 
        "era": "元", 
        "subtype": "七言绝句", 
        "text": [
            "漪绿园中石一拳，十金移得置堂前。", 
            "望中云气生芝草，春在仙人种玉田。"
        ], 
        "title": "芝云堂", 
        "type": "绝句", 
        "yun": "先"
    }, 
    {
        "author": "昂吉", 
        "era": "元", 
        "subtype": "七言绝句", 
        "text": [
            "春塘水生摇绿漪，塘上垂杨长短丝。", 
            "美人荡桨唱流水，飞花如雪啼黄鹂。"
        ], 
        "title": "柳塘春（一作浣花馆）", 
        "type": "绝句", 
        "yun": "支"
    }, 
    {
        "author": "昂吉", 
        "era": "元", 
        "subtype": "七言绝句", 
        "text": [
            "待得桃开泛钓艖，春光三月到渔家。", 
            "风回池上凭栏立，一对鲤鱼吹浪花。"
        ], 
        "title": "渔庄", 
        "type": "绝句", 
        "yun": "麻"
    }, 
    {
        "author": "昂吉", 
        "era": "元", 
        "subtype": "七言律诗", 
        "text": [
            "窗外白云翻素涛，座间翠袖妒红桃。", 
            "风生杨柳暑光薄，月上芙蓉秋气高。", 
            "喜近山僧吟树底，更随仙子步林皋。", 
            "主人才思如元白，日日题诗染彩毫。"
        ], 
        "title": "七月既望日玉山主人与客晚酌于草堂中肴果既陈壶酒将泻时暑渐退月色出林树间主人乃以高秋爽气相鲜新分韵余得高字", 
        "type": "律诗", 
        "yun": "豪"
    }, 
    {
        "author": "昂吉", 
        "era": "元", 
        "subtype": "七言律诗", 
        "text": [
            "玉山草堂花满烟，青春张乐宴群贤。", 
            "美人蹋舞艳于月，学士赋诗清比泉。", 
            "人物已同禽鸟乐，衣冠并入画图传。", 
            "兰亭胜事不可见，赖有此会如当年。"
        ], 
        "title": "玉山雅集图者淮海张叔厚为玉山主人作也主人当花柳春明之时宴客于玉山中极其衣冠人物之盛至今林泉有光叔厚即一时景绘而成图杨铁史既序其事又各分韵赋诗于左俾当时预是会者既足以示不忘而后之览是图与是诗者又能使人心畅神驰如在当时会中展玩之馀因赋诗以记其后云", 
        "type": "律诗", 
        "yun": "先"
    }, 
    {
        "author": "昂吉", 
        "era": "元", 
        "subtype": "七言律诗", 
        "text": [
            "经年不见顾徵士，长忆花前共举杯。", 
            "一路凉风吹酒醒，满船秋雨载诗来。", 
            "楼头杨柳参差见，池上芙蓉取次开。", 
            "独立水光山色里，双双白鸟忽飞回。"
        ], 
        "title": "钓月轩以旧雨不来今雨来分韵得来字", 
        "type": "律诗", 
        "yun": "灰"
    }, 
    {
        "author": "昂吉", 
        "era": "元", 
        "subtype": "七言律诗", 
        "text": [
            "爱尔小轩梧竹好，雨晴添得草堂幽。", 
            "挂帘凉月作秋色，绕屋清阴如水流。", 
            "莫剪高枝留宿凤，好依劲节听鸣璆。", 
            "醉来几度凭栏立，但觉萧萧爽气浮。"
        ], 
        "title": "碧梧翠竹堂", 
        "type": "律诗", 
        "yun": "尤"
    }, 
    {
        "author": "昂吉", 
        "era": "元", 
        "subtype": "七言律诗", 
        "text": [
            "危楼倚天何壮哉，轩窗八面玲珑开。", 
            "水摇万丈白虹气，山横十二青瑶台。", 
            "林光朝开宿鸟散，帆影暮接归云回。", 
            "坐久身如在泉石，神清骨爽无纤埃。"
        ], 
        "title": "湖光山色楼", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "雪助夜寒更漏涩，何能盼得到天明。", 
            "乾坤己落羲和手，休更琼瑶陌上行。"
        ], 
        "title": "雪后吟", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "月姊应劳驾望舒，可能圆缺为阳乌。", 
            "如何窃尽长生药，却种相思树一株。"
        ], 
        "title": "姮娥", 
        "type": "绝句", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁遣姮娥到画筵，裴回清景不胜怜。", 
            "广寒宫殿应萧索，想见人归难自眠。"
        ], 
        "title": "对月吟", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "西风崛𡸖过柴扉，回裂云衣缠酒旗。", 
            "懒举扇来时自蔽，祇知尘污庾元规。"
        ], 
        "title": "炭山窖子店大风后有回风数月不已", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "姮娥减却旧精神，桂魄难同昨夜新。", 
            "多谢清光不相负，裴回终夕伴诗人。"
        ], 
        "title": "十六夜月得人字 其一", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "底事姮娥出海迟，玉容寂寞不胜悲。", 
            "清光未必天边减，冷暖人情亦可知。"
        ], 
        "title": "十六夜月得人字 其二", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "昨夜衔杯写我欢，玻璃万顷桂花寒。", 
            "素娥今夕如羞涩，似怨诗人取次看。"
        ], 
        "title": "十六夜月得人字 其三", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁拥珠玑积玉京，纵期明月易愁晴。", 
            "若教不值骊龙睡，不信波斯擅得名。"
        ], 
        "title": "和林雨大雹有如鸡卵者", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "唤起阿香云外具，低徊龙驭过神州。", 
            "翠裀万顷无人捲，弄散珠玑去不收。"
        ], 
        "title": "雷雹", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "婆律膏融滴蜡开，几多香阵过楼台。", 
            "风梅更是相料理，吹到南华枕上来。"
        ], 
        "title": "西园梅花", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莫讶冷姿浑是雪，若存花态即非梅。", 
            "灵根岂受寒拘束，直把阳和竟挽回。"
        ], 
        "title": "对后园梅花简示诸公", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一径萦迂入草莱，柴门虽设不曾开。", 
            "东风自泄春消息，吹到梅花树下来。"
        ], 
        "title": "早梅", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "除了孤高梅子真，兰生更待与谁亲。", 
            "无如清友延清客，有似贤人对圣人。"
        ], 
        "title": "饮梅花下", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "澹妆素服映冰肌，香袭幽情暗有期。", 
            "满地美人心下事，怕拈横玉倚风吹。"
        ], 
        "title": "梅花引", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一声愁笛吟龙起，万点惊香怨雪飞。", 
            "珍重冰魂莫回首，酒痕犹满去年衣。"
        ], 
        "title": "春梅怨笛歌", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一树琼花手自栽，栽成盼得到春来。", 
            "春来烂漫知多少，羞教群芳不敢开。"
        ], 
        "title": "三月二十二日梦中咏琼花", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉籍名延不世香，含情惟务振流芳。", 
            "自缘始恋春料理，是索东君力主张。"
        ], 
        "title": "题恋春牡丹", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "问谁能养牡丹芽，南枕天津弟一家。", 
            "不枉得输青帝力，见闻知是异凡花。"
        ], 
        "title": "牡丹", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁齐天香凝霞彩，灵根培养列仙家。", 
            "汉皇可忍思倾国，鹿走中原是此花。"
        ], 
        "title": "唐家红紫二色牡丹", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "政缘中业擅英声，是索宜专弟一名。", 
            "抱一足为天下式，尽消神笔与题评。"
        ], 
        "title": "题一花二名牡丹", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "野花新傍玉栏开，长恨何人向此栽。", 
            "自是王孙不知道，牡丹根上带将来。"
        ], 
        "title": "带将来", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "生倚英姿胜玉英，一生香占牡丹名。", 
            "县知也是陈惊座，谁许分庭拟抗衡。"
        ], 
        "title": "戏题与牡丹同名芍药", 
        "type": "绝句", 
        "yun": "庚"
    }, 
    {
        "author": "明本", 
        "era": "元", 
        "subtype": null, 
        "text": [
            "玉殿琼楼。", 
            "金锁银钩。", 
            "总不如、岩谷清幽。", 
            "蒲团纸帐，瓦钵磁瓯。", 
            "却不知春，不知夏，不知秋。", 
            "万事俱休。", 
            "名利都勾。", 
            "翼攀缘、永绝追求。", 
            "溪山作伴，云月为俦。", 
            "但乐清闲，乐自在，乐优游。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "欲出樊笼。", 
            "须契真宗。", 
            "善知识、千载难逢。", 
            "宏施捧喝，击碎虚空。", 
            "却有钳锤，有炉鞲，有机锋。", 
            "坐对孤峰。", 
            "啸月吟风，握龙泉、坐镇寰中。", 
            "野犴绝迹，狐兔潜踪。", 
            "却善调狮，善伏虎，善降龙。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "顿脱尘羁。", 
            "深处幽栖。", 
            "兀腾腾、绝处忘机。", 
            "绳床石枕，竹榻柴扉。", 
            "却也无忧，也无喜，也无非。", 
            "淡饭黄齑。", 
            "寂寞相宜。", 
            "类孤云、野鹤无疑。", 
            "策筇峰顶，岩洞闲嬉。", 
            "但看青山，看绿水，看云飞。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "四序无穷。", 
            "万物皆同。", 
            "守空门、佛祖家风。", 
            "香烟袅白，烛影摇红。", 
            "对翠梧桐，金菡萏，玉芙蓉。", 
            "潦倒山翁。", 
            "少小顽童。", 
            "天性而、一样疏慵。", 
            "偶来尘世，忘却山中。", 
            "有一枝梅，千竿竹，万年松。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "无物思量。", 
            "万虑皆忘。", 
            "坐两班、大众禅床。", 
            "粗衣遮体，粝饭充肠。", 
            "有一函经，一佛像，一炉香。", 
            "功课寻常。", 
            "道行非狂。", 
            "爱山中、白昼偏长。", 
            "翠苔岩洞，绿竹山房。", 
            "有一天风，一天月，一天凉。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "大槿篱笆。", 
            "雪屋梅花。", 
            "香馥馥、疏影横斜。", 
            "久辞阛阓，识破浮华。", 
            "有云门饼，金牛饭，赵州茶。", 
            "验尽龙蛇。", 
            "凡圣交加。", 
            "喜清贫、不管骄奢。", 
            "孤窗独坐，目断天涯。", 
            "闲伴清风，伴明月，伴烟霞。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "不爱娇奢。", 
            "不喜繁华。", 
            "身穿着、百衲袈裟。", 
            "行中乞化，坐演三车。", 
            "却怕人知，怕人问，怕人夸。", 
            "雪竹交加。", 
            "玉树槎牙。", 
            "一枝开、五叶梅花。", 
            "东村檀越，西市恩家。", 
            "但去时斋，闲时讲，坐时茶。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "松嫩堪餐。", 
            "竹密须删。", 
            "息尘缘、何事相干。", 
            "心超物外，身处人间。", 
            "有十分清，十分淡，十分闲。", 
            "学道非难。", 
            "守道多艰。", 
            "结跏趺、坐断尘寰。", 
            "若空僧舍，寂寞禅关。", 
            "对几层云，几层水，几层山。"
        ], 
        "title": "行香子", 
        "type": "词", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "水竹之居。", 
            "吾爱吾庐。", 
            "石粼粼、乱砌阶除。", 
            "轩窗随意，小巧规模。", 
            "却也清幽，也潇洒，也安舒。", 
            "懒散无拘。", 
            "此等如何。", 
            "倚阑干、临水观鱼。", 
            "风花雪月，赢得工夫。", 
            "好炷些香，图些画，读些书。"
        ], 
        "title": "行香子 案历代诗余卷一百二九录此首外又录", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "日华浮动卧龙邱，便觉妖氛散不收。", 
            "佳气郁葱形胜地，霏烟纷郁帝王州。", 
            "碧莲花拥三千界，白玉城骈十二楼。", 
            "可要翠深环宝势，不容沧海更横流。"
        ], 
        "title": "中统庚申诣阙寓居宫东寺口号", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "岁月峥嵘老思荒，句中无画写荒凉。", 
            "山山水水三千里，雨雨风风一万场。", 
            "致福不应烦失马，耽书堪笑竟亡羊。", 
            "百花留得芳菲在，倾盖丹心捧太阳。"
        ], 
        "title": "鄂诺道中", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "路盘空翠上青天，下望皇州一点烟。", 
            "云叶堆来人脚底，日华垂在马头前。", 
            "露花烟草芬兰麝，百籁群鸣播管弦。", 
            "可笑旧游王次仲，不来寻谒酒中仙。"
        ], 
        "title": "游大翮山", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "人閒无地避歊蒸，忽觉凉从四座生。", 
            "好在医无闾上月，为临华不注边城。", 
            "千年辽鹤三生梦，一曲南风万古情。", 
            "今日濯缨知有处，大明湖净舜泉清。"
        ], 
        "title": "寓历亭", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "朝来爽气扑兰皋，窃喜西山隶我曹。", 
            "孤奋自甘栖澹泊，五噫宁苦遂清高。", 
            "逆知江上鲈鱼脍，未抵尊前紫蟹螯。", 
            "谁似无何狂醉隐，痛延杯酌咏离骚。"
        ], 
        "title": "秋日酌兰皋亭", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "探春人喜报来频，春色看看满玉津。", 
            "红杏雨疏桃脸嫩，绿杨烟冷黛眉颦。", 
            "凤凰箫咽歌声转，鹦鹉杯深酒味醇。", 
            "应是双溪新领要，园林良是主人新。"
        ], 
        "title": "侯家", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "一夕雨风粹玉尘，晓来策蹇到江滨。", 
            "枝头金蕾安排破，雪里冰姿准备春。", 
            "倚竹欲形閒态度，临歧微露旧精神。", 
            "此花底事年来早，有意调羹近紫宸。"
        ], 
        "title": "春梅", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "乾坤昨夜净氛埃，春到南轩一树梅。", 
            "驿使浮沈芳信断，东君委曲腊封开。", 
            "竹筛凉月窗前雪，风送寒涛枕上雷。", 
            "清入梦魂眠不得，划然长啸出门来。"
        ], 
        "title": "谨和尊大人领省雷字韵", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "数閒茅屋起云峰，明月天高睡正浓。", 
            "乍觉夜倾千丈雨，不知风度一山松。", 
            "人閒拍岸惊秋浪，海底喧天怒老龙。", 
            "洗尽生平尘垢虑，浩然爽气溢心胸。"
        ], 
        "title": "松声 其一", 
        "type": "律诗", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "苍苍郁郁本无情，何处风来吹有声。", 
            "四面迅雷平地起，九江湍浪一时倾。", 
            "关山夜静蛟龙吼，河汉秋高鸾凤鸣。", 
            "风定松閒无个事，喧天动地可来惊。"
        ], 
        "title": "松声 其二", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "幽人耳净听铮铮，一夕西风梦里惊。", 
            "非玉非金非草木，似琴似阮似秦筝。", 
            "夜间拍枕三更雨，秋冷喧天万灶兵。", 
            "孤坐茅檐对明月，一声声是自然声。"
        ], 
        "title": "松声 其三", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "岩声何事韵铮铮，风入寒梢鸟自惊。", 
            "七岭夜寒筛汉月，九霄霜冷奏秦筝。", 
            "归心唤起陶元亮，醉耳还醒阮步兵。", 
            "拟赋新诗慵把笔，划然长啸两三声。"
        ], 
        "title": "松声 其四", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "世外佳人幼妇辞，爱春移入背阴枝。", 
            "鼙婆进奏玉莲锁，云子劝延金屈卮。", 
            "世事尽他无究论，醉怀原自有开时。", 
            "由来萼绿花心在，拟倩梅仙遣所思。"
        ], 
        "title": "独醉园梅数年无花今岁特盛中觞有索赋梅词者为赋", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "忆昔西湖雪霁芳，转头潇洒寿阳妆。", 
            "角中吹散含新怨，梦里飞来带旧香。", 
            "堪恨月楼三弄笛，漫劳诗客九回肠。", 
            "徘徊目断江边使，为问春光底处藏。"
        ], 
        "title": "梅魂（得香字） 其一", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "玉骨消沈一梦长，罗浮山下几昏黄。", 
            "祇须怨笛招遗韵，枉托风媒返旧香。", 
            "苍海楼台浑缥缈，紫阳宫阙更微茫。", 
            "宝猊只篆灰心字，谁并同心与倩娘。"
        ], 
        "title": "梅魂（得香字） 其二", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "晚来江上断人肠，占断严凝忆独芳。", 
            "易得飘零惊短笛，不胜憔悴褪残妆。", 
            "月明霜重得谁惜，尘暗云埋犹自香。", 
            "拟嫁与春春不管，却随流水怨昏黄。"
        ], 
        "title": "和人落梅", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "咽咽戍楼三弄角，悠悠江使九回肠。", 
            "一窗夜月宜怜影，满地春风自好香。", 
            "憔悴纵无蜂蝶怨，风流合有燕莺忙。", 
            "水边篱下将谁惜，却对幽人怨寿阳。"
        ], 
        "title": "落梅（分得香字）", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "傲雪欺霜独自芳，雪消寒尽老何妨。", 
            "飘零最是堪怜处，桃李无情空妒香。", 
            "夜月有知应懊恼，春风何计可商量。", 
            "自从一识东君面，赢得林生满径霜。"
        ], 
        "title": "拟咏落梅", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "柏液煤楺冷剂香，枯胶点漆自仙方。", 
            "风生白兔瞳睛莹，电走碧云鸦背光。", 
            "可笑千金高索价，更怜百纸碎裁钢。", 
            "伫情看了人争道，且置三张在一傍。"
        ], 
        "title": "玉泉新墨", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "珍重含章承素业，价高摛藻掞皇州。", 
            "祇缘布濩三都赋，更欲恢张五凤楼。", 
            "元锐铭心由白战，陈京研思为冥搜。", 
            "风流坐上芸窗下，落纸云烟待解忧。"
        ], 
        "title": "从涣然觅纸", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "雨击风摧岁月空，卧沙老木暗藏绒。", 
            "一弯镰撇手中月，几点尘飞吻角风。", 
            "放出夜光应有力，挽回春色岂无功。", 
            "燧人勋业今安在，惟有真空用不穷。"
        ], 
        "title": "谨次尊大人领省火绒诗韵", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "坐对王郎手语禅，绕盘鸣玉漱流泉。", 
            "千年野鹤穿孤月，万壑松风入四弦。", 
            "贺老定场将梦断，桐孙倾韵与心传。", 
            "仲容原是青云器，不短扬雄草太玄。"
        ], 
        "title": "为曹南湖引阮摘赋", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "点铁成金自有神，夺胎无骨示天真。", 
            "惊虬昂首出月魄，老鹤奋身当桂轮。", 
            "意足声圆还自问，变风变雅更何人。", 
            "应疑太白司花界，长抱琵琶控好春。"
        ], 
        "title": "咏阮", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "脉脉无言入醉乡，风流犹记在昭阳。", 
            "露晞金掌遗春梦，月挂瑶台怨夜妆。", 
            "不忆千年倾国艳，祇消一缕返魂香。", 
            "无情莫比吴原草，更忍尊前舞断肠。"
        ], 
        "title": "杨妃菊", 
        "type": "律诗", 
        "yun": "阳"
    }, 
    {
        "author": "明本", 
        "era": "元", 
        "subtype": null, 
        "text": [
            "寒岩一夜风雷恶，师子迸断黄金索。", 
            "骅骝万里追不回，声沈宇宙空山岳。", 
            "君今去去持此音，十八滩头探麟角。", 
            "君不见马师一口吸西江，波腾浪沸烟茫茫。", 
            "又不见集云峰下四藤条，雨洗风磨恨未消。", 
            "生耶死耶俱不道，铁壁银山齐靠倒。", 
            "有问禅，血染溪花春正妍。", 
            "有问道，两岸夕阳对芳草。", 
            "千差万别任纵横，瞥转一机何处讨。", 
            "玄沙白纸脱或举，似时更须莫谤西峰好。"
        ], 
        "title": "送吉上人之江西下高峰和尚遗书", 
        "type": "古风", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "野人原上十五里，寒厓白日啼山鬼。", 
            "万峰重叠路回旋，半间箬屋青松底。", 
            "老僧和锸入烟霞，满林摇落朱藤华。", 
            "烧田种寒粟，斸地栽胡麻。", 
            "云根拨笋，涧底寻茶。", 
            "粪火深埋魁芋种，砂瓶烂煮黄箐芽。", 
            "人谓隐者閒不足，何故山翁事驱逐。", 
            "山翁笑指溪上桃，庭前竹，春风几度更新绿。", 
            "香严不作灵云死，徒有是非喧两耳。", 
            "争似侬家百不知，从教少室分皮髓。"
        ], 
        "title": "和皖山隐者", 
        "type": "古风", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "蛩声唧唧，雁声呖呖。", 
            "病叶落空阶，清籁鸣空隙。", 
            "客来叩我白云房，三绕禅床振金锡。", 
            "玄音落落不覆藏，更加一语成狼藉。", 
            "拟来此处寻声迹，万里秋风有何极。", 
            "丈夫何事不肯休，直欲参天起荆棘。", 
            "九载少林穷的的，一宿曹溪浮逼逼。", 
            "偃溪流水香严击，切忌随他那边觅。", 
            "良由眼听与心闻，疾燄过风俱莫及。", 
            "威音那畔空劫前，底事何曾异今日。", 
            "幻住道人都不识，柴扉昼掩千山碧。", 
            "寒莎叶底露沈沈，烟外数声牛背笛。", 
            "客既无言我亦休，横眠一觉青茅席。", 
            "梦里忽闻萧骚淅沥何处生？觉来元是山雨四阎声滴滴。"
        ], 
        "title": "秋夜述古", 
        "type": "古风", 
        "yun": null
    }, 
    {
        "author": "明本", 
        "era": "元", 
        "subtype": null, 
        "text": [
            "昨夜西风吹折千林梢，渡口小艇滚入沙滩坳。", 
            "野桥古梅独卧寒屋角，疏影横斜暗上书窗敲。", 
            "半枯半活几个檿蓓蕾，欲开未开数点含香苞。", 
            "纵使画工奇妙也缩手，我爱清香故把新诗嘲。"
        ], 
        "title": "九字梅花咏（以下各选本录入）", 
        "type": "古风", 
        "yun": "肴"
    }, 
    {
        "author": "明本", 
        "era": "元", 
        "subtype": null, 
        "text": [
            "惠山屹立千仞青，俯瞰天地鸿毛轻。", 
            "七窍既凿浑沌死，九龙攫雾雷神惊。", 
            "霹雳声中白石裂，银泉迸出青铅穴。", 
            "惟恨当年桑苧翁，玉浪翻空煮春雪。", 
            "何如跨龙飞上天，并与挈过昆仑巅。", 
            "散作大地清凉雨，免使苍生受辛苦。", 
            "我来叩泉泉无声，□曲冷光沈万古。", 
            "殿前风桧砉然鸣，日暮山灵打鼓钟。"
        ], 
        "title": "留题惠山寺", 
        "type": "古风", 
        "yun": null
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "醉乘白鹤登银阙，梦跨青鸾入绛宫。", 
            "酒醒眼开俱不见，一川桃李自春风。"
        ], 
        "title": "颂古七首 其一", 
        "type": "绝句", 
        "yun": "东"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "白玉琢成西子骨，黄金铸就伍员心。", 
            "莲宫人醉歌声咽，月落吴江泪满襟。"
        ], 
        "title": "颂古七首 其二", 
        "type": "绝句", 
        "yun": "侵"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "斧烂柯销局未阑，天风吹鹤下瑶坛。", 
            "满盘黑白轻翻转，袖拂苍梧玉佩寒。"
        ], 
        "title": "颂古七首 其三", 
        "type": "绝句", 
        "yun": "寒"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "天生富贵称雄才，织翠华裾拥不开。", 
            "一簇管弦声未绝，醉扶公子上楼台。"
        ], 
        "title": "颂古七首 其四", 
        "type": "绝句", 
        "yun": "灰"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "三冬枯木遇春阳，翠萼寒英喷古香。", 
            "雪鬓老婆情未瞥，冷看花树哭檀郎。"
        ], 
        "title": "颂古七首 其五", 
        "type": "绝句", 
        "yun": "阳"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "叶卷西风树树寒，乱蛩吟砌梦初残。", 
            "情怀自是不堪听，又把琵琶月下弹。"
        ], 
        "title": "颂古七首 其六", 
        "type": "绝句", 
        "yun": "寒"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "赤脚波斯叩海门，黑风吹浪暗昏昏。", 
            "三更掣断青霞锁，笑看骊龙戏子孙。"
        ], 
        "title": "颂古七首 其七", 
        "type": "绝句", 
        "yun": "元"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "双髻云深古道危，不来夜半叩柴扉。", 
            "六年底事成遗恨，寂寞空山啼子规。"
        ], 
        "title": "双髻峰有怀", 
        "type": "绝句", 
        "yun": null
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "晴云万叠裹群山，厓瀑千寻落树间。", 
            "定里惊传王驾至，祇应来夺老僧閒。"
        ], 
        "title": "次韵酬李仲思宰相", 
        "type": "绝句", 
        "yun": "删"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "讣音遗我客床头，话到轮回鬼亦愁。", 
            "肉眼未空今古梦，满天霜月晒枯髅。"
        ], 
        "title": "客中闻讣", 
        "type": "绝句", 
        "yun": "尤"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "无言童子拂香台，报道长沙学士来。", 
            "烂煮橘皮砂罐冷，几年生意喜潜回。"
        ], 
        "title": "次韵酬冯海粟待制", 
        "type": "绝句", 
        "yun": "灰"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "团团相聚火炉头，商略沩山水牯牛。", 
            "一语忽投人拍手，满天霜月下西楼。"
        ], 
        "title": "道话", 
        "type": "绝句", 
        "yun": "尤"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "檐头密布蜘蛛网，砌下高堆曲蟮泥。", 
            "达磨眼睛浑不顾，寻常读作一联诗。"
        ], 
        "title": "偶成", 
        "type": "绝句", 
        "yun": null
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "一声幽鸟到窗前，白发老僧惊昼眠。", 
            "走下竹床开两眼，方知屋外有青天。"
        ], 
        "title": "省庵", 
        "type": "绝句", 
        "yun": "先"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "夜分明月是扬州，尚有春风在树头。", 
            "莫怪当年何水部，岁寒心事与谁愁？"
        ], 
        "title": "忆梅", 
        "type": "绝句", 
        "yun": "尤"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "月旦花前岂乏人，风霜齿颊带阳春。", 
            "江南野史馀芳论，绝世清如古逸民。"
        ], 
        "title": "评梅", 
        "type": "绝句", 
        "yun": "真"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "花谢东风搅离思，愁翻缟袂忍轻分。", 
            "月明梢送临溪水，春树遥怜隔暮云。"
        ], 
        "title": "别梅", 
        "type": "绝句", 
        "yun": "文"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "香销泥污意徘徊，掠地回风玉作堆。", 
            "愁绝黄昏无一语，怕看孤月上窗来。"
        ], 
        "title": "惜梅", 
        "type": "绝句", 
        "yun": "灰"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "破玉并刀试手温，香凝双股断芳魂。", 
            "花随燕尾轻分去，不带春风爪甲痕。"
        ], 
        "title": "剪梅", 
        "type": "绝句", 
        "yun": "元"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "铁石芳条谁矫揉，从教曲折抱天姿。", 
            "龙蛇影碎玲珑月，交错难分南北枝。"
        ], 
        "title": "蟠梅", 
        "type": "绝句", 
        "yun": "支"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "古貌苍然鹤膝枝，唾花生晕护春机。", 
            "玉堂试看青袍客，莫忘江南有白衣。"
        ], 
        "title": "苔梅", 
        "type": "绝句", 
        "yun": "微"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "数枝姑射斗婵娟，疏影分明不夜天。", 
            "散却广寒宫里桂，春光长满玉堂前。"
        ], 
        "title": "月梅", 
        "type": "绝句", 
        "yun": "先"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "花间少女剪春寒，粲粲《霓裳》舞队仙。", 
            "月夜遥看环佩冷，莫教吹落玉花钿。"
        ], 
        "title": "风梅", 
        "type": "绝句", 
        "yun": "先"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "梦隔梨云逗晓天，苔枝浮翠逗春寒。", 
            "不嫌玉质笼轻素，留与诗人冷澹看。"
        ], 
        "title": "烟梅", 
        "type": "绝句", 
        "yun": "寒"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "依稀残雪浸寒波，桃李漫山奈俗何？", 
            "潇洒最宜三二点，好花清影不须多。"
        ], 
        "title": "疏梅", 
        "type": "绝句", 
        "yun": "歌"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "种玉西湖独占春，逋仙佳句播清芬。", 
            "月明花落吟魂冷，童子何之鹤在坟。"
        ], 
        "title": "孤山梅", 
        "type": "绝句", 
        "yun": "文"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "东风二月禁门莺，天上佳人有远行。", 
            "惜路频瞻霞上日，望家直到海边城。", 
            "休须满假辞三径，定约重来赋《二京》。", 
            "回首津亭万家柳，初非憔悴独关情。"
        ], 
        "title": "赠别邓修撰归杭州", 
        "type": "律诗", 
        "yun": "庚"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "空谷白驹消息迟，东风杨柳万烟丝。", 
            "佩环忆为同心赠，书榜传看俊手施。", 
            "曾以陋居追往昔，却因嘉遁感今兹。", 
            "相思恐涉山灵怪，不遇仙人不记诗。"
        ], 
        "title": "谢冷架阁春日东麓见怀", 
        "type": "律诗", 
        "yun": "支"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "居士名园何处求，无有是中风物幽。", 
            "岩花故解分藤缀，涧水新能合竹流。", 
            "绿幕黄帘围玉树，青天白日映朱楼。", 
            "醉吟自尔人难识，况是心轻万户侯。"
        ], 
        "title": "寄题龚氏山园", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "久约归吴弄钓舟，海天羁思复悠悠。", 
            "谁知树底春生月，独坐人间地尽头。", 
            "粉壁旧题分藓读，瓦罂新酒接花篘。", 
            "边鸿固是南来绝，绝为雷城信滞留。"
        ], 
        "title": "五月二十日发雷州过徐文次驿候役者不至留二日", 
        "type": "律诗", 
        "yun": "尤"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "番禺直北望长沙，元帅持戈镇海涯。", 
            "万里送君归幕府，几时为我寄梅花。", 
            "云蒸巨浪鱼吹岸，柳压荒山獠阵牙。", 
            "欲托乡书妨枉骑，湄湘西上是吾家。"
        ], 
        "title": "送元经历赴广东", 
        "type": "律诗", 
        "yun": "麻"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "武帝初行祀灶方，祠官宫女俨分行。", 
            "石阑井井通金殿，金盖童童出画墙。", 
            "但见扰龙呼作相，未闻骑鹤拜为郎。", 
            "祇今松柏缘原庙，时接云軿下大荒。"
        ], 
        "title": "寿宫", 
        "type": "律诗", 
        "yun": "阳"
    }, 
    {
        "author": "范梈", 
        "era": "元", 
        "subtype": "七言律诗", 
        "text": [
            "便令回首绾青银，已负南宫第一人。", 
            "文武既兴殷士贡，申辕犹比汉儒真。", 
            "离鸿苦事风霜急，伏骥深心道路亲。", 
            "若遇清溪寻旧隐，洗觞犹及艾陵春。"
        ], 
        "title": "赠陈提举", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "五言律诗", 
        "text": [
            "林间编此录，深夜剔残灯。", 
            "慧命微如线，人心冷似冰。", 
            "祖庭空积雪，古路不逢僧。", 
            "追企前贤辙，思归一念增。"
        ], 
        "title": "阅林间录有感", 
        "type": "律诗", 
        "yun": "蒸"
    }, 
    {
        "author": "明本", 
        "era": "元", 
        "subtype": "五言律诗", 
        "text": [
            "九拜晓龛前，追思独惨然。", 
            "真身无日坏，此道有谁传？", 
            "古岸横秋水，空山起暮烟。", 
            "几多西祖意，寂寞在江边。"
        ], 
        "title": "礼四祖真身塔", 
        "type": "律诗", 
        "yun": "先"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "茅屋三间冷似冰，灰头土面十馀僧。", 
            "扫除自己閒枝叶，不打诸方烂葛藤。", 
            "就手揭开新岁历，和光吹灭旧年灯。", 
            "顶门别具摩醯眼，越死超生似不曾。"
        ], 
        "title": "雁荡除夜", 
        "type": "律诗", 
        "yun": "蒸"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "斸断云根辟古基，粉墙低护石楼危。", 
            "既知身后有终日，肯信目前无了时。", 
            "夜雨一窗蚕课茧，春风千里燕衔泥。", 
            "到头共熟黄粱梦，哭送斜阳欲恨谁？"
        ], 
        "title": "赠营寿藏", 
        "type": "律诗", 
        "yun": null
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "风月何缘事苦吟，拟将英誉压鸡林。", 
            "几回立尽三更月，一字搜空万劫心。", 
            "梦里忽惊霜入鬓，梅边不觉泪沾襟。", 
            "可怜半世聪明种，甘为浮词又陆沈。"
        ], 
        "title": "次韵答盛秀才", 
        "type": "律诗", 
        "yun": "侵"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "湖海俄经三十年，无端一念忆生缘。", 
            "梦中复做还乡梦，禅外重参逆旅禅。", 
            "踏碎暮云投古寺，冲开积雪望炊烟。", 
            "狂心未向机前歇，溢目家山转弃捐。"
        ], 
        "title": "送禅者归乡", 
        "type": "律诗", 
        "yun": "先"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "世情何事日羁縻，做个船居任所之。", 
            "岂是畸孤人共弃，都缘疏拙分相宜。", 
            "漏篷不碍当空挂，短棹何妨近岸移。", 
            "佛法也知无用处，从教日炙与风吹。"
        ], 
        "title": "船居十首 其一", 
        "type": "律诗", 
        "yun": "支"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "水光沈碧驾船时，疑是登天不用梯。", 
            "鱼影暗随篷影动，雁声遥与橹声齐。", 
            "几回待月停梅北，或只和烟系柳西。", 
            "万里任教湖海阔，放行收住不曾迷。"
        ], 
        "title": "船居十首 其二", 
        "type": "律诗", 
        "yun": "齐"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "人在船中船在水，水无不在放船行。", 
            "藕塘狭处抛篙直，荻岸深时打棹横。", 
            "千里溪山随指顾，一川风月任逢迎。", 
            "普通年外乘芦者，未必曾知有此情。"
        ], 
        "title": "船居十首 其三", 
        "type": "律诗", 
        "yun": "庚"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "一瓶一钵寓轻舟，溪北溪南自去留。", 
            "几逐断云藏野壑，或因明月过沧洲。", 
            "世波汩汩难同辙，人海滔滔孰共流。", 
            "日暮水天同一色，且将移泊古滩头。"
        ], 
        "title": "船居十首 其四", 
        "type": "律诗", 
        "yun": "尤"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "足迹无端遍海涯，现成山水不堪誇。", 
            "市廛既可藏吾锡，城郭何妨著我家。", 
            "四壁虚明连栋月，数株红白过墙花。", 
            "见闻不假存方便，只么随缘遣岁华。"
        ], 
        "title": "廛居十首（录一。汴梁作）", 
        "type": "律诗", 
        "yun": "麻"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "胸中何爱复何憎，自愧人前百不能。", 
            "旋拾断云修破衲，高攀危磴阁枯藤。", 
            "千峰环绕半间屋，万境空閒一个僧。", 
            "除此现成公案外，且无佛法继传灯。"
        ], 
        "title": "山居十首 其一", 
        "type": "律诗", 
        "yun": "蒸"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "数朵奇峰列画屏，参差泉石畅幽情。", 
            "青茅旋㔶尖头屋，黄叶频煨折脚铛。", 
            "云合暮山千种态，鸟啼春树百般声。", 
            "世间出世閒消息，不用安排总现成。"
        ], 
        "title": "山居十首 其二", 
        "type": "律诗", 
        "yun": "庚"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "见山浑不厌居山，就树诛茅缚半间。", 
            "对竹忽惊禅影瘦，倚松殊觉老心閒。", 
            "束腰懒用三条篾，扣己谁参一字关。", 
            "幸有埋尘砖子在，待磨成镜照空颜。"
        ], 
        "title": "山居十首 其三", 
        "type": "律诗", 
        "yun": "删"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "头陀真趣在山林，世上谁人识此心。", 
            "火宿篆盘烟寂寂，云开窗槛月沈沈。", 
            "厓悬有轴长生画，瀑响无弦太古琴。", 
            "不假修治常具足，未知归者谩追寻。"
        ], 
        "title": "山居十首 其四", 
        "type": "律诗", 
        "yun": "侵"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "高亭结构标真际，体共云林一样閒。", 
            "山势倚天忘突兀，水声投涧自潺湲。", 
            "伽陀迥出言词外，海印高悬宇宙间。", 
            "伫看凭阑人独醒，又添公案入禅关。"
        ], 
        "title": "次韵沈王题真际亭", 
        "type": "律诗", 
        "yun": "删"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "道人孤寂任栖迟，迹寄湖村白水西。", 
            "四壁烟昏茅宇窄，一天霜重板桥低。", 
            "惊涛拍岸明生灭，止水涵空示悟迷。", 
            "万象平沈心自照，波光常与月轮齐。"
        ], 
        "title": "水居六首（录六。东海州作） 其一", 
        "type": "律诗", 
        "yun": "齐"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "水边活计最天然，物外相忘事事便。", 
            "门柳每招黄蝶舞，岸莎常衬白鸥眠。", 
            "雨蒸荷叶香浮屋，风搅芦花雪满船。", 
            "不动舌根谈实相，客来何必竖空拳。"
        ], 
        "title": "水居六首（录六。东海州作） 其二", 
        "type": "律诗", 
        "yun": "先"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "缚个茅庵际水涯，现成景致一何奢。", 
            "野塘水合鱼丛密，远浦风高雁阵斜。", 
            "道在目前安用觅，法非心外不须誇。", 
            "一声铁笛沧浪里，烟树依依接暮霞。"
        ], 
        "title": "水居六首（录六。东海州作） 其三", 
        "type": "律诗", 
        "yun": "麻"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "年晚那能与世期，水云深处分相宜。", 
            "茭蒲绕屋供晨爨，菱藕堆盘代午炊。", 
            "老岸欲隳添野葑，废塘将种补新泥。", 
            "无心道者何多事，也要消閒十二时。"
        ], 
        "title": "水居六首（录六。东海州作） 其四", 
        "type": "律诗", 
        "yun": null
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "云漫漫又水漫漫，新缚茅龛眼界宽。", 
            "尽有池塘堪著月，且无田地可输官。", 
            "四时风味人谁得，万顷烟波我自观。", 
            "却恐客来为境会，闭门收在一毫端。"
        ], 
        "title": "水居六首（录六。东海州作） 其五", 
        "type": "律诗", 
        "yun": "寒"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "水国庵居最寂寥，世涂何事苦相招。", 
            "去村十里无行路，隔岸三家有断桥。", 
            "数点鸦声迎暮雨，一行鱼影涨春潮。", 
            "陈年佛法从教烂，岂是头陀懒折腰。"
        ], 
        "title": "水居六首（录六。东海州作） 其六", 
        "type": "律诗", 
        "yun": "萧"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "见非恍惚梦非神，雪后霜前分外真。", 
            "疏影暗消三弄月，半联凄断独吟人。", 
            "岁寒摇落孤根在，江驿荒凉往事尘。", 
            "碎嚼幽香清可挹，玉奴无复更临春。"
        ], 
        "title": "梅花百咏和冯学士海粟作（录十二） 其一", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "玉箫起处暗惊神，曲缓瑶台逸韵真。", 
            "泉石几年云冷鹤，关山万里月愁人。", 
            "香凝老树调风味，影落寒窗枕隙尘。", 
            "檀板金樽久岑寂，微吟不减昔时春。"
        ], 
        "title": "梅花百咏和冯学士海粟作（录十二） 其二", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "目送空山远驻神，似曾相识倍情真。", 
            "半床素被铺寒玉，一幅生绡画美人。", 
            "爽入冰姿欺国色，怅随哀曲黯京尘。", 
            "三郎正爱《霓裳》舞，珍重椒房自惜春。"
        ], 
        "title": "梅花百咏和冯学士海粟作（录十二） 其三", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "曰云堆里晓飞神，道骨翛然一太真。", 
            "古岸埋香多是雪，寒岩欺影四无人。", 
            "因风寄远愁应老，坐雨辞根恨未尘。", 
            "剩欲巡檐赋归隐，共君心事答閒春。"
        ], 
        "title": "梅花百咏和冯学士海粟作（录十二） 其四", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "征路愁迷黯动神，穿林入谷自寻真。", 
            "亭亭有意冷移玉，黯黯无言空怅人。", 
            "梦断阳台半云雨，泪空青冢几沙尘。", 
            "馀芳消歇繁华起，野水苍烟意自春。"
        ], 
        "title": "梅花百咏和冯学士海粟作（录十二） 其五", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "眼花落井眩双神，雪步迢迢见欲真。", 
            "澹墨画图横玉影，黄昏庭院倚阑人。", 
            "唾绒犹认窗间迹，啼粉空馀镜面尘。", 
            "消得黄金铸成屋，年年雪里贮芳春。"
        ], 
        "title": "梅花百咏和冯学士海粟作（录十二） 其六", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "水中仙子镜中神，夜夜相携入梦真。", 
            "陇雁哀残埋玉地，朔风吹老弄蟾人。", 
            "寒添灞上双眉冻，愁压江南几屐尘。", 
            "雪里不嫌情味苦，一枝占断九州春。"
        ], 
        "title": "梅花百咏和冯学士海粟作（录十二） 其七", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "横影伶仃似有神，半清浅处独呈真。", 
            "数枝冲澹晚唐句，一种孤高东晋人。", 
            "上苑清房谁耐雪，庐山玉峡肯蒙尘。", 
            "是中天趣那能识，惜被东风漏泄春。"
        ], 
        "title": "梅花百咏和冯学士海粟作（录十二） 其八", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "梦来曾忆二郎神，花影愁端语最真。", 
            "月浸一庭寒水玉，梦惊孤枕断肠人。", 
            "不堪往事从头看，总欲新诗得句尘。", 
            "啄木敲门窥我醉，四山寂寂鸟啼春。"
        ], 
        "title": "梅花百咏和冯学士海粟作（录十二） 其九", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "忆昔君平勘卜神，青衣应是日时真。", 
            "云开巫女多娇面，浴出杨妃一丽人。", 
            "竹叶杯浮苔砌月，豆荄灰暖纸窗尘。", 
            "惊春恐落群芳后，先到名园逐上春。"
        ], 
        "title": "梅花百咏和冯学士海粟作（录十二） 其十", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "遗情极像白拈神，仙与吟翁意气真。", 
            "月晓忆同林外饮，酒醒愁恨曲中人。", 
            "荒溪独照山初静，寒影相持雪亦尘。", 
            "每惜半檐风露重，起披玉毳伴琼春。"
        ], 
        "title": "梅花百咏和冯学士海粟作（录十二） 其十一", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "朵中飞下玉霄神，仙韵娇姝一粉真。", 
            "冰晓浴乾银浦水，雪篱愁损草堂人。", 
            "名姬骏马空词笔，废苑荒台老战尘。", 
            "冻野苍茫天四惨，两行啼雁独伤春。"
        ], 
        "title": "梅花百咏和冯学士海粟作（录十二） 其十二", 
        "type": "律诗", 
        "yun": "真"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "半江涌出金山寺，一簇楼台雨岸船。", 
            "月到中宵成白昼，浪翻平地作青天。", 
            "塔铃自触微风语，滩石长磨细浪圆。", 
            "龙化楚人来听法，手擎珠献不论钱。"
        ], 
        "title": "题金山寺", 
        "type": "律诗", 
        "yun": "先"
    }, 
    {
        "author": "明本", 
        "era": "元", 
        "subtype": "七言律诗", 
        "text": [
            "天有月兮地有松，可堪松月趣无穷。", 
            "松生金粉月生兔，月抱明珠松化龙。", 
            "月照长空松挂衲，松回禅定月当空。", 
            "老僧笑指松头月，松月何妨一处供。"
        ], 
        "title": "松月", 
        "type": "律诗", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "玉屑琳霜，云瑛幽粹，混沌三宝持盈。", 
            "盈还而已，日月透昆明。", 
            "□抧圆通昊界，氤氲降、天宝华婴。", 
            "于中妙，五陵飞雪，人在水晶城。", 
            "灵瑶开古道，神风易御，孰保遐龄。", 
            "念吾流久视，玄毕终诚。", 
            "密付丹须换质，从斯致、游宴华清。", 
            "金童诏，玉辰宫里，身属少微星。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "生喜亡悲，虚劳尘世，许年多少倾危。", 
            "是非成败，荣辱两亏衰。", 
            "富足于身大患，贫穷又、遣我寒饥。", 
            "急如个，不来不去，父母未生时。", 
            "虚无中有象，神风显焕，物炫星晕。", 
            "同天澄瑞，同地地幽微。", 
            "至道包盈法界，归元首、永劫无疑。", 
            "离生灭，不增不灭，常与太虚齐。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "腊正风交，琼梅初绽，水寒冰洁严凉。", 
            "雀临高树，鱼入碧潭藏。", 
            "海净天空浩浩，玄珠降、睒烁凝祥。", 
            "胎星现，清名播世，道德自昭彰。", 
            "群仙皆喜聚，坛前谨谨，祝寿玄阳。", 
            "金虬浚液，玉兽旋喷香。", 
            "唯愿遐龄满寿，同天地、永劫延长。", 
            "升仙处，鸾迎凤引，云步现虚皇。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太古真风，玄元宗祖，阐扬灵宝符文。", 
            "金章玉篆，词简义光新。", 
            "演道精宏浩大，通天地、细入微尘。", 
            "修家国，臣忠子孝，民业自安淳。", 
            "门人还知否，穷通妙指，拨物归真。", 
            "涤除玄览，焕现外其身。", 
            "昊境云瑛作伴，浮空驾、日月为邻。", 
            "擎天翼，金门羽化，京廓现阳神。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "海角天涯，寻朋访友，悄无一个知音。", 
            "斗争人我，财色利名侵。", 
            "闻说邪淫妄语，拚身命、一向钻寻。", 
            "真常教，余言直劝，返报怨还深。", 
            "休休宁奈也，澄清默运，摄养真心。", 
            "混元一气，升降定浮沉。", 
            "迤逦收归宝鼎，纯阳就、点铁成金。", 
            "通玄妙，群魔消散，方显鬼神钦。"
        ], 
        "title": "满庭芳", 
        "type": "词", 
        "yun": "侵"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "男儿一志，莫把初心退。", 
            "决正处贞廉，把狂心、一齐割弃。", 
            "随缘任运，云水作生涯，青松下，翠筠中，别有真滋味。", 
            "清虚恬淡，便是余生计。", 
            "气定自神和，迸玄珠、出离坎位。", 
            "殷红璨璨，仿佛入离宫，通上下，照十方，摄境归心地。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "洞天一点天光密。", 
            "莹净如千日。", 
            "银霞潋滟贯寰瀛。", 
            "万神攒簇，恍惚旷然明。", 
            "空中产个胎仙出。", 
            "绰约风飘逸。", 
            "撞开天顶上云瑛。", 
            "宝阙琼楼，玉簿挂仙名。"
        ], 
        "title": "虞美人", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "野鹤孤云去复还。", 
            "欲留难。", 
            "断肠恩爱两情关。", 
            "泪阑珊。", 
            "秋后凄凉归路远，速跻攀。", 
            "洛西烟浦柳摽间。", 
            "望家山。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "寂虚妙道，混杳冥恍惚，通微清绝。", 
            "出化先天明象帝，满目流霞光屑。", 
            "浊质消亡，琅函滋益，宝鼎灵砂结。", 
            "丹华凝秀，素玄一色澄彻。", 
            "精暚□抧盈空，清如秋夜，海桂无圆缺。", 
            "耀古辉今冲皓气，满满玉壶春雪。", 
            "莹日纯精，贞心幽粹，保益真仙悦。", 
            "丹书迎诏，上朝三景罗列。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "贪财竞色，利名牵、萦系何时休歇。", 
            "镇日忙忙如梦想，颠倒心猿马劣。", 
            "昧地谩天，多能已会，以巧翻为拙。", 
            "万般虚假，积成宿世冤业。", 
            "劝君省悟回头，攀缘弃舍，做个逍遥客。", 
            "访道求真寻妙指，早愿超离生灭。", 
            "不悟玄机，剔开毛塞，付耳亲传说。", 
            "壶天景色，现前秋夜明月。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "浮生似梦，奈光阴百岁，都能几许。", 
            "富贵荣华时暂过，刚甚厮牵厮系。", 
            "总为儿孙，娇妻女婿，生死难为替。", 
            "回头省也，瞥然不染尘翳。", 
            "逍遥物外无拘，风邻月伴，便是余生计，石上溪边猿送果，酒满十方吟缀。", 
            "醉卧烟霞，今宵还醒，意欲归何致。", 
            "玉霄宫里，月中攀折仙桂。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "太玄正教，离繁华、修整真清真静。", 
            "清静之中开道眼，舒展银霞流井。", 
            "溢落精空，冲盈法界，满满收金鼎。", 
            "烹煎日月，混纯天地齐永。", 
            "寂寥独立无双，孤然不改，万法心俱省。", 
            "变化飞升朝上帝，返入清阳真境。", 
            "不夜长春，神仙聚会，授命灵童请。", 
            "玉婴吟送，一杯长寿酩酊。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "一天清翠，混阳和微密，寂寥无物。", 
            "致静颐心开上窍，通化灵明虚谷。", 
            "育养元神，真人出现，放旷无拘束。", 
            "皇天道父，赐余无限清福。", 
            "天心正法盟威，紫虚道德，上品三乘箓。", 
            "金简玄科封慧剑，心印清光无欲。", 
            "己病先除，心邪摄正，百怪皆潜伏。", 
            "不繁法信，自然披褐怀玉。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "初心奉道，望功高、仙举超腾碧落。", 
            "岁久年深心反复，不觉情迷萦缚。", 
            "伏虎铜绳，降龙铁索，系住踏云脚。", 
            "难为出路，永沉千丈寥壑。", 
            "临危受苦推谁，请无决断，悔恨当初错。", 
            "意欲修真名利恼，酒色财气俱著。", 
            "家计不成，修行退堕，至死无捞摸。", 
            "劝君省悟，免烦两下担阁。"
        ], 
        "title": "酹江月", 
        "type": "词", 
        "yun": "药"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "幽微精粹，混阳光、一点殷红清绝。", 
            "上下融和开慧目，跃出心珠凝结。", 
            "阐化灵明，神光显现，内外相通彻。", 
            "浮云消散，放开天外心月。", 
            "虚无运转孤然，圆明寂照，万古无纤缺。", 
            "与道同元包象法，物物头头俱摄。", 
            "遍应诸方，无极太始，混一无分别。", 
            "古今贤圣，尽归此处休歇。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "玄元至道，大无隅、寂寂寥寥独立。", 
            "遍应诸方通上下，极目天光微密。", 
            "隐显存亡，穿无贯有，善用无辙迹。", 
            "琅然泄化，太虚一点灵质。", 
            "登林透人真阳，圆明普照，不许纤尘匿。", 
            "理必期然仍未悟，说与门人端的。", 
            "日殿祥光，蟾宫瑞彩，万派琼波益。", 
            "神凝形释，玉岩依旧横碧。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "无形道体，运阳光、密布通微恢鄂。", 
            "炫惚昏衢烹浩气，冲塞英华盈落。", 
            "莹日千寻，清风万里，显焕神光烁。", 
            "夷门羽化，太玄一派灵廓。", 
            "孤然脱洒无双，于中清净，不许纤尘著。", 
            "养就胎仙神貌雪，出入无间绰约。", 
            "紫府游行，瑶宫饮宴，赐我逍遥乐。", 
            "金童捧盏，妙音引上龙阁。"
        ], 
        "title": "酹江月", 
        "type": "词", 
        "yun": "药"
    }, 
    {
        "author": "侯善渊", 
        "era": "元", 
        "subtype": null, 
        "text": [
            "玄元道体，大奂方、无隅无形无物。", 
            "湿化胎生皆受气，感应通玄潜伏。", 
            "包括乾坤，含容天地，日月皆收蓄。", 
            "回光返照，旷然摄化盈目。", 
            "分明顿著心珠，冲虚豁朗，灿灿开神谷。", 
            "养就胎仙肌貌雪，出入随风香馥。", 
            "暮嗅灵芝，朝餐仙桂，夜隐蟾宫宿。", 
            "怡然欢乐，求同先圣真福。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "长江素静，夜潇潇、天如玉案冰洁。", 
            "秀色氤氲寥象廓，极目瑕琳光摄。", 
            "独坐颐神，帘帏光透，显出玲珑雪。", 
            "凝然澄湛，太虚一点通彻。", 
            "神飞两翼翱翔，蟾宫殿里，夜宿琼枝歇。", 
            "得遇真筌无损益，永受真人提挈。", 
            "功行双全，金童玉诏，受命寥阳阙。", 
            "玉霄宫里，永排仙位罗列。"
        ], 
        "title": "酹江月", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "茅庵潇洒，静无尘、独坐垂帘孤僻。", 
            "镇日闲闲清澹泊，别有恬然活计。", 
            "握固存真，心无杂念，忘我兼忘世。", 
            "玉婴神变，自然与道相契。", 
            "光明照耀十方，凝空灿灿，大阐非为细。", 
            "遍纳无极通造化，物物头头俱济。", 
            "掌握乾坤，完容法体，玉貌真清丽。", 
            "超凡出世，上朝三暻神帝。"
        ], 
        "title": "酹江月", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "布袖龙钟两眼尘，丹诚如旧白头新。", 
            "暮云西畔犹怀汉，晓日东边才是秦。", 
            "酒贱不妨连夜醉，花繁长发四时春。", 
            "花繁酒贱无佳思，谁念天涯万里人。"
        ], 
        "title": "和正卿待制韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "仲文曾作黑头公，辅弼明时播美风。", 
            "治粟货泉流冀北，提刑奸迹屏胶东。", 
            "笑观桃李新恩遍，拜扫松楸老计终。", 
            "西域故人增喜色，万全良策不谋同。"
        ], 
        "title": "寄仲文尚书", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "当时倾盖便忘年，别后春风五度迁。", 
            "万里西行愁似海，千山东望远如天。", 
            "不闻旧信传梅岭，试道新诗怨雪轩。", 
            "更上危楼一回首，朝云深处是燕然。"
        ], 
        "title": "雪轩老人邦杰久不惠书作诗怨之", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西征万里扈銮舆，高阁文章束石渠。", 
            "只道昔年周梦蝶，却疑今日我为鱼。", 
            "一簪华发垂垂老，两眼黄尘事事疏。", 
            "多谢贵人怜远客，东风时有寄来书。"
        ], 
        "title": "谢王清甫惠书", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "骨肉星分天一涯，萱堂何处忆孤儿。", 
            "排愁正赖无声乐，遗兴学吟有眼诗。", 
            "丽句日逐三上尔，香醪时复一中之。", 
            "前年汉使来西域，笑我星星两鬓丝。"
        ], 
        "title": "思亲有感（案：作于西域时）", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "老母琴书老自娱，吾山侧近结蘧庐。", 
            "鬓边尚结辟兵发，箧内犹存教子书。", 
            "幼稚已能学土梗，老兄犹未忆鲈鱼。", 
            "谁知万里思归梦，夜夜随风到故居。"
        ], 
        "title": "思亲二首（案：作于西域时） 其一", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昔年不肯卧茅庐，赢得飘萧两鬓疏。", 
            "醉里莫知身似蝶，梦中不觉我为鱼。", 
            "故园屈指八千里，老母行年六十馀。", 
            "何日挂冠辞富贵，少林佳处卜新居。"
        ], 
        "title": "思亲二首（案：作于西域时） 其二", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "去年驰传暮城东，夜宿萧条古驿中。", 
            "别后尚存柴户疏，重来犹有瓦窗蓬。", 
            "主人欢喜铺毛毯，驿吏苍忙洗瓦钟。", 
            "但得微躯且强健，天涯何处不相逢。"
        ], 
        "title": "再过西域山城驿", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "前年驿骑过西陲，闻道萱堂鬓已丝。", 
            "琴断五弦忘旧谱，菊荒三径负疏篱。", 
            "筵前戏笑知何日，膝下嬉游看几时。", 
            "欲附一书无处寄，愁边空咏满囊诗。"
        ], 
        "title": "思亲用旧韵二首（案：作于西域时） 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天涯惟仗梦魂归，破梦春风透客帏。", 
            "灯下几时哦丽句，筵前何日舞斑衣。", 
            "垂垂塞北行人老，得得江南远信稀。", 
            "回首故园千万里，倚楼空望白云飞。"
        ], 
        "title": "思亲用旧韵二首（案：作于西域时） 其二", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "冷云携雨到山城，未敢冲泥傍险行。", 
            "夜听窗声初变雪，晓窥檐溜已垂冰。", 
            "泪凝孤枕三停湿，花结残灯一半明。", 
            "又向茅亭留一宿，行云行雨本无情。"
        ], 
        "title": "辛巳闰月西域山城值雨", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "客中为客已浃旬，岁杪西边访故人。", 
            "杷榄花前风弄麦，葡萄架底雨沾尘。", 
            "山城肠断得穷腊，村馆销魂偶忘春。", 
            "今日唤回十载梦，一盘凉饼翠蒿新。"
        ], 
        "title": "十七日早行始忆昨日立春", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "昨朝春日偶然忘，试作春盘我一尝。", 
            "木案初开银线乱，砂瓶煮熟藕丝长。", 
            "匀和豌豆揉葱白，细剪蒌蒿点韭黄。", 
            "也与何曾同是饱，区区何必待膏梁。"
        ], 
        "title": "十七日驿中作穷春（诗题　其下渐西本小字夹注云「是日早行，始忆昨日立春。」）盘", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "骚人岁杪到君家，土物萧疏一饼茶。", 
            "相国传呼扶下马，将军忙指买来车。", 
            "琉璃钟里葡萄酒，琥珀瓶中杷榄花。", 
            "万里遐方获此乐，不妨终老在天涯。"
        ], 
        "title": "西域蒲华城赠蒲察元帅", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "君家轮扁本多能，碧轼朱辕照眼明。", 
            "居士此回无马坐，郎官不可辄徒行。", 
            "陈遵投辖情何重，灵辄扶轮报敢轻。", 
            "别更不须寻土物，载将春色去东城。"
        ], 
        "title": "乞车", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "苍颜太守领西阳，招引诗人入醉乡。", 
            "屈眴轻衫裁鸭绿，葡萄新酒泛鹅黄。", 
            "歌姝窈窕髯遮口，舞妓轻盈眼放光。", 
            "野客乍来同见惯，春风不足断人肠。"
        ], 
        "title": "戏作二首 其一", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "太守多才民富强，风光特不让苏杭。", 
            "葡萄酒熟红珠滴，杷榄花开紫雪香。", 
            "异域丝簧无律吕，胡姬声调自宫商。", 
            "人生行乐无如此，何必咨嗟忆故乡。"
        ], 
        "title": "戏作二首 其二", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "廷臣侍从蔑前驱，道侣忻奔迓使车。", 
            "县吏喜闻新号令，村民争认旧中书。", 
            "累累山果盈磁钵，薄薄浊醪半瓦壶。", 
            "隐逸竞询新事迹，几时迁洛卜新都。"
        ], 
        "title": "过太原南阳镇题紫薇观壁三首 其一", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "吾皇巡狩用三驱，万骑千官奉帝车。", 
            "北阙春颁劝农诏，南陬夜奏报捷书。", 
            "士民安堵耕盈野，老幼迎郊浆满壶。", 
            "伫看要荒归一统，天兵不日破东都。"
        ], 
        "title": "过太原南阳镇题紫薇观壁三首 其二", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "銮辔和鸣车指南，廷臣自愧侍龙骖。", 
            "平生慷慨贞夫一，万里别来益友三。", 
            "老子此行无酒债，故人归计有禅庵。", 
            "白云野衲皆宗匠，道服因缘好细参。"
        ], 
        "title": "贾非熊饯余用其韵", 
        "type": "律诗", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "游子痴愚莫识家，牛车远弃爱羊车。", 
            "汪洋渤海龙宫藏，涓滴波澜坎井蛙。", 
            "迷后万言犹是少，悟来千里不为赊。", 
            "丛林衲子空行脚，绕遍天涯与海涯。"
        ], 
        "title": "和松月野衲海上人见寄二诗 其一", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "吾子栖迟尚布衣，挑灯弹铗壮歌悲。", 
            "阮生固已开青眼，马氏元来有白眉。", 
            "运拙巢由真可慕，时亨房杜不难为。", 
            "男儿用舍奚忧喜，三径耕耘足自资。"
        ], 
        "title": "用李德恒韵", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "谈禅讲教不知家，芳草漫漫去路差。", 
            "杓卜虚声禾老鼓，盘星错认洞山麻。", 
            "全无去就论空色，谁有心情说照遮。", 
            "松月野僧须荐取，钓鱼人是老玄沙。"
        ], 
        "title": "松月老人寄诗因用元韵", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天涯倚遍塞城楼，凝望冥鸿空自羞。", 
            "礼义不张真我恨，干戈未戢是吾忧。", 
            "每怜丹凤能择食，常笑黄能误上钩。", 
            "何日解荣偿旧约，扁舟蓑笠五湖游。"
        ], 
        "title": "和薛正之韵", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "并倚春风映画堂，相偎应说夜来长。", 
            "同枝同叶缘何事，脉脉芳心各自香。"
        ], 
        "title": "双头牡丹 其一", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉盘双捧九天香，竞负恩华示宠光。", 
            "忆得沈香亭北畔，太真临镜倚新妆。"
        ], 
        "title": "双头牡丹 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "标举孤芳蕴异香，定知经历几炎凉。", 
            "自来不受春拘束，显是司花少主张。"
        ], 
        "title": "长春芍药同坐客赋", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "英名窃比儗花王，倾慕花王事业香。", 
            "奴隶万花题品处，不应花相敢承当。"
        ], 
        "title": "题与牡丹同名芍药", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "彫章开发自生春，藻思敷花逐日新。", 
            "不独笔端元有舌，为花须可与传神。"
        ], 
        "title": "戏题所藏芍药花辞", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "红玉楼当在玉京，千层阁合在层城。", 
            "延留应欲腾光价，待合琼花作伴行。"
        ], 
        "title": "取维扬红玉楼子于层阁芍药种迟而未至", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "杨家一捻红娇润，与醉西施较等差。", 
            "倘使红妆无籍在，宝冠须也是閒花。"
        ], 
        "title": "芍药", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一树缃桃几万枝，馀花落尽未开时。", 
            "从今甘比墙南树，长得春风半日迟。"
        ], 
        "title": "墙北桃树", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "碧桃林尽了无痕，溪色无光山色昏。", 
            "依旧负薪人不断，采残枝叶更刨根。"
        ], 
        "title": "烧桃树根", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "不似刘郎初见时，尘埃憔悴损胭脂。", 
            "多情阅尽行人面，醉倚春风果笑谁。"
        ], 
        "title": "路边桃花", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "春尽山桃花满枝，怨春休道北来迟。", 
            "人人正醉春时节，政是江南肠断时。"
        ], 
        "title": "三月桃花词", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "赢得夭桃衒丽姿，渐教开上最高枝。", 
            "司花未必能为地，便是颓风欲起时。"
        ], 
        "title": "日日亭午大风树杪忽见桃花一枝", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "碧桃花拥长春洞，秀出元英独自芳。", 
            "一点香心瞒客笑，探幽何意与刘郎。"
        ], 
        "title": "冬日桃花同诸公赋", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "冻得梅花开不得，笑他和雪倚阑干。", 
            "漫山漫岭知多少，尚对东风怯莫寒。"
        ], 
        "title": "答王澹游冬日二色桃花诗", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "瘦绿痴肥怨景浓，一帘红雪压晴空。", 
            "惊湍飞去无消息，吹折春心不是风。"
        ], 
        "title": "落花", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "忍教仪凤箨龙孙，纵酒刘郎道与存。", 
            "应说碧桃花解语，可无桃叶代桃根。"
        ], 
        "title": "圆福院竹甚茂盛幽都一郡所未有起上人云原有桃树百本余悉去之始植此君因为之赋", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉簪花映清凉国，露泼冰姿日未升。", 
            "只是旧时香世界，水沈香气自薰蒸。"
        ], 
        "title": "晨诣香山禅寺观两阁前后玉簪", 
        "type": "绝句", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "游人枉自怨年华，断送春风是此花。", 
            "可是东君难管领，一天晴雪过谁家。"
        ], 
        "title": "杨花", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "雨迷云梦梦迷春，只自将春认不真。", 
            "莫笑独醒人索莫，也须曾是洗妆人。"
        ], 
        "title": "司春园五月五日梨花是日因事不果 其一", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "已是春风酿雪香，月波斜浸玉肌凉。", 
            "如何不入荆王梦，却逼何人要洗妆。"
        ], 
        "title": "司春园五月五日梨花是日因事不果 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "露茵叠翠藉閒园，神篆斑斑世未传。", 
            "推到东君翻古画，尽输春色买苔钱。"
        ], 
        "title": "咏苔", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "追寻秋色到东篱，肠断三郎足别离。", 
            "折得一枝香在手，临风何处寄相思。"
        ], 
        "title": "杨妃菊 其一", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "醉浮愁颊半朝红，流恨空遗满六宫。", 
            "睡杀海棠春不管，断魂招得嫁春风。"
        ], 
        "title": "杨妃菊 其二", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "淩波延伫澹相留，应托微波怨未休。", 
            "閒偃露盘如欲语，骤倾风盖却回头。", 
            "歌珠串脱横塘雨，醉玉香凝罨画楼。", 
            "好在水仙繁会处，烂张云锦待仙舟。"
        ], 
        "title": "对城南池莲招曹南湖", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "牡丹名品数姚黄，分外精神分外香。", 
            "气节得教称贵客，风标元索号花王。", 
            "玉妃醉露足春梦，魏后倚风呈晓妆。", 
            "天赐宠荣光价在，得无夸丽酒仙乡。"
        ], 
        "title": "天香台牡丹", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "灵根原自养黄芽，标置长春胤此花。", 
            "心喜芳时回上叶，眼明今日见重华。", 
            "玉楼叠起连珠树，宝阁成层结绮霞。", 
            "谁在一天香阵里，得人争指是仙家。"
        ], 
        "title": "天香台单叶牡丹率成重叶多叶千叶为赋此纪之", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "花萼相辉瑞锦屏，探春半度恋春情。", 
            "貌同腻玉镂雕就，衣是缕金丝织成。", 
            "应笑玉华头髻重，爱更金粟擘环清。", 
            "温柔谁更鲁倾国，只数杨家姊妹名。"
        ], 
        "title": "唐家牡丹", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "天女盘中见此花，更须宜在竺仙家。", 
            "香名夙著谢灵运，标致竟输杨子华。", 
            "斗日烂摛丹地锦，瑞云閒衬赤城霞。", 
            "可怜宗正皆芳宴，不著歌诗触处誇。"
        ], 
        "title": "荐福山寺殿前牡丹", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "谁伴花王同乐国，温柔乡里醉乡侯。", 
            "莫推花酒为閒事，难得侯王结胜游。", 
            "婪尾岂辞延入手，招腰可是要缠头。", 
            "已将八斗新珠玉，买断春风与帝休。"
        ], 
        "title": "饮独醉园牡丹下戏题", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "旃檀奁里贮灵牙，来自中天尊者家。", 
            "莹色冷侵秋夜月，真光明射晚晴霞。", 
            "本同舍利原无别，疑是金刚事有差。", 
            "犹忆广长舌左右，嚼咀风雨震雷车。"
        ], 
        "title": "题西庵所藏佛牙", 
        "type": "律诗", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "空翠凝香激紫微，步虚声荡綵云帷。", 
            "金人承露夜应怪，玉女散花春不知。", 
            "别起蟾宫修素月，更明龙烛浴朱曦。", 
            "醉来还袖昭华琯，待就仓鸾背上吹。"
        ], 
        "title": "太极宫", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "忆乘辂络命鱼车，登白空山诣紫虚。", 
            "天籁虚徐生洞府，风箫冷激在楼居。", 
            "九成绛雪无消息，三变玄云孰埽除。", 
            "唯记清宁年月日，五云关吏少霞书。"
        ], 
        "title": "戏书太极宫旧碑阴", 
        "type": "律诗", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "势倾幽谷控扶桑，琪树霓旌照八荒。", 
            "一种世间豪侠窟，九重天上利名场。", 
            "翠帘笼日纵金凤，清跸揭云朝玉皇。", 
            "何事未祈心事了，更休颓思愧平章。"
        ], 
        "title": "登玉皇阁周览燕都偶而成书", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "六铢仙帔映花朝，护跸痴龙胆气骄。", 
            "五色云车回日驭，九葩芝盖抵星桥。", 
            "閒携凤女批明月，还纵鸾歌透紫霄。", 
            "半夜水晶宫殿里，碧桃花下更闻箫。"
        ], 
        "title": "游仙", 
        "type": "律诗", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "红雪香团露井桃，彩云轻叶拥霓旄。", 
            "三千玉女霞妆薄，十二珠楼月烛高。", 
            "花界不应辞琬液，海人休便献龙膏。", 
            "文章好在通明殿，醉墨淋浪凤锦袍。"
        ], 
        "title": "琳宫月夜宴集", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "龙烛飞光拂羽林，佩环声急荡疏阴。", 
            "黄金阁浸明河冷，白玉楼涵碧雾深。", 
            "云隔凤箫春澹澹，月依鸾旆夜沈沈。", 
            "的知天必从人愿，得得亲来拜好音。"
        ], 
        "title": "奉答翠华仙伯", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "说似蓬莱恐更迷，刘郎亲涉武陵溪。", 
            "梭抛霞绮龙鳞涩，辂展虹桥凤翅齐。", 
            "棋烛纵光然日月，宴衣分色剪云霓。", 
            "桃花零落春风起，笑杀王嫱醉似泥。"
        ], 
        "title": "赠坐竿道士", 
        "type": "律诗", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "蕊宸华供列仙班，灵境清沈白日閒。", 
            "鹤驾竞来趋北极，嵩呼原不离南山。", 
            "玉皇宫殿红云里，金母池台碧雾閒。", 
            "休应是彰皇化处，镇长春色在人寰。"
        ], 
        "title": "题长春宫瑞应鹤诗二首 其一", 
        "type": "律诗", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "千年物外还丹使，岂不衔珠首重回。", 
            "遽远空香辞阆苑，竞随虚驾到蓬莱。", 
            "仙家得表明时兆，寿域原从此日开。", 
            "不是瑶台无恋处，九苞金凤感将来。"
        ], 
        "title": "题长春宫瑞应鹤诗二首 其二", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "郊园日涉应成趣，远谢嚣氛思不群。", 
            "罨画溪边扃岫幌，碧桃花下列仙班。", 
            "千年往事随黄鹤，一片閒心伴白云。", 
            "纵倚风书徵不起，可无芳信寄王孙。"
        ], 
        "title": "寄白云庵赵鍊师", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "尾闾寒泄碧云浆，谁动霓裳混渺茫。", 
            "惬意玉龙深酿雨，纵游赪鲤静喷香。", 
            "流通瑶水明霞近，洞接桃源白日长。", 
            "相得群仙情未切，又抛花片赚刘郎。"
        ], 
        "title": "留题大防山孔水", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "缥缈笙歌拂紫霄，水晶宫殿荫兰皋。", 
            "势倾沧海风云动，秀出中天气象高。", 
            "可是浪悬秦照胆，不知谁玩汉吹毛。", 
            "流莺似说伤心事，啼遍宫前小野桃。"
        ], 
        "title": "登燕都长松岛故基", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "不放笙歌半点閒，紫霞香露怕馀残。", 
            "水摇千尺地中月，人倚九重云外栏。", 
            "碧落更谁乘彩凤，翠屏空自掩金銮。", 
            "蓬莱宫阙遗基在，思对秋风仔细看。"
        ], 
        "title": "又登琼华岛旧址次吕龙山诗韵", 
        "type": "律诗", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "六龙遗蜕九龙蟠，终古蟠龙气象閒。", 
            "逐鹿得非缘石马，啼鹃应自恐桥山。", 
            "披天一鼎神移去，落日孤林鸟自还。", 
            "犹托哀湍浑自说，悔将春梦到人閒。"
        ], 
        "title": "九龙谷", 
        "type": "律诗", 
        "yun": "删"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "数椽草屋延清客，竹作疏篱护玉葩。", 
            "不是玉堂无分到，且和明月到山家。"
        ], 
        "title": "茅舍梅", 
        "type": "绝句", 
        "yun": "麻"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "庭花映箔眩吟眸，一片湘云锁暮愁。", 
            "风卷黄昏疏影动，珊瑚枝上月如钩。"
        ], 
        "title": "隔帘梅", 
        "type": "绝句", 
        "yun": "尤"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "春融剡雪道人家，素幅凝香四面遮。", 
            "明月满床清梦觉，白云堆里见疏花。"
        ], 
        "title": "纸帐梅", 
        "type": "绝句", 
        "yun": "麻"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "冻云四合雪漫漫，谁解当机作水看。", 
            "只为眼中花未瞥，启窗犹看玉琅玕。"
        ], 
        "title": "雪", 
        "type": "绝句", 
        "yun": "寒"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "村南村北春水鸣，村村布谷催春耕。", 
            "手捧饭盂向天祝，明日插秧还我晴。"
        ], 
        "title": "田歌（留天童寺作）", 
        "type": "绝句", 
        "yun": "庚"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "学得閒来便得閒，好山好水任盘桓。", 
            "林塘庵外湖山景，堪与杭州一样看。"
        ], 
        "title": "林塘庵", 
        "type": "绝句", 
        "yun": "寒"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "一山未尽一山登，百里全无一里平。", 
            "疑是老僧遥指处，只堪图画不堪行。"
        ], 
        "title": "天目山", 
        "type": "绝句", 
        "yun": "庚"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "富贵之人宜念佛，黄金满库谷盈仓。", 
            "世间受用无亏缺，只欠临终见愿王。"
        ], 
        "title": "净土诗二首 其一", 
        "type": "绝句", 
        "yun": "阳"
    }, 
    {
        "author": "明本", 
        "era": "元", 
        "subtype": "七言绝句", 
        "text": [
            "身膺宰辅与朝郎，盖世功名势莫量。", 
            "自性弥陀如不念，未知何以敌无常。"
        ], 
        "title": "净土诗二首 其二", 
        "type": "绝句", 
        "yun": "阳"
    }, 
    {
        "author": "孟芾", 
        "era": "元", 
        "subtype": "七言绝句", 
        "text": [
            "锦衣公子马如龙，射雁归来半醉中。", 
            "过尽好春浑不管，扬鞭閒弄柳花风。"
        ], 
        "title": "偶书", 
        "type": "绝句", 
        "yun": "东"
    }, 
    {
        "author": "孟鲠", 
        "era": "元", 
        "subtype": null, 
        "text": [
            "徐州压城霜木赭，可能回首风尘下。", 
            "当年缟素从西来，仰天伏地声呜哑。", 
            "君臣大义日月白，牧野鸣条此其亚。", 
            "帝王气象佳葱葱，举止却类田舍翁。", 
            "美人琼玉是粪土，四海正在水火中。", 
            "如龙如虎尚蹉跌，况乃竖子贪天功。"
        ], 
        "title": "徐州", 
        "type": "古风", 
        "yun": null
    }, 
    {
        "author": "孟鲠", 
        "era": "元", 
        "subtype": null, 
        "text": [
            "猛虎被束缚，皮肉不相保。", 
            "人生到错迕，天地亦草草。", 
            "古来割据何代无，可怜百万殉匹夫。", 
            "渔阳突骑如风火，青州城门铁作枢。", 
            "丈夫好在识时务，座上赤龙公莫舞。", 
            "沙海荒荒魂不归，莫说青州泪如雨。"
        ], 
        "title": "猛虎", 
        "type": "古风", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "混沌之中，杳冥踪迹。", 
            "鸿蒙溟涬初开辟。", 
            "洞虚一点太阳星，神风气象恢洪奕。", 
            "绰约冰肌，玉岩横碧。", 
            "骇天惊地鹤一只。", 
            "不惟出入太虚间，京山撞透千重壁。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "侯善渊", 
        "era": "元", 
        "subtype": null, 
        "text": [
            "养气全神，至精坚固。", 
            "琅函浊质奚能悟。", 
            "心珠跃入太虚中，玉婴神变通玄户。", 
            "赶退金乌，趁回玉兔。", 
            "凝阳点化升仙去。", 
            "清音香送别瑶台，真人醉卧蓬莱务。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "我爱陶渊明，所居惟种柳。", 
            "与世实寡谐，委怀在杯酒。", 
            "不有千古心，谁识千载后。", 
            "意欲从之游，斯人复何有。"
        ], 
        "title": "怀古", 
        "type": "古风", 
        "yun": "有"
    }, 
    {
        "author": "周棐", 
        "era": "元", 
        "subtype": null, 
        "text": [
            "平生远尘事，畏触忧患端。", 
            "矧兹值多故，而敢怀自安。", 
            "寄身涂旅中，戚戚苦饥寒。", 
            "为生耻无庸，缉遗守微官。", 
            "虽云匪多秩，所职期可观。", 
            "顾非周员器，轨事仍独难。", 
            "蹇予亦何为？俯仰徒长叹！"
        ], 
        "title": "述怀", 
        "type": "古风", 
        "yun": "寒"
    }, 
    {
        "author": "周棐", 
        "era": "元", 
        "subtype": null, 
        "text": [
            "应龙果何物？变化在斯须。", 
            "嘘气云雾蒸，下雨泽九区。", 
            "差差喉下鳞，婴之能杀躯。", 
            "那因情欲牵，豢畜同渊鱼。"
        ], 
        "title": "古诗五首 其一", 
        "type": "古风", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "邯郸有猛虎，曾参能杀人。", 
            "斯固不足凭，浮言乱其真。", 
            "憸人舌下刀，数加君子身。", 
            "何如冥冥羽，不为矰𥐊亲。"
        ], 
        "title": "古诗五首 其二", 
        "type": "古风", 
        "yun": "真"
    }, 
    {
        "author": "周棐", 
        "era": "元", 
        "subtype": null, 
        "text": [
            "团团青铜镜，昔从轩辕铸。", 
            "面涵孤月光，背隐双龙跗。", 
            "美貌欣自修，丑容羞见妒。", 
            "人心自亲疏，镜明只如故。"
        ], 
        "title": "古诗五首 其三", 
        "type": "古风", 
        "yun": "遇"
    }, 
    {
        "author": "周棐", 
        "era": "元", 
        "subtype": null, 
        "text": [
            "猗兰生中谷，不采恒自香。", 
            "园丁亦何知，掇置近中堂。", 
            "朝培根愈萎，暮沃叶已黄。", 
            "将养虽以时，物性终见伤。"
        ], 
        "title": "古诗五首 其四", 
        "type": "古风", 
        "yun": "阳"
    }, 
    {
        "author": "周棐", 
        "era": "元", 
        "subtype": null, 
        "text": [
            "萧萧水中蒲，琐琐蒲上禽。", 
            "托身自得所，不忘罾罥侵。", 
            "天风断枯条，卵破巢亦沈。", 
            "兹焉复何尤，慎之在初心。"
        ], 
        "title": "古诗五首 其五", 
        "type": "古风", 
        "yun": "侵"
    }, 
    {
        "author": "周棐", 
        "era": "元", 
        "subtype": null, 
        "text": [
            "终岁局城府，长有戚戚颜。", 
            "晨登郭西寺，逍遥任疏顽。", 
            "林堂含馀清，爽垲非人间。", 
            "况兹群彦集，秩秩文翰班。", 
            "善谑等高咏，嘉言振幽孱。", 
            "岂无觞酌欢，茗煎亦未悭。", 
            "喧卑受物旷，志遹忘世患。", 
            "耽留阳景驰，飞羽当树还。", 
            "赏心颇逡巡，纷虑仍粗关。", 
            "谐此尘外踪，再期永日閒。"
        ], 
        "title": "至正辛丑秋七月十有三日憩龙渊景德禅院分韵得閒字", 
        "type": "古风", 
        "yun": "删"
    }, 
    {
        "author": "周棐", 
        "era": "元", 
        "subtype": null, 
        "text": [
            "东住有高塔，名与福城并。", 
            "九日陪诸贤，登临期绝顶。", 
            "秋深木叶落，不觉天地迥。", 
            "凉飙洒林霏，咫尺衣裳冷。", 
            "玉田好开怀，何止供香茗。", 
            "幽轩赏佳菊，竟夕忘酩酊。", 
            "昔人昼游此，衣饰率尚褧。", 
            "寥寥千载间，视若空华等。", 
            "清境素情惬，尘心未全屏。", 
            "感彼兴我怀，钩诗记深省。"
        ], 
        "title": "至正甲辰九日同牛谅伊甫陈世昌彦博徐一夔大章高巽志士敏释良琦元璞守良□□登东塔以杜少陵玉山高并两峰寒之句分韵赋诗得并字", 
        "type": "古风", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "幽赏殊未穷，扬舲济南湖。", 
            "载瞻裴公宇，萧条乃禅居。", 
            "缅思太和年，秩班百寮初。", 
            "晚怀超俗缘，息心究空虚。", 
            "岁月既云迈，世事亦已徂。", 
            "峨峨清辉堂，遗构委榛芜。", 
            "斯人不可为，慨伤独在余。"
        ], 
        "title": "修禊日偕曹广文七人游南湖赋得裴休旧业休字公美舍宅为寺今真如寺是也", 
        "type": "古风", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "暮春适休暇，步游散烦疴。", 
            "复兹名园赏，为乐讵云多。", 
            "依丛爱繁绿，缘冶弄轻波。", 
            "景幽兴弥臻，虑澹神始和。", 
            "谁思遽旋归，夕曛在城阿。", 
            "永谐尘外踪，明晨复来过。"
        ], 
        "title": "三月望日偕曹广文游南园得多字", 
        "type": "古风", 
        "yun": "歌"
    }, 
    {
        "author": "周棐", 
        "era": "元", 
        "subtype": null, 
        "text": [
            "驰骛竟朝暮，似缘饥冻迫。", 
            "如何百年间，区区为形役。", 
            "世途寡相知，腼颜徒自饰。", 
            "所获既非宝，所丧良可惜。", 
            "生理固草草，进退量我力。", 
            "岂乏希世荣，前车已当阨。", 
            "流光急奔马，素业纷断织。", 
            "圣道卒未闻，怛焉增内惕。"
        ], 
        "title": "夏夜宿流虹寺有感", 
        "type": "古风", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "萧萧五花马，矫矫七尺身。", 
            "饮马恒以时，剪刷谓有神。", 
            "轻泥障文锦，新鞍鞁雕银。", 
            "所期越千里，不辞厮养勤。", 
            "过都未及试，一蹶不再伸。", 
            "吁嗟世之人，求名不求真。"
        ], 
        "title": "感兴", 
        "type": "古风", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "我昔四明寻隐者，著屐远过玉几山。", 
            "岩扉苔径转森邃，结窠乃在云松间。", 
            "松间回风荡空影，水流花开春日永。", 
            "苧服凉深团扇开，好鸟飞来意俱静。", 
            "为觅渔梁白沙步，因识樵人弈棋处。", 
            "扁舟□泊碧溪阴，沿月长歌下山去。", 
            "束带十年事朝谒，鹤怨猿惊总凄切。", 
            "草堂晴昼玩新图，三叹令人欲愁绝。"
        ], 
        "title": "题俞仲刚山水", 
        "type": "古风", 
        "yun": null
    }, 
    {
        "author": "周棐", 
        "era": "元", 
        "subtype": null, 
        "text": [
            "高馆夜无寐，孤衾转萧爽。", 
            "惊风振庭柯，落叶走阶响。", 
            "沈忧静中起，离怀益难广。", 
            "寂寞谁晤言，残灯耿虚幌。"
        ], 
        "title": "秋夜不寐三首 其一", 
        "type": "古风", 
        "yun": "养"
    }, 
    {
        "author": "周棐", 
        "era": "元", 
        "subtype": null, 
        "text": [
            "濩落颇已久，衰迟亦何甚。", 
            "因念平生怀，悲悽不能寝。", 
            "薄帷照明月，中宵益凄凛。", 
            "展转殊未休，疏钟度高枕。"
        ], 
        "title": "秋夜不寐三首 其二", 
        "type": "古风", 
        "yun": "寝"
    }, 
    {
        "author": "周棐", 
        "era": "元", 
        "subtype": null, 
        "text": [
            "昨日又今日，今朝又明朝。", 
            "蹉跎竟何为，坐令颜鬓凋。", 
            "代耕既非望，閒居亦无聊。", 
            "孤怀共谁写，仰屋奏七谣。"
        ], 
        "title": "秋夜不寐三首 其三", 
        "type": "古风", 
        "yun": "萧"
    }, 
    {
        "author": "周棐", 
        "era": "元", 
        "subtype": null, 
        "text": [
            "大雅辍微响，新声竞哇淫。", 
            "行行谁不迷，举世莫能箴。", 
            "慨彼深巷士，渊渊多古心。", 
            "览物易成感，呻吟畅中襟。", 
            "初聆韶濩鸣，再听鸾鹄吟。", 
            "清泠播空象，要妙谐八音。", 
            "讵惟孱懦兴，幽夔亦萧森。", 
            "缘知美刺间，感创非独今。", 
            "王风日已覃，王泽日已深。", 
            "殷勤诵功德，永远被瑟琴。"
        ], 
        "title": "咏轩为金子尚赋", 
        "type": "古风", 
        "yun": "侵"
    }, 
    {
        "author": "周棐", 
        "era": "元", 
        "subtype": null, 
        "text": [
            "栽蔬遍南圃，雨足蔬已长。", 
            "晨夕供采掇，筐篚充所将。", 
            "岂无膏粱思，自顾不可常。", 
            "愿言使无违，澹泊庸何伤。"
        ], 
        "title": "雨后步南园", 
        "type": "古风", 
        "yun": "阳"
    }, 
    {
        "author": "周棐", 
        "era": "元", 
        "subtype": null, 
        "text": [
            "端居养幽素，冲然澹无滓。", 
            "岂乏华藻荣，涅缁恐兹始。", 
            "一室洞昭融，于焉表微旨。", 
            "蒙庄亦何人，先予契斯理。"
        ], 
        "title": "虚白室为毛经历赋", 
        "type": "古风", 
        "yun": "纸"
    }, 
    {
        "author": "周棐", 
        "era": "元", 
        "subtype": null, 
        "text": [
            "惠风育繁卉，旭景蔼春晴。", 
            "端居感时迁，况抱离人情。", 
            "华觞惬未足，中怀在严程。", 
            "还当南荣卧，怅对浮云行。"
        ], 
        "title": "送刘中得行字", 
        "type": "古风", 
        "yun": "庚"
    }, 
    {
        "author": "周棐", 
        "era": "元", 
        "subtype": null, 
        "text": [
            "幽人制清管，二指宣宫商。", 
            "夕响随风迥，馀悲绕山长。", 
            "危叶振欲脱，微波动还扬。", 
            "远近同一听，感余非故乡。"
        ], 
        "title": "听顾道友吹双孔笛", 
        "type": "古风", 
        "yun": "阳"
    }, 
    {
        "author": "周棐", 
        "era": "元", 
        "subtype": null, 
        "text": [
            "新浴坐溪馆，微凉在虚襟。", 
            "风条振宿雨，石泉和鸣琴。", 
            "因兹尘外境，怡我关世心。", 
            "何事城郭居，烦思苦沈沈。"
        ], 
        "title": "夏日即事", 
        "type": "古风", 
        "yun": "侵"
    }, 
    {
        "author": "周棐", 
        "era": "元", 
        "subtype": null, 
        "text": [
            "卧闻窗间雨，萧飒夜将深。", 
            "转望壁上灯，依微照孤衾。", 
            "抚兹凄绝候，感此迟暮心。", 
            "平明视青镜，白发满华簪。"
        ], 
        "title": "雨夜感怀二首 其一", 
        "type": "古风", 
        "yun": "侵"
    }, 
    {
        "author": "周棐", 
        "era": "元", 
        "subtype": null, 
        "text": [
            "揽衣起中夜，感叹成啸歌。", 
            "百年事形骸，所得良不多。", 
            "生理既茫昧，动静防祸罗。", 
            "归哉南山陲，石田荫松柯。"
        ], 
        "title": "雨夜感怀二首 其二", 
        "type": "古风", 
        "yun": "歌"
    }, 
    {
        "author": "周德清", 
        "era": "元", 
        "subtype": null, 
        "text": [
            "月儿初上鹅黄柳，燕子先归翡翠楼，梅魂休暖凤香篝。", 
            "人去后，鸳被冷堆愁。"
        ], 
        "title": "喜春来", 
        "type": "词", 
        "yun": null
    }, 
    {
        "author": "周德清", 
        "era": "元", 
        "subtype": null, 
        "text": [
            "閒花酝酿蜂儿蜜。", 
            "细雨调和燕子泥。", 
            "绿窗蝶梦觉来迟。", 
            "谁唤起。", 
            "帘外晓莺啼。"
        ], 
        "title": "喜春来", 
        "type": "词", 
        "yun": null
    }, 
    {
        "author": "周德可", 
        "era": "元", 
        "subtype": null, 
        "text": [
            "长城万里飞风沙，弓马夜惊雪作花。", 
            "龙泉吐光射天地，是妾掩镜夫辞家。", 
            "此时惜别方壮年，壮年花发园中烟。", 
            "征鸿无书日苦短，牛女夜夜银河边。", 
            "万瓦欲霜枫似绮，亲送寒衣数千里。", 
            "匣鸾鹤影凤孤飞，山过望夫道湘水。", 
            "湘水无情漾白波，望夫山石浮青螺。", 
            "长途行处意惨怆，谁家娇女终夜歌。", 
            "卫霍功高犹黩武，善马未归羝羊乳。", 
            "关河回首路迢遥，愁云西山水南浦。", 
            "夕阳孤馆停征轺，一身百虑双涕交。", 
            "中宵无人语声绝，风吹烛短山月高。"
        ], 
        "title": "送衣篇", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "离宫别馆短长亭，忘却江南旧日春。", 
            "是处人家种杨柳，往来系马解留人。"
        ], 
        "title": "杨柳枝词 其一", 
        "type": "词", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "背立东风淡画眉，断肠烟雨一枝枝。", 
            "隋宫汉苑春无主，莫向江南话别离。"
        ], 
        "title": "杨柳枝词 其二", 
        "type": "词", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "移栽杨柳受风多，南畔行人北畔过。", 
            "莫道浮萍是飞絮，好随流水到官河。"
        ], 
        "title": "杨柳枝词 其三", 
        "type": "词", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "舞絮含愁入酒家，何因得近琐窗纱。", 
            "春风万一无拘束，放去钱塘逐落花。"
        ], 
        "title": "杨柳枝词 其四", 
        "type": "词", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "沈沈北海雪波深，老眼增明寸碧琴。", 
            "未得一江活物水，何酬四海望云心。", 
            "我生有遇千年会，自愧难为三日霖。", 
            "吾子佞然虚赞德，临风羞继谪仙吟。"
        ], 
        "title": "用李邦瑞韵", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "驿骑新从平水回，知公无恙笑颜开。", 
            "出门不剪闲庭草，退步从生古殿苔。", 
            "玉锁何须絟彩凤，金钩毋得钓黄鲐。", 
            "夜深织就无纹锦，但有人来寄个来。"
        ], 
        "title": "寄平阳净名润老", 
        "type": "律诗", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "醒时还醉醉还醒，尚忆轮台饮兴清。", 
            "瀚海波涛君忍听，天山风雪我难行。", 
            "好学慷慨英雄操，毋傲辛酸儿女情。", 
            "但得胸中空洒洒，天涯何处不安生。"
        ], 
        "title": "和李茂才寄景贤韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "除戎堂主震威名，一扫尘氛消未萌。", 
            "不出户庭成庙算，折冲樽俎有奇兵。", 
            "何须公瑾长江险，安用蒙恬万里城。", 
            "坐镇大河兵偃息，居延不复塞尘惊。"
        ], 
        "title": "除戎堂二首 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "除戎厅事筑城阿，烽火平安师旅和。", 
            "远胜长城欺李绩，徒标铜柱笑伏波。", 
            "服心不用七擒策，禦侮何劳三箭歌。", 
            "高枕幽窗无一事，西人不敢牧长河。"
        ], 
        "title": "除戎堂二首 其二", 
        "type": "律诗", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "寓迹龙庭积有年，功名已后祖生鞭。", 
            "销金众口嫉居士，好事独君慕湛然。", 
            "许远云山分袂别，几时风雨对床眠。", 
            "琼华赠我将何报，聊寄江南古样弦。"
        ], 
        "title": "和北京张天佐见寄", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "临行不暇别圆明，禅客机关百变生。", 
            "明月清风都不会，落花流水两无情。", 
            "只知常谒摩诃院，谁道曾离归化城。", 
            "宾主相忘非聚散，笑谈松竹自清声。"
        ], 
        "title": "寄武川摩诃院圆明老人五首 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "新诗入手眼增明，老作机锋太峻生。", 
            "略叙寒温闲礼数，过承褒赏假人情。", 
            "羡君奋迅超真地，笑我徘徊恋化城。", 
            "且喜武川归海若，狂流万派尽消声。"
        ], 
        "title": "寄武川摩诃院圆明老人五首 其二", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "我爱圆明道眼明，简书时复寄鲰生。", 
            "谈真辨妄输达士，背正归邪笑世情。", 
            "且隐骊珠光万丈，奚贪尺璧价连城。", 
            "穹庐高枕无馀事，静听潮轰北海声。"
        ], 
        "title": "寄武川摩诃院圆明老人五首 其三", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "归与不得效渊明，细碎功名误此生。", 
            "客里正如闲气味，病来犹有好心情。", 
            "冰弦罢品昭君曲，醉墨闲题苏武城。", 
            "受用观音法无尽，悲笳风送两三声。"
        ], 
        "title": "寄武川摩诃院圆明老人五首 其四", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一扇儒风佛日明，舍生从此乐馀生。", 
            "高人编简寻长味，衲子林泉称野情。", 
            "见道谷绵充廪藏，喜闻流散集京城。", 
            "自惭无德毗明主，千里虚名浪播声。"
        ], 
        "title": "寄武川摩诃院圆明老人五首 其五", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "不得吾山卧翠霞，西行行遍海之涯。", 
            "火风地水虽非我，南北东西总是家。", 
            "驿骑亲驰涉弱水，星轺躬驾过流沙。", 
            "惟期圣德渐遐迩，不惮龙庭万里赊。"
        ], 
        "title": "戊子继武川刘抟霄韵", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "梦中身世鬓垂斑，方士从誇药驻颜。", 
            "性海一波涵万象，威音双箭透重关。", 
            "圆融活水非生灭，浩渺虚舟任往还。", 
            "便好灰心养愚拙，须知大智本闲闲。"
        ], 
        "title": "和李汉臣韵四首 其一", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天兵南出武阳东，暂解征鞍憩梵宫。", 
            "玉像巍巍红叶捧，金容奕奕碧纱笼。", 
            "三秦繁盛如席卷，两晋风流扫地空。", 
            "惟有真如元不坏，青山依旧白云中。"
        ], 
        "title": "憩解州邵薛村洪福院", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "玄言圣祖五千言，不说飞升不说仙。", 
            "烧药炼丹全是妄，吞霞服气苟延年。", 
            "须知三教皆同道，可信重玄也似禅。", 
            "趋破异端何足慕，纷纷皆是野狐涎。"
        ], 
        "title": "邵薛村道士陈公求诗", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "今年扈从入西秦，山色犹如昔日新。", 
            "诗思远随秦岭雁，征衣全染灞桥尘。", 
            "含元殿坏荆榛古，花萼楼空草木春。", 
            "千古兴亡同一梦，梦中多少未归人。"
        ], 
        "title": "又用韵和王巨川 其二", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "佐主焦劳力已殚，微才安可济时难。", 
            "开樽北海希文举，携妓东山笑谢安。", 
            "雨露新恩君责重，桑榆老境我年残。", 
            "何时致政闾山去，三径依然松菊寒。"
        ], 
        "title": "和武善夫韵二首 其一", 
        "type": "律诗", 
        "yun": "寒"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "秋霖初霁觉新凉，午夜东山月吐光。", 
            "翠竹无心甘晚节，黄花有意助年芳。", 
            "忠诚自许一心赤，老境谁怜两鬓霜。", 
            "遥忆吾山归未得，故人书简怨东阳。"
        ], 
        "title": "和武善夫韵二首 其二", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "云中种出火莲华，到底东堂是作家。", 
            "伏手骨挝腰下剑，笑人家具手中蛇。", 
            "三玄戈甲徒心乱，五位君臣莫眼花。", 
            "只遮些儿难理会，草鞋包裹破袈裟。"
        ], 
        "title": "寄云中东堂和尚", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "多谢堂头远赐书，惊人才笔我难如。", 
            "承当禅髓心无愧，供奉佛牙力有馀。", 
            "幼子可袭先父业，游人却到旧时居。", 
            "个中消息谁能悉，玉女乘风跨铁驴。"
        ], 
        "title": "谢万寿润公和尚惠书", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "词源老去苦无多，强著闲文赞释迦。", 
            "遒健兔毫生月窟，光明茧纸出新罗。", 
            "茶炉几瓣龙涎烬，玉板十分凤墨磨。", 
            "此起科差真可笑，湛然陪酒更陪歌。"
        ], 
        "title": "燕京大觉禅寺奥公乞经藏记既成以诗戏之", 
        "type": "律诗", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "寄语龙溪老古锥，西岩风韵我长思。", 
            "香钱缓发鸣琴后，瓦鼎浓薰入定时。", 
            "比拟梅魂祗独步，品量龙脑可同驰。", 
            "湛然鼻孔撩天大，穿过多时不自知。"
        ], 
        "title": "寄龙溪老人乞西岩香", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一粒灵丹寄我尝，湛然回简谢西堂。", 
            "杀活一草真难会，药病相治未易量。", 
            "子细嚼时元不碍，浑沦吞下也无妨。", 
            "圣安骨董知多少，卖弄千年旧药方。"
        ], 
        "title": "谢圣安澄公馈药", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "壮年自笑鬓先霜，喜色眉间一点黄。", 
            "退食紫宸居凤阁，朝天丹阙列鸳行。", 
            "功名必要光前古，富贵何须归故乡。", 
            "济世元知有仁政，活人不假返魂香。"
        ], 
        "title": "和王正夫韵", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "归欤奚待鬓双皤，无恙闾山耸岌峨。", 
            "万壑松风思仰峤，千岩烟雨忆平坡。", 
            "开基气概鲸吞海，遁世生涯鼠饮河。", 
            "好买扁舟从此逝，醉眠江国一渔蓑。"
        ], 
        "title": "继孟云卿韵", 
        "type": "律诗", 
        "yun": "歌"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "济济千官侍玉宸，尊贤容众更亲亲。", 
            "风云际会千年少，天地恩私四海均。", 
            "西狩一苏张掖乱，南巡重变大梁春。", 
            "车书南北无多日，万里河山宇宙新。"
        ], 
        "title": "次云卿见赠", 
        "type": "律诗", 
        "yun": "真"
    }, 
    {
        "author": "周溥", 
        "era": "元", 
        "subtype": null, 
        "text": [
            "西湖西畔上清家，美人有如绿萼华。", 
            "七星道冠拜星斗，万一琼台乘紫霞。"
        ], 
        "title": "和西湖竹枝词", 
        "type": "词", 
        "yun": "麻"
    }, 
    {
        "author": "周景", 
        "era": "元", 
        "subtype": null, 
        "text": [
            "人生能几相逢，百年四海为兄弟。", 
            "旧时青眼，今番白发，年华陨涕。", 
            "春更无情，抛人先去，杨花无蒂。", 
            "况江程渐短，别期渐紧，须重把、兰舟系。", 
            "幸自清江如带，指黄垆、流莺声细。", 
            "沧波如许，平芜何处，明朝迢递。", 
            "何预兴亡，不如休去，墙阴挑荠。", 
            "且相期共看，蓬莱清浅，更三千岁。"
        ], 
        "title": "水龙吟 细字韵", 
        "type": "词", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "浓改新妆压旧妆，留连春色到秋光。", 
            "渊明老后无归客，篱下而今不孙黄。"
        ], 
        "title": "紫菊", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "惜花人草乞花诗，欲得花枝慰所思。", 
            "计取问花珠玉价，素知都是买花赀。"
        ], 
        "title": "乞花", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁意严凝运化机，小桃生弩绽芳蕤。", 
            "东君枉了为春主，开到杏花犹未知。"
        ], 
        "title": "戊午冬十一月二十八日过阆州杨氏献小桃十二月二日又献杏花", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "春事权舆未渠央，惜花御史似蜂忙。", 
            "分明白著千红紫，陪奉宫花为括香。"
        ], 
        "title": "惜花御史", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "锦连钱晕玉连钱，簪袅行吟软玉鞭。", 
            "可爱金莲花世界，与人长结画图缘。"
        ], 
        "title": "锦连钱", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "顾景骄嘶蹑紫烟，绿云随步步金莲。", 
            "天然红玉飞香辇，宜载花閒醉玉仙。"
        ], 
        "title": "红叱拨", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "延颈长鸣有所怀，司晨期振宿阴开。", 
            "倾心解语扶桑日，直是声声叫出来。"
        ], 
        "title": "晨鸡", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "花满长春洞里开，万枝云锦映楼台。", 
            "刘郎不道谁家物，尽与龙媒带取来。"
        ], 
        "title": "桃花马二首 其一", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "散花仙子神如水，閒散瑶花剪霞绮。", 
            "春风吹满铁连钱，鞭碎玉鞭鞭不起。"
        ], 
        "title": "桃花马二首 其二", 
        "type": "绝句", 
        "yun": "纸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "神州沈陆宫莺在，不忍频将旧事题。", 
            "似与幽人说情绪，尽情啼了又重啼。"
        ], 
        "title": "过琼林园闻莺", 
        "type": "绝句", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一帘疏雨洗清明，啼杀东风陌上莺。", 
            "寒勒百花开不得，问他春色与谁争。"
        ], 
        "title": "雏莺", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "逼骆驼山驰快马，近鸳鸯泺案新鹰。", 
            "性耽神俊多成癖，非为霜前被冻蝇。"
        ], 
        "title": "新鹰", 
        "type": "绝句", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "落尽群英一见愁，只因天地雨经秋。", 
            "流莺不道春光老，刬地如今调舌柔。"
        ], 
        "title": "秋莺", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "朔风战野地擘裂，震匣瑶琴弦冻折。", 
            "春风不意到人间，昨夜柳梢先漏泄。"
        ], 
        "title": "早春歌", 
        "type": "绝句", 
        "yun": "屑"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "天花瑞叶将滕六，明与天公示心曲。", 
            "一时三表表何事，表曰孤忠三献玉。"
        ], 
        "title": "白云谣", 
        "type": "绝句", 
        "yun": "沃"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "鲋托微波致微意，上自蛟龙至鲟鲤。", 
            "今虽得百万江湖，宁比当时斗筲水。"
        ], 
        "title": "鲋鱼辞", 
        "type": "绝句", 
        "yun": "纸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "阴云夜合乾坤失，万象不能分别得。", 
            "苍凉海底浴重光，却与行人指南北。"
        ], 
        "title": "日将出", 
        "type": "绝句", 
        "yun": "职"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "螣蛇游雾相乘势，龙举云兴相借力。", 
            "致使云消雾散时，要似枯鱼过江泣。"
        ], 
        "title": "五将行", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "红衣乱委鸳鸯浦，罗袜尘消水仙府。", 
            "凝情照景竟无言，应惜芳心为谁苦。"
        ], 
        "title": "秋莲怨", 
        "type": "绝句", 
        "yun": "麌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "风低满地蛟龙走，风高万壑龙蛇吼。", 
            "苍苍元是岁寒姿，休错思量比蒲柳。"
        ], 
        "title": "松声", 
        "type": "绝句", 
        "yun": "有"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莫疑庄喜知为蝶，且恐韩凭有化身。", 
            "䝼取一生花里活，未宜随定卖花人。"
        ], 
        "title": "嘲蝶", 
        "type": "绝句", 
        "yun": "真"
    }, 
    {
        "author": "周巽", 
        "era": "元", 
        "subtype": null, 
        "text": [
            "朝露凝兮奕叶光。紫茎出兮芬芳。", 
            "托根兮楚畹芳。菲菲兮满堂。", 
            "念中情兮不能忘。揽玉佩兮纫幽香。", 
            "操鸣琴兮动清商。叹遗音兮心徊徨。", 
            "怀美人兮天一方。感露霜兮沾裳。"
        ], 
        "title": "猗兰操", 
        "type": "琴操", 
        "yun": "阳"
    }, 
    {
        "author": "周巽", 
        "era": "元", 
        "subtype": null, 
        "text": [
            "孤鹤度辽海，辞家已千年。", 
            "栖息向华表，饮啄下青田。", 
            "雪为衣兮朱为顶，清声唳兮闻九天。", 
            "有客结庐兮傍林泉，听遗音兮弹鸣弦。", 
            "竹风动兮戛戛，松月落兮娟娟。", 
            "恍临轩兮无影，飘缟袂兮蹁跹。", 
            "长鸣兮拂羽，挟云巢兮飞仙。", 
            "忽神游兮蓬岛，响天籁兮泠然。"
        ], 
        "title": "别鹤操", 
        "type": "琴操", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "山灵应也厌嚣埃，宛写幽尘篆绿苔。", 
            "望气莫疑非尹喜，附舆须自是韩哀。", 
            "侧骈翠壁侵云起，斜抱横流捲地来。", 
            "好在旧时堤畔柳，不知青眼盼谁开。"
        ], 
        "title": "发药儿岭过永定关诗", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "每爱登临趁雨晴，凉生襟袂晚风清。", 
            "草铺平野重祠绿，水引斜阳一线明。", 
            "残柳断碑兴废地，淡烟啼鸟古今情。", 
            "繁华消尽市朝变，花落月明空水声。"
        ], 
        "title": "伤古城次友人韵", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "黄龙不负覆舟飞，天意人情尽可知。", 
            "一掷乾坤将自赌，两周甲子是谁推。", 
            "若须要处长生鹿，可是曾收越影骓。", 
            "睿德神功无籍在，土花封合御园碑。"
        ], 
        "title": "和人黄龙冈怀古", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "小沙场没铁衣堆，忆昔英雄一窖灰。", 
            "青冢荒凉遗旧怨，黑河呜咽写馀哀。", 
            "书痴信手翻新曲，诗瘦扶头怯大杯。", 
            "汗漫谪仙游八表，子卿归后几人来。"
        ], 
        "title": "谨和尊大人领省沙场怀古兼四娱斋韵", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "看尽人閒傀儡棚，不知笑杀老禅僧。", 
            "风云依合无多日，禾黍高低没五陵。", 
            "纸上功名休理会，梦中身世尽翻腾。", 
            "从今𢬵取生平醉，莫惜王公唤不应。"
        ], 
        "title": "读汉书偶成寄李稚川", 
        "type": "律诗", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "从此建安王气衰，君臣离合可伤悲。", 
            "几人石上留名日，千载世间不毁时。", 
            "过客未知谁氏迹，野夫犹道汉家基。", 
            "临风读罢一长叹，却是曹丕受禅碑。"
        ], 
        "title": "见曹丕受禅碑有感", 
        "type": "律诗", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "一曲狂歌万古情，惜难将日系长绳。", 
            "未容狐兔游秦苑，已放牛羊入汉陵。", 
            "梦稳几曾惊鸟唤，酒酣长欲看云腾。", 
            "莫将心事投明月，领取繁花半夜灯。"
        ], 
        "title": "因读史偶成即书", 
        "type": "律诗", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "烂烛神光射九霄，空香虚驾绕霓旄。", 
            "将临紫极调金液，更入明霞漱玉膏。", 
            "瑶水露寒芳草歇，鼎湖烟暖景云高。", 
            "可凭谁问秋风客，忍委三山与怒涛。"
        ], 
        "title": "题汉武内传", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "脉脉慵招凤翼箫，沈思尘事自无聊。", 
            "不唯只妒莺声巧，且自尝憎燕语娇。", 
            "照胆光芒殊未歇，守宫颜色若为消。", 
            "梅花独自惊时节，肯放春风到柳条。"
        ], 
        "title": "宫怨", 
        "type": "律诗", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "汉家宫阙五云閒，不似当时梦一般。", 
            "金殿夜延萤烛暗，翠帘风窣月钩閒。", 
            "笙歌竟逐人消息，楼观空馀燕往还。", 
            "斜日亭亭淡无语，为谁空下九嵏山。"
        ], 
        "title": "哀长安", 
        "type": "律诗", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "叠鼓凝笳宴未阑，战尘回首满人閒。", 
            "南山翠竹长不起，东海洪波流己乾。", 
            "宝驾陆沈池馆尽，锦帆星散水云閒。", 
            "空馀仁寿宫前草，遥接雷塘野树烟。"
        ], 
        "title": "炀帝（席上同诸人赋）", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "风满珠帘月殿凉，水纹珍簟浪生香。", 
            "翠钗飞燕绕春梦，宝镜舞鸾呈晓妆。", 
            "空自不来行暮雨，为谁无语背斜阳。", 
            "含情拟绝淩波路，未分莲花是六郎。"
        ], 
        "title": "周室", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "玉笛声沈玉漏长，玉环心事夜来香。", 
            "如何更入金诃子，却比无言睡海棠。", 
            "双凤扶云留翠辇，九龙伏雨去莲汤。", 
            "千秋万古嵬坡梦，应绕新台怨寿王。"
        ], 
        "title": "题杨贵妃遗事", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "幻出壶天醉碧桃，旋开云窦挹琼膏。", 
            "龙蟠烛影承香辇，凤拥箫声绕赭袍。", 
            "织女机临银汉动，捧盘人共玉蟾高。", 
            "如何今日猗兰殿，吹尽雄风到野蒿。"
        ], 
        "title": "汉宫", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "凤跸鸣銮入暮云，缭墙倾影障苔痕。", 
            "三千歌舞春风起，百二山河野日昏。", 
            "石马不嘶春自老，玉楼无迹燕犹存。", 
            "旧时长送龙舟水，空伴寒潮过海门。"
        ], 
        "title": "炀帝故宫", 
        "type": "律诗", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "日射天门绮雾开，蕊珠宫阙照蓬莱。", 
            "霓裳动入青冥去，羯鼓声含白雨来。", 
            "六辔玉虬笼剑佩，九重花界映楼台。", 
            "惜无测术天公意，忍竭恩华养祸胎。"
        ], 
        "title": "绣岭宫", 
        "type": "律诗", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "往事惊心话欲休，并随閒望入层楼。", 
            "为龙为虎人谁在，鸥去鸥来心自流。", 
            "翠辇影沈天地老，紫箫声断海山秋。", 
            "长歌一曲西风起，手把残花尽日留。"
        ], 
        "title": "次赵虎岩游香山见故宫诗韵", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "纷披容与纵笙歌，蕙转光风艳绮罗。", 
            "露冷桃花春不管，月明芳草夜如何。", 
            "灵珠浩荡随兰棹，云锦低回射玉珂。", 
            "深入醉乡休秉烛，尽情挥取鲁阳戈。"
        ], 
        "title": "游玉泉", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "并觉氛埃不更侵，水天澄碧自相临。", 
            "纵游人在知鱼乐，浪作诗来羡鸟吟。", 
            "花阵尽缘芳草合，香云浓锁洞房深。", 
            "从今落笔惊风雨，要识春风是此心。"
        ], 
        "title": "次张子敬游玉泉诗韵", 
        "type": "律诗", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "玉泉潇洒已年深，昔日游踪尚可寻。", 
            "有意林泉堪作伴，无情岁月任相侵。", 
            "携壶乘兴开怀饮，策杖閒游信口吟。", 
            "地僻山空无过客，松杉庭户夜沈沈。"
        ], 
        "title": "次赵虎岩过玉泉怀古韵", 
        "type": "律诗", 
        "yun": "侵"
    }, 
    {
        "author": "周密", 
        "era": "元", 
        "subtype": "五言律诗", 
        "text": [
            "江楼深夜倚，凉入鬓萧萧。", 
            "人隔东西浙，心随早晚潮。", 
            "风高孤月晕，河澹万星摇。", 
            "欲寄今宵意，新鸿不可招。"
        ], 
        "title": "有怀袁季源", 
        "type": "律诗", 
        "yun": "萧"
    }, 
    {
        "author": "周巽", 
        "era": "元", 
        "subtype": null, 
        "text": [
            "羲轩位皇极，如月行中天。", 
            "圣圣继作则，坟曲斯流传。", 
            "乾坤大一统，图书垂万年。", 
            "高冈来彩凤，清庙鸣朱弦。", 
            "尼父振遐躅，人文日丕宣。"
        ], 
        "title": "圣人出", 
        "type": "乐府曲辞", 
        "yun": "先"
    }, 
    {
        "author": "周巽", 
        "era": "元", 
        "subtype": null, 
        "text": [
            "珠宫三十六，避暑之回中。", 
            "地势萧关险，云气蓬莱通。", 
            "回峦蔽赤日，飞瀑含清风。", 
            "仙桃进王母，金芝献玉童。", 
            "巡游乐无极，数幸甘泉宫。"
        ], 
        "title": "上之回", 
        "type": "乐府曲辞", 
        "yun": "东"
    }, 
    {
        "author": "周巽", 
        "era": "元", 
        "subtype": null, 
        "text": [
            "崇台凌空起，登者凭雕阑。", 
            "上摩黄鹄近，下见清水寒。", 
            "高振飞霞佩，俯挹承露盘。", 
            "云霄双阙并，基址万年安。", 
            "柏梁欢宴夕，乘月骖青鸾。"
        ], 
        "title": "临高台", 
        "type": "乐府曲辞", 
        "yun": "寒"
    }, 
    {
        "author": "周巽", 
        "era": "元", 
        "subtype": null, 
        "text": [
            "峨峨十二峰，上有凌云梯。", 
            "峰出高唐峻，云来太白低。", 
            "山鸟飞不过，峡猿愁乱啼。", 
            "望极魂欲断，梦中心自迷。", 
            "遥怜楚台语，芳草碧萋萋。"
        ], 
        "title": "巫山高", 
        "type": "乐府曲辞", 
        "yun": "齐"
    }, 
    {
        "author": "周巽", 
        "era": "元", 
        "subtype": null, 
        "text": [
            "轩辕上天去，群臣从者谁。", 
            "不得攀龙驾，长思来凤仪。", 
            "山头候子晋，海上逢安期。", 
            "赠以五色枣，酬以九茎芝。", 
            "仙人去已远，重来期此时。"
        ], 
        "title": "远如期", 
        "type": "乐府曲辞", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "青阳正开动，彤庭庆昌辰。", 
            "霞光隐鸾驭，日色动龙鳞。", 
            "蓂生一叶始，芝满九茎新。", 
            "览辉下仪凤，化泰集祥麟。", 
            "千官齐舞抃，天子万年春。"
        ], 
        "title": "元会曲", 
        "type": "乐府曲辞", 
        "yun": "真"
    }, 
    {
        "author": "周巽", 
        "era": "元", 
        "subtype": null, 
        "text": [
            "豪鹰厉风翮，骏马腾霜蹄。", 
            "长杨出旌麾，上林喧鼓鼙。", 
            "飞羽云中落，骇兽草间啼。", 
            "翻身射天狼，随手坠金鸡。", 
            "词臣赋羽猎，侍宴明光西。"
        ], 
        "title": "校猎曲", 
        "type": "乐府曲辞", 
        "yun": "齐"
    }, 
    {
        "author": "周巽", 
        "era": "元", 
        "subtype": null, 
        "text": [
            "东征度辽海，朝雨浥尘沙。", 
            "珠袍黄金甲，玉辔白雪騧。", 
            "前锋耀戈戟，后骑鸣鼓笳。", 
            "连城不足拔，诸将毋庸誇。", 
            "杀气昏海雾，军还应自嗟。"
        ], 
        "title": "戎行曲", 
        "type": "乐府曲辞", 
        "yun": "麻"
    }, 
    {
        "author": "周巽", 
        "era": "元", 
        "subtype": null, 
        "text": [
            "行迈何靡靡，惜别意留连。", 
            "花底注瑶斝，柳阴停玉鞭。", 
            "大旗悬落日，高盖凌飞烟。", 
            "笳吹兹辰发，凯歌何时还。", 
            "边风鸿雁来，应有捷书传。"
        ], 
        "title": "送远曲", 
        "type": "乐府曲辞", 
        "yun": "先"
    }, 
    {
        "author": "周巽", 
        "era": "元", 
        "subtype": null, 
        "text": [
            "圜丘报本始，黍稷荐芳馨。", 
            "上帝鉴下土，兹坛朝百灵。", 
            "瑶阶降甘露，璇霄罗景星。", 
            "猗那协音律，于穆想仪刑。", 
            "锡福思无疆，四海歌咸宁。"
        ], 
        "title": "郊祀曲", 
        "type": "乐府曲辞", 
        "yun": "青"
    }, 
    {
        "author": "周巽", 
        "era": "元", 
        "subtype": null, 
        "text": [
            "漠漠辽水云，明明关山月。", 
            "迢迢万里城，历历饮马窟。", 
            "有妇哭声哀，哭城城为摧。", 
            "秦兵五十万，白骨雪成堆。", 
            "至今窟中水，犹是当时泪。", 
            "涓滴积成泉，长留在边地。", 
            "前年度辽西，渴马绕城嘶。", 
            "八月天已寒，雪飞沙路迷。", 
            "今岁阴山道，解鞍卧沙草。", 
            "魂随秋雁归，梦见家山好。", 
            "早晚向临洮，朔风吹节旄。", 
            "归骑大宛马，玉盌醉蒲萄。"
        ], 
        "title": "饮马长城窟", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "鸳鸯合欢夕，风动绣帷开。", 
            "明月流光入，梦回心自猜。", 
            "桃花开又落，不见翠鸾来。"
        ], 
        "title": "子夜四时歌 其一 春歌", 
        "type": "乐府曲辞", 
        "yun": "灰"
    }, 
    {
        "author": "周巽", 
        "era": "元", 
        "subtype": null, 
        "text": [
            "芙蓉合欢带，玉佩紫罗囊。", 
            "绾作同心结，襟抱含清香。", 
            "妾心莲菂苦，愁绪藕丝长。"
        ], 
        "title": "子夜四时歌 其二 夏歌", 
        "type": "乐府曲辞", 
        "yun": "阳"
    }, 
    {
        "author": "周巽", 
        "era": "元", 
        "subtype": null, 
        "text": [
            "珊瑚合欢枕，无寐过中宵。", 
            "背壁寒灯暗，花残恨未消。", 
            "凉声鸣落叶，天际雁书遥。"
        ], 
        "title": "子夜四时歌 其三 秋歌", 
        "type": "乐府曲辞", 
        "yun": "萧"
    }, 
    {
        "author": "周巽", 
        "era": "元", 
        "subtype": null, 
        "text": [
            "锦绣合欢被，香篝宿火残。", 
            "玉树霜华结，乌啼清夜阑。", 
            "起看梅破萼，欲折寄来难。"
        ], 
        "title": "子夜四时歌 其四 冬歌", 
        "type": "乐府曲辞", 
        "yun": "寒"
    }, 
    {
        "author": "周巽", 
        "era": "元", 
        "subtype": null, 
        "text": [
            "承恩辞帝所，分封出藩陲。", 
            "绶绾黄金印，旌麾翠羽旗。", 
            "香凝燕寝昼，花暖凤台时。", 
            "阃外恩光被，庭中淑景迟。", 
            "功成如作乐，请奏南风辞。"
        ], 
        "title": "出藩曲", 
        "type": "乐府曲辞", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "鸳鸯在芳洲，饮啄长相顾。", 
            "雌留楚水湄，雄飞秦苑树。", 
            "娟娟谁家女，嫁作秋胡妇。", 
            "合婚才五日，夫婿离家去。", 
            "五见樱桃花，思君在何处。", 
            "膏沐难为容，中闺守贞素。", 
            "春日载迟迟，采桑陌中路。", 
            "忽逢马上郎，持金前致语。", 
            "正色不可干，攀条衣湿露。", 
            "采采未盈筐，蚕饥那可住。", 
            "忽闻夫远归，归见相惊顾。", 
            "乃是遗金者，升坐向姑诉。", 
            "妾心皎如日，夫意轻如羽。", 
            "鸟犹有俦匹，人岂无思虑。", 
            "中流忽自沈，大节久弥著。"
        ], 
        "title": "秋胡行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "渭北一相逢，停鞭驻玉骢。", 
            "问君家何处，云在洛城东。", 
            "离家今几载，岁月如转蓬。", 
            "话旧各倾倒，相看如梦中。", 
            "解貂秦楼里，尽醉酬知己。", 
            "秦女扬清歌，霏霏启玉齿。", 
            "两脸桃花红，翠袖舞东风。", 
            "斜晖转杨柳，新月上梧桐。", 
            "此会良可乐，倾壶思再酌。", 
            "昨日见花开，今晨惜花落。", 
            "流景不再来，别离恨难裁。", 
            "人生会面少，且覆手中杯。", 
            "明朝又分首，上马东西去。", 
            "遥望秦关云，高连渭城树。"
        ], 
        "title": "相逢行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "青青陌上桑，盈盈桑下女。", 
            "行行逢使君，驻马前致语。", 
            "答云秦罗敷，采桑事勤苦。", 
            "夫为侍中郎，久宦在公府。", 
            "君意一何痴，妾身自有主。", 
            "彩凤在高冈，雎鸠在中渚。", 
            "物微知所托，去去莫延伫。", 
            "绿叶已盈筐，蚕饥日将午。"
        ], 
        "title": "罗敷词", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "长门春寂寂，宫漏夜迟迟。", 
            "明月流珠户，轻风开绣帷。", 
            "昔承恩宠处，犹想梦来时。", 
            "不见金銮幸，惟应玉箸垂。", 
            "灯花明又暗，佳期杳难期。"
        ], 
        "title": "有所思", 
        "type": "乐府曲辞", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "门有车马客，清晨过衡门。", 
            "一见知旧识，倾盖停高轩。", 
            "延客中堂坐，殷勤听嘉言。", 
            "问讯来何处，答云家平原。", 
            "离乡三十载，丧乱今谁存。", 
            "暂逢同骨肉，相见如梦魂。", 
            "交欢展华宴，适兴奉清樽。", 
            "冰鲙切鲜鲤，蕙肴杂芳荪。", 
            "中情既相洽，密语方细论。", 
            "冠冕岂不贵，簿书亦已繁。", 
            "蝇营与狼顾，昧者竞驰奔。", 
            "蛾以灯自灭，玉同石俱焚。", 
            "人生若朝露，富贵如浮云。", 
            "今我不为乐，晨兴忽已昏。", 
            "持杯各倾倒，感子意弥敦。", 
            "驱车出门去，林月照东园。"
        ], 
        "title": "门有车马客行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "将军初出塞，列阵龙城南。", 
            "霜飞杀气肃，日落战声酣。", 
            "弩彀毒流矢，锋交血染函。", 
            "单于行系颈，嫖姚且停骖。", 
            "凯旋何神速，破敌有兵贪。"
        ], 
        "title": "战城南", 
        "type": "乐府曲辞", 
        "yun": "覃"
    }, 
    {
        "author": "周巽", 
        "era": "元", 
        "subtype": null, 
        "text": [
            "圣作万物睹，如日天之中。", 
            "玉帛来群后，车书庆大同。", 
            "翔毂临驰道，鸣佩集上宫。", 
            "天香满臣袖，封事达帝聪。", 
            "衮职惭无补，赓歌颂成功。"
        ], 
        "title": "入朝曲", 
        "type": "乐府曲辞", 
        "yun": "东"
    }, 
    {
        "author": "周砥", 
        "era": "元", 
        "subtype": null, 
        "text": [
            "适意穷山水，览物眷时候。", 
            "兰薄迷烟孕，桐林仰云逗。", 
            "却立驻幽躅，前临纵遐觏。", 
            "谷鸣始嘤嘤，川响复浏浏。", 
            "冲飙激高竹，晴曦艳寒溜。", 
            "崖复翠羽戢，石触金鳞皱。", 
            "妙合理无遗，心怡兴难究。", 
            "逼仄缘石磴，岧峣陟云构。", 
            "岂唯庐霍期，揽此嵓崿秀。", 
            "素履非行险，逸想仍冒诟。", 
            "遥遥此中情，庶以谢纷揉。"
        ], 
        "title": "出西涧过龙岩途中瞻眺", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "才弄新春色，已有萦愁意。", 
            "欲倚不成眠，待扶还似醉。", 
            "疏雨飘枝湿，暮雀衔花坠。", 
            "脉脉独含情，故园那得至。"
        ], 
        "title": "对新柳", 
        "type": "古风", 
        "yun": "寘"
    }, 
    {
        "author": "周砥", 
        "era": "元", 
        "subtype": null, 
        "text": [
            "商岩紫芝久不采，淮南丹书竟安在？", 
            "仙人劝我三洞游，身如骑龙到东海。", 
            "海气茫茫云雾回，白波捲雪连山来。", 
            "双童手弄海底日，红光一道金莲开。", 
            "瑶草绿可折，琼树花冥冥。", 
            "昔人炼丹丹灶在，锦苔绣石光青荧。", 
            "雷行半空中，逢逢击天鼓。", 
            "玉女鸾笙时下来，前头四足神鱼舞。", 
            "醉拂珊瑚鞭玉虎，我欲因之穷洞府。", 
            "閒访八公五云里，为说苍生受辛苦。", 
            "不然飞出西华颠，太极总仙之洞天。", 
            "安得周回更二千，直与龙岩之洞相钩连。", 
            "莲花峰上重携手，笑揽霞觞窥八埏。"
        ], 
        "title": "游龙岩三洞之间酬马孝常", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "登临不陟险，缓步情始畅。", 
            "振衣西冈头，矫首一长望。", 
            "朝阳匿光彩，宿雾犹隐嶂。", 
            "山灵忽不靳，连峰汹波浪。", 
            "何许芙蓉青，龙池半天上。", 
            "铜官从中起，磅礴气逾壮。", 
            "回风过林莽，草木皆振荡。", 
            "青锦十万缯，钿车五千两。", 
            "山人地志熟，指顾名所向。", 
            "穷历吾岂能，高情倚疏放。", 
            "平生烟霞志，配此丘壑尚。", 
            "思欲逃喧卑，结茅计非旷。", 
            "缘知兵革后，已恐淳朴丧。", 
            "萧条采芝意，临流重惆怅。"
        ], 
        "title": "登西冈望龙池诸峰赠马二山人", 
        "type": "古风", 
        "yun": "漾"
    }, 
    {
        "author": "周砥", 
        "era": "元", 
        "subtype": null, 
        "text": [
            "待月下石壁，罢琴竹间亭。", 
            "坐绝百虫响，旅怀才夜宁。", 
            "天高玉露泻，草木流晶荧。", 
            "四山湛秋色，万物无隐形。", 
            "风蝉抱叶落，雪鹄迎云停。", 
            "此时西涧人，柴门久已扃。", 
            "谁同展清会，念此风泠泠。", 
            "世难避空谷，忧思同醉醒。", 
            "偶适不为贵，人生易漂零。", 
            "茫茫河汉流，荧惑光众星。", 
            "干戈未衰息，前途杳冥冥。", 
            "岁晏有结托，东去浮沧溟。"
        ], 
        "title": "夜坐怀孝常", 
        "type": "古风", 
        "yun": "青"
    }, 
    {
        "author": "周砥", 
        "era": "元", 
        "subtype": null, 
        "text": [
            "泠泠不能休，瑟瑟还复辍。", 
            "宫商发金奏，波涛满林樾。", 
            "闻性无合离，声尘自生灭。", 
            "适观喧中静，坐对窗间月。"
        ], 
        "title": "西池夜坐听风竹", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "放舟千山里，岚气满晴川。", 
            "歌辞理《白雪》，水禽栖绿烟。", 
            "苍苍野阴变，萧萧风景妍。", 
            "寻僧转回塘，望云极遥天。", 
            "万事宁有素，一行忻偶然。"
        ], 
        "title": "桃溪泛舟寻方厓士玄", 
        "type": "古风", 
        "yun": "先"
    }, 
    {
        "author": "周砥", 
        "era": "元", 
        "subtype": null, 
        "text": [
            "君去亦何速，我来自空还。", 
            "白云悠悠者，不染去来间。", 
            "惆怅西飞日，茫然唯四山。"
        ], 
        "title": "不遇", 
        "type": "古风", 
        "yun": "删"
    }, 
    {
        "author": "周砥", 
        "era": "元", 
        "subtype": null, 
        "text": [
            "读书易为感，时节已徂秋。", 
            "行游固可适，岁月惧不留。", 
            "高斋旷而寂，人务罕相酬。", 
            "千载事了了，宁不慕前修。", 
            "道在无今古，天运每周流。", 
            "万理由我具，消摇极冥搜。", 
            "为乐不在兹，况复储怨尤。", 
            "予本楚狂士，意气迈九州。", 
            "偶然似有契，持身寓林丘。", 
            "万钟非所辞，一毫非所求。"
        ], 
        "title": "读书", 
        "type": "古风", 
        "yun": "尤"
    }, 
    {
        "author": "周砥", 
        "era": "元", 
        "subtype": null, 
        "text": [
            "冉冉岁云暮，凄凄霜露繁。", 
            "良游岂易得，贱子亦攀援。", 
            "流飙吹我衣，植杖登高原。", 
            "平郊罗远岫，鸒斯鸣荒园。", 
            "路迥苍桧立，岩高白云屯。", 
            "寒日无留光，落叶辞本根。", 
            "万化倏荣悴，一息异朝昏。", 
            "逝者已如斯，人生岂恒存。", 
            "人生会有尽，亲友义在敦。", 
            "营营谅何为，拨弃不复言。"
        ], 
        "title": "陪方厓士玄自桃溪看山至西冈", 
        "type": "古风", 
        "yun": "元"
    }, 
    {
        "author": "周砥", 
        "era": "元", 
        "subtype": null, 
        "text": [
            "竹径拾朝箘，中林露瀼瀼。", 
            "宛转童竖歌，顷刻易满筐。", 
            "粲然丹砂质，携下白云乡。", 
            "眄睐意忻喜，执爨属初尝。", 
            "溉鬵沃灵液，登俎达馨香。", 
            "腊毒惧厚味，餐霞秘仙方。", 
            "得此与蔬笋，萧然侑一觞。", 
            "含和适胜韵，茹美贵清凉。", 
            "孰谓可乐饥，庶亦洁中肠。", 
            "非但紫芝曲，愿继《采薇》章。"
        ], 
        "title": "竹箘", 
        "type": "古风", 
        "yun": "阳"
    }, 
    {
        "author": "周砥", 
        "era": "元", 
        "subtype": null, 
        "text": [
            "永日池馆閟，翳然此林水。", 
            "夏绿绕涧荣，夕岚当户起。", 
            "飞鸟翔深竹，游鱼在清沚。", 
            "览物契真赏，开筵进芳醴。", 
            "宾朋咏《大雅》，丝竹含流徵。", 
            "意适神自旷，交亲情益喜。", 
            "凯风垂南沐，颓景汎西委。", 
            "嘉会恒难得，世纷方未已。", 
            "凡此贤达人，希当慎玉体。"
        ], 
        "title": "西涧宴集得体字", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "倏忽凿混沌，兹事岂其馀。", 
            "不知几何年，云古仙人居，嗟我至此为之踌躇。", 
            "洞天诸宫窅兮黑，试命烈火烛空虚。", 
            "森森怪石相对立，如口欲语手欲抾。", 
            "前有紫翠房，白云閟丹书。", 
            "鹰扬燕舞化为石，芝田久矣不复锄。", 
            "可怜仙人常恍惚，虽欲相从已超越。", 
            "昆仑阆风吁太高，时亦幽潜到岩窟。", 
            "青泥烂烂浮土润，绿髓涓涓映山骨。", 
            "吾闻仙人不食而长生，何得有此盐米之空名。", 
            "岂伊往来真戏耳，簸弄物化令人惊。", 
            "颇疑壶公壶，楼阁中峥嵘。", 
            "摩尼珠光带青色，千奇百怪谁所营？", 
            "须臾眼暗烛欲尽，惟以拄杖相敲铿。", 
            "松风漻漻呼我出，耳中微吟白玉笙。", 
            "竦身欲上不可登，绠引鱼贯相支撑。", 
            "归来此境若梦寐，俯仰宇宙惟清明。"
        ], 
        "title": "张公洞", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "丈夫志四海，立身自有馀。", 
            "安能事一室，遂欲游空虚。", 
            "嘉遁盖贞吉，圣人不予愚。", 
            "况当艰难际，行止岂敢迂。", 
            "若为动干戈，爰及此林闾。", 
            "风气混六合，理难静一隅。", 
            "奔走固不恤，邻里谁安居？", 
            "所恤罔悔吝，类为时所驱。", 
            "出门已忧劳，入门复欢娱。", 
            "一欣朋徒合，再喜景物殊。", 
            "绿竹洒秋色，疏花耀前除。", 
            "开轩坐林杪，更取琴与书。", 
            "西山澹相对，落日号惊乌。", 
            "忍闻濮阳血，草木渍模糊。", 
            "杀戮本群盗，哀矜为无辜。", 
            "三叹观化初，人生亦须臾。"
        ], 
        "title": "官军后还西涧草堂", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "马公才力世希有，金石千章喧众口。", 
            "登高览古心不极，嗟我何人敢为偶。", 
            "龙岩苍苍逼星斗，擘华亲逢巨灵手。", 
            "坐看中断两崖立，百折飞湍怒蛟吼。", 
            "石房空中多怪奇，意象物物神龙守。", 
            "虹光忽坠金毕逋，把光照遍青珊瑚。", 
            "海涛惊翻屹不动，仙乐嘈嘈听有无。", 
            "亿昔回舟洞庭野，七十二峰奔万马。", 
            "蹑云丹梯不可望，俯仰鸢鱼相上下。", 
            "请君歌诗歌《大雅》，绝壁搴萝与君写。"
        ], 
        "title": "与孝常登善权", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "放船偶入清溪来，千峰拥翠花乱开。", 
            "春风吹散碧云影，洞门正对烧香台。", 
            "神仙之府此第一，何必采药登天台。", 
            "虚灵外发草木秀，富贵内积金银堆。", 
            "郁然亦自有龙虎，欲入但恐生风雷。", 
            "山头无人卖松火，持烛下照何疑猜。", 
            "步穿玲珑惊幻化，锦屏丹灶封青苔。", 
            "滴衣石髓寒透骨，使人不觉忘尘埃。", 
            "张公万古渺何许，隔凡流水空萦回。", 
            "公能再骑黄鹄出，与吾同去游蓬莱。"
        ], 
        "title": "游张公洞", 
        "type": "古风", 
        "yun": "灰"
    }, 
    {
        "author": "周砥", 
        "era": "元", 
        "subtype": null, 
        "text": [
            "幽意不自惬，怀山耿予胸。", 
            "荆南美春物，云锦千万重。", 
            "绿溽错众卉，青峭罗群峰。", 
            "雷鸣两崖擘，日出万象供。", 
            "灵响落空谷，凝阴秘幽踪。", 
            "石泄寒濑碧，花炫晨露浓。", 
            "窥萝骇猿鸟，涉涧趋虬龙。", 
            "真境窈难状，高情夙所钟。", 
            "时迈迹逾爽，神驰体焉从。", 
            "喧呶非予乐，索寞适子逢。", 
            "空室暂淹泊，讽咏聊从容。"
        ], 
        "title": "怀荆南山中", 
        "type": "古风", 
        "yun": "冬"
    }, 
    {
        "author": "周砥", 
        "era": "元", 
        "subtype": null, 
        "text": [
            "玄宫云气暖，玉瓶春酒香。", 
            "乱山碧霞里，锦幛相低昂。", 
            "青童奏仙歌，半空鸾鹄翔。", 
            "飘飘兴方逸，奕奕思何长。", 
            "便呼张仲蔚，尔来共衔觞。", 
            "吕生褒衣人，置之亦何妨。", 
            "谑浪古松下，攲倾琪树傍。", 
            "惟兹遂真性，谁复笑楚狂。", 
            "嵩高两道士，亦来与徜徉。", 
            "劝我餐金波，遗以辟谷方。", 
            "于时政酣畅，仰观天茫茫。", 
            "不暇谭玄理，邀之入醉乡。"
        ], 
        "title": "庚寅岁秋九月余邀张习之吕志学枉过云丘志学过期不至独与习之觞于紫霞丹房醉后因纪其事", 
        "type": "古风", 
        "yun": "阳"
    }, 
    {
        "author": "周砥", 
        "era": "元", 
        "subtype": null, 
        "text": [
            "朔风吹庭树，寒雨集杨园。", 
            "此时怀故旧，悽怆不可言。", 
            "忆向吴门道，挟书访遗老。", 
            "两公即相知，把袂日倾倒。", 
            "别来今几龄，白日不留停。", 
            "五见枇杷树，开花拂草亭。", 
            "相思乱心绪，摇摇无定处。", 
            "飘若天上云，随风忽东去。", 
            "知君卧紫烟，清真如晋贤。", 
            "手持玉麈尾，相对谈重玄。", 
            "我若不得志，岩居非本意。", 
            "宝匣剑空鸣，金尊日长醉。", 
            "吐气如长虹，古人敢追踪。", 
            "子云天禄阁，宋玉兰台宫。", 
            "奈何出门去，荆棘满中路。", 
            "当伺天□□，骑龙跃云雾。", 
            "君非知我深，何能说胸襟。", 
            "聊兹写情素，非为庄舄吟。"
        ], 
        "title": "写怀寄吴下一二知己", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "风漪结兰汜，澄绿汎沄沄。", 
            "似将杨柳丝，织成縠纱纹。", 
            "浮影动疏箔，新晴霭微云。", 
            "春草夜来长，萋萋绵夕曛。", 
            "谢公久不作，寄怀良以勤。", 
            "孰知后来者，亦足与斯文。"
        ], 
        "title": "春草池绿波亭", 
        "type": "古风", 
        "yun": "文"
    }, 
    {
        "author": "周南", 
        "era": "元", 
        "subtype": "七言绝句", 
        "text": [
            "捧檄趋功城虎丘，因高据险互相缪。", 
            "湛卢一跃寒潭底，夜半光芒射斗牛。"
        ], 
        "title": "至正丁酉冬督役城虎丘连月馀赋诗八首录呈居中禅师（录三） 其一", 
        "type": "绝句", 
        "yun": "尤"
    }, 
    {
        "author": "周南", 
        "era": "元", 
        "subtype": "七言绝句", 
        "text": [
            "四叠新城绕涧隈，剑池池上碧崔嵬。", 
            "于菟夜吼山灵振，仙鬼哀吟风雨来。"
        ], 
        "title": "至正丁酉冬督役城虎丘连月馀赋诗八首录呈居中禅师（录三） 其二", 
        "type": "绝句", 
        "yun": "灰"
    }, 
    {
        "author": "周南", 
        "era": "元", 
        "subtype": "七言绝句", 
        "text": [
            "平林惨淡日沈西，百万城舂落杵齐。", 
            "努力相歌歌未彻，回头仰羡鸟归栖。"
        ], 
        "title": "至正丁酉冬督役城虎丘连月馀赋诗八首录呈居中禅师（录三） 其三", 
        "type": "绝句", 
        "yun": "齐"
    }, 
    {
        "author": "周砥", 
        "era": "元", 
        "subtype": "五言排律", 
        "text": [
            "琼叶缀玄圃，玉羽翔伊川。", 
            "翻霙九霄下，呈芳二月前。", 
            "低徊隔帘翠，玲珑入绮钱。", 
            "欲消不自驻，已断复成连。", 
            "珠帏凝华洁，花池舞影妍。", 
            "相思梁园暮，曾赏洛城年。"
        ], 
        "title": "对春雪", 
        "type": "排律", 
        "yun": "先"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "荷衣不掩体，客路暗伤春。", 
            "谁是怜贫者？金陵有主人。"
        ], 
        "title": "送梁生", 
        "type": "绝句", 
        "yun": "真"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "朝朝感霜露，昔昔梦乡关。", 
            "何以慰亲念，空悲行路难。"
        ], 
        "title": "绝句五首 其一", 
        "type": "绝句", 
        "yun": null
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "东城三百里，南雁一封书。", 
            "整待今晨发，秋风吹弊庐。"
        ], 
        "title": "绝句五首 其二", 
        "type": "绝句", 
        "yun": "鱼"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "失身红尘里，世路转愁深。", 
            "不汲寒泉井，何由清我心。"
        ], 
        "title": "绝句五首 其三", 
        "type": "绝句", 
        "yun": "侵"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "朝露涂野草，颜色暂辉光。", 
            "不知秋节去，朝露变为霜。"
        ], 
        "title": "绝句五首 其四", 
        "type": "绝句", 
        "yun": "阳"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "操弧力不任，弹琴知者稀。", 
            "白驹空谷里，吾道此焉依。"
        ], 
        "title": "绝句五首 其五", 
        "type": "绝句", 
        "yun": "微"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "谁识元方趣，高居湖上山。", 
            "诗成不求赏，独咏两松间。"
        ], 
        "title": "绝句四首奉答惟寅高士见赠（录二） 其一", 
        "type": "绝句", 
        "yun": "删"
    }, 
    {
        "author": "周砥", 
        "era": "元", 
        "subtype": "五言绝句", 
        "text": [
            "列岫供秋色，遥风散水文。", 
            "明当思旧隐，归棹一川云。"
        ], 
        "title": "绝句四首奉答惟寅高士见赠（录二） 其二", 
        "type": "绝句", 
        "yun": "文"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "欲与评诗恨久违，楚云吴树两依微。", 
            "读阑北郭平生稿，秋晚空斋掩落晖。"
        ], 
        "title": "读故友徐幼文诗集有怀", 
        "type": "绝句", 
        "yun": "微"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "银瓶春静竹风来，愁向花前把一杯。", 
            "不得幽人相伴住，西园雨里亦须开。"
        ], 
        "title": "春寒慰瓶中杏花", 
        "type": "绝句", 
        "yun": "灰"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "春水绿波生柳塘，横吹掩抑复悠扬。", 
            "今朝送别已惆怅，前时渡江犹断肠。"
        ], 
        "title": "闻笛声送任掾", 
        "type": "绝句", 
        "yun": "阳"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "落花风里酒旗摇，水榭无人春寂寥。", 
            "何许长亭七十五，野莺烟树绿迢迢。"
        ], 
        "title": "经杜樊川水榭故基", 
        "type": "绝句", 
        "yun": "萧"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "涧房松竹静烟霏，径里苍苔行迹稀。", 
            "相与寻君《遂初赋》，江花欲落换春衣。"
        ], 
        "title": "戏和呈孝常", 
        "type": "绝句", 
        "yun": "微"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "白下门西江水滨，寒烟衰草卧麒麟。", 
            "当时谈笑尘沙静，谁是东山折屐人。"
        ], 
        "title": "秋思次韵孝常七首（录四） 其一", 
        "type": "绝句", 
        "yun": "真"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "金鼓连山震不休，旌旗猎猎楚江秋。", 
            "犹喜云屯三十万，贤王自古填扬州。"
        ], 
        "title": "秋思次韵孝常七首（录四） 其二", 
        "type": "绝句", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "双眉一夜飒秋霜，望断南天北雁翔。", 
            "何许高楼吹玉笛，伤心不忍独衔觞。"
        ], 
        "title": "秋思次韵孝常七首（录四） 其三", 
        "type": "绝句", 
        "yun": "阳"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "何日春还槁朽苏，与君长啸出长途。", 
            "鉴湖三月花如锦，越绝名山天下无。"
        ], 
        "title": "秋思次韵孝常七首（录四） 其四", 
        "type": "绝句", 
        "yun": "虞"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "雨窗寥落诵君诗，芍药西园寄一枝。", 
            "那复旧游春未晚，长洲苑里欲开时。"
        ], 
        "title": "芍药寄周山人酬孝常", 
        "type": "绝句", 
        "yun": "支"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "东望吴门愁路涩，暮帆春雨欲归迟。", 
            "朝来为说烟尘静，不遇乡人那得知。"
        ], 
        "title": "遇乡人", 
        "type": "绝句", 
        "yun": "支"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "几回竹素园中醉，那复题诗共绕阑。", 
            "花落碧梧金井冷，去年风雨别尤难。"
        ], 
        "title": "对雨怀竹素园", 
        "type": "绝句", 
        "yun": "寒"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "丹崖翠壁半空浮，秋尽铜官思一游。", 
            "何限吴天白云里，心随飞雁到长洲。"
        ], 
        "title": "至铜官最高处", 
        "type": "绝句", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "谁劝临行以母辞，当年苦战后人悲。", 
            "祗应阳羡溪头月，曾见将军射虎时。"
        ], 
        "title": "周将军祠", 
        "type": "绝句", 
        "yun": "支"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "数日阴雨复寒凝，沙边草阁非倦登。", 
            "梅花萧条竹枝瘦，大似不禁风雪凌。"
        ], 
        "title": "寄张习之四首 其一", 
        "type": "绝句", 
        "yun": "蒸"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "枇杷花开绕舍香，竹枝披拂映沧浪。", 
            "旧雨故人不相遇，亦可寄书来草堂。"
        ], 
        "title": "寄张习之四首 其二", 
        "type": "绝句", 
        "yun": "阳"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "空山寥寥独抱琴，时过谷口之云林。", 
            "自从幽人采芝去，不见鹿鸣双涧阴。"
        ], 
        "title": "寄张习之四首 其三", 
        "type": "绝句", 
        "yun": "侵"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "夕阳在山云在松，松间石上忆相逢。", 
            "西林问讯屡有约，且可会面得从容。"
        ], 
        "title": "寄张习之四首 其四", 
        "type": "绝句", 
        "yun": "冬"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "西风洲上荻花明，秋水船头落雁鸣。", 
            "谁抱琵琶凉月里，为君弹作断肠声。"
        ], 
        "title": "发齐门次玉山韵", 
        "type": "绝句", 
        "yun": "庚"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "白鹦鹉小穿云幕，碧海波澄浸石扉。", 
            "一片岩前秋月影，凉风吹上藕丝衣。"
        ], 
        "title": "观音岩", 
        "type": "绝句", 
        "yun": "微"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "傍水芙蓉未著霜，看花酌酒坐渔庄。", 
            "花边折得芭蕉叶，醉写新词一两行。"
        ], 
        "title": "渔庄款歌二首 其一", 
        "type": "绝句", 
        "yun": "阳"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "秋月团团照药栏，水边帘幕晚多寒。", 
            "素娥不上青鸾去，借得银筝花里弹。"
        ], 
        "title": "渔庄款歌二首 其二", 
        "type": "绝句", 
        "yun": "寒"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "烟中白鹤独飞还，相伴孤云尽日閒。", 
            "落日放船湖水上，一帘秋色看青山。"
        ], 
        "title": "石湖", 
        "type": "绝句", 
        "yun": "删"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "山馆风清白日凉，砚池水满墨花香。", 
            "青藤三尺清如玉，閒写乔松近石塘。"
        ], 
        "title": "写画寄良夫", 
        "type": "绝句", 
        "yun": "阳"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "雪树参差短，寒山迢递明。", 
            "春流钓台没，残照夕岚轻。", 
            "万化同澌尽，孤名似水清。", 
            "谁悲范仆射，千载见交情。"
        ], 
        "title": "过任彦升钓台", 
        "type": "律诗", 
        "yun": "庚"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "浮云暮褰霁，空宇湛然清。", 
            "复念还山客，迟迟南涧行。", 
            "新禽响丛木，残照入孤城。", 
            "即此閒来往，方纡尘外情。"
        ], 
        "title": "赋得晚晴送禅师", 
        "type": "律诗", 
        "yun": "庚"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "伊昔延清赏，玉山仙子家。", 
            "风吟萝磴月，云卧雪岩花。", 
            "海鹤西飞远，吴门东望赊。", 
            "相思似春草，烟雨满天涯。"
        ], 
        "title": "怀玉山子", 
        "type": "律诗", 
        "yun": "麻"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "晏起望南郭，依微见远岑。", 
            "疏花消夜雨，啼莺罢秋林。", 
            "偶有适道意，本无遗世心。", 
            "不能勤四体，聊用写瑶琴。"
        ], 
        "title": "晏起一首", 
        "type": "律诗", 
        "yun": "侵"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "放鹤白石上，曳履青林间。", 
            "近竹门自掩，采樵人未还。", 
            "草生西涧雨，云敛南湖山。", 
            "游咏以终日，相依道者閒。"
        ], 
        "title": "过西涧", 
        "type": "律诗", 
        "yun": "删"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "凄凉怀故旧，寂寞卧丘园。", 
            "溪冷风蒲折，林高雨竹喧。", 
            "渔人留野渡，田犬吠衡门。", 
            "无限清秋意，何从制一言。"
        ], 
        "title": "雨中一首", 
        "type": "律诗", 
        "yun": "元"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "金鸭香犹吐，风帘影自飘。", 
            "轻冰生砚沼，馀雪缀寒条。", 
            "茅屋行堪赋，山云坐可招。", 
            "且无轩冕意，随分乐渔樵。"
        ], 
        "title": "元日试墨二首 其一", 
        "type": "律诗", 
        "yun": "萧"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "萼绿花开未，春醪已满缸。", 
            "不须嗟往事，且复醉幽窗。", 
            "采笔云千朵，青霄鹤一双。", 
            "平生江海兴，渐觉片心降。"
        ], 
        "title": "元日试墨二首 其二", 
        "type": "律诗", 
        "yun": "江"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "曾著颐山屐，穿云古洞归。", 
            "松浮仙峤日，花落女萝衣。", 
            "翠壑晴蜺饮，丹房玉燕飞。", 
            "烟尘此时路，长望一歔欷。"
        ], 
        "title": "望颐山", 
        "type": "律诗", 
        "yun": "微"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "高楼俯石濑，野亭连竹园。", 
            "中有林栖子，逍遥味道言。", 
            "因山以崇德，观水欲知源。", 
            "非但相从屡，愿一写喧烦。"
        ], 
        "title": "孝常移居南楼", 
        "type": "律诗", 
        "yun": "元"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "青祁适举棹，绿芷满芳洲。", 
            "乱山昏渐匿，平湖晴不流。", 
            "故人久去国，此处曾同舟。", 
            "烟尘西北路，望断意难休。"
        ], 
        "title": "晚经青祁渰怀马孝常", 
        "type": "律诗", 
        "yun": "尤"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "金宫游素女，玉笛弄清晖。", 
            "月殿龙香度，风帘翠影飞。", 
            "云开移綵仗，花落卷春衣。", 
            "莫买相如赋，长门事已非。"
        ], 
        "title": "题宫人行乐图", 
        "type": "律诗", 
        "yun": "微"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "杨柳拂紫扃，芙蓉落晚汀。", 
            "鸥眠沙嘴白，山近屋头青。", 
            "樽酒何劳劝，渔歌岂厌听。", 
            "王维爱裴迪，联句不曾停。"
        ], 
        "title": "渔庄", 
        "type": "律诗", 
        "yun": "青"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "洲上百花明，春流日夜生。", 
            "祇看维客棹，无复度霓旌。", 
            "落日山如旧，东风鸟自鸣。", 
            "萧条千古意，离别暗伤情。"
        ], 
        "title": "送郑同夫归豫章分题百花洲", 
        "type": "律诗", 
        "yun": "庚"
    }, 
    {
        "author": "周砥", 
        "era": "元", 
        "subtype": "五言律诗", 
        "text": [
            "云木蔽清野，峨眉横素秋。", 
            "一雨过大壑，百川会新流。", 
            "未能闻至道，宁即歌远游。", 
            "岁晏且归去，采芝南山幽。"
        ], 
        "title": "题倪云林画", 
        "type": "律诗", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "美人开宴酒如泉，满目风光碧似烟。", 
            "半岭暮云犹掩冉，一林秋竹自㛹娟。", 
            "新诗每荷邀同赋，短棹相将恨未缘。", 
            "会面几时还别去，百年人事总堪怜。"
        ], 
        "title": "次韵二首 其一", 
        "type": "律诗", 
        "yun": "先"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "我本匡庐种莲者，奄忽飘零尘网中。", 
            "衣食坐为妻子累，文章翻笑古人同。", 
            "酒醒瀑布千岩雨，恨满江波一笛风。", 
            "閒共山僧语终日，挥弦送目叹飞鸿。"
        ], 
        "title": "赠昶公", 
        "type": "律诗", 
        "yun": "东"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "萧条黄叶山中寺，回首松萝满夕曛。", 
            "丈锡遽行三十里，一风相送两孤云。", 
            "竹堂听雨惊秋晚，木榻留灯语夜分。", 
            "在昔山林忧患等，应修白业益精勤。"
        ], 
        "title": "宝粹二上人值雨留宿西涧草堂明日赋此以赠", 
        "type": "律诗", 
        "yun": "文"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "残雪半窗春意动，馀香一榻夜忘眠。", 
            "灯前对酒须今夕，客里题诗尚旧年。", 
            "风竹萧萧还自语，寒梅的的竟谁怜。", 
            "知君剩有沧浪趣，待得秋风上钓船。"
        ], 
        "title": "孝常西斋守岁读王临川除夜寄舍弟诗爱其词致清远因用其韵各赋一首", 
        "type": "律诗", 
        "yun": "先"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "何许开樽散旅愁，疏帘冰簟水南楼。", 
            "天边远岫一黄鹄，雨里垂杨双白鸥。", 
            "閒对故人思故国，不堪归梦阻归舟。", 
            "东行未见烟尘静，肠断高堂鹤发秋。"
        ], 
        "title": "五月廿日雨中饮南楼", 
        "type": "律诗", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "竹堂东偏之草亭，涧水绕榻风泠泠。", 
            "碧梧莺语娇似醉，玉瓶荷花愁欲醒。", 
            "可怜光景易流转，无奈踪迹尚飘零。", 
            "瑶琴一弹为君掩，日暮高山云杳冥。"
        ], 
        "title": "雨后", 
        "type": "律诗", 
        "yun": "青"
    }, 
    {
        "author": "周巽", 
        "era": "元", 
        "subtype": null, 
        "text": [
            "呼童扫开萝径，有客来叩柴扉。", 
            "花底香云欲落，树头白鸟初飞。"
        ], 
        "title": "梅花", 
        "type": "六言诗", 
        "yun": "微"
    }, 
    {
        "author": "周巽", 
        "era": "元", 
        "subtype": null, 
        "text": [
            "武皇开宴影娥池。", 
            "侍宴阿娇新宠时。", 
            "金屋春深扶醉起，鸾鸣花底日迟迟。"
        ], 
        "title": "清平调三首 其一", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "帘外宫娥舞袖来。", 
            "霓旌双引出蓬莱。", 
            "一泓仙掌金茎露，分赐群臣七宝杯。"
        ], 
        "title": "清平调三首 其二", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "两院东风飘紫霞。", 
            "天香飞落上林花。", 
            "恩疏不见龙舆过，望断长门日又斜。"
        ], 
        "title": "清平调三首 其三", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "春水孤篷发棹讴。", 
            "彩虹为线月为钩。", 
            "桃花浪，杜若洲。", 
            "此处垂钩钓玉虬。"
        ], 
        "title": "渔歌子 渔父歌四首 其一", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "箬笠蓑衣乱碧波。", 
            "巨鳞泼剌跃金梭。", 
            "冲蘋藻，翻芰荷。", 
            "不上钩来可奈何。"
        ], 
        "title": "渔歌子 渔父歌四首 其二", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "西风一夜下晴川。", 
            "换酒将鱼不用钱。", 
            "芦渚畔，蓼洲边。", 
            "暮醉醒来月满船。"
        ], 
        "title": "渔歌子 渔父歌四首 其三", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "寒江独钓去还来。", 
            "机静应无鸥鸟猜。", 
            "冰柱折，雪梅开。", 
            "坐拥羊裘月未回。"
        ], 
        "title": "渔歌子 渔父歌四首 其四", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "春山漠漠断烟横。", 
            "阴壑丁丁伐木声。", 
            "啼鸟静，落花轻。", 
            "看棋松下暮云生。"
        ], 
        "title": "渔歌子 樵父歌四首 其一", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "白云相逐度前峰。", 
            "萝壁猿啼翠几重。", 
            "清昼寂，绿阴浓。", 
            "斧声惊动鸐巢松。"
        ], 
        "title": "渔歌子 樵父歌四首 其二", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "满身松露陟崔嵬。", 
            "行逐岩前麋鹿来。", 
            "枫叶落，菊花开。", 
            "日斜人唱采薪回。"
        ], 
        "title": "渔歌子 樵父歌四首 其三", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "负薪行唱路迢迢。", 
            "几朵梅花担上挑。", 
            "风正急，雪初飘。", 
            "曲中犹自忆前朝。"
        ], 
        "title": "渔歌子 樵父歌四首 其四", 
        "type": "词", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "君子有高节，气凌青云端。", 
            "开轩来舞鹤，鸣箨惊栖鸾。", 
            "帘影摇翡翠，佩声戛琅玕。", 
            "行吟何洒落，啸歌自盘桓。", 
            "云来书台远，月照文水寒。", 
            "焉得共觞咏，筠窗听清弹。"
        ], 
        "title": "题吉文殷仲勖脩竹亭诗", 
        "type": "古风", 
        "yun": "寒"
    }, 
    {
        "author": "周巽", 
        "era": "元", 
        "subtype": null, 
        "text": [
            "城南罗隐君，简默重高谊。", 
            "仰希文正公，敦族轻市利。", 
            "德著麦舟诗，恩垂义田记。", 
            "严亲八十馀，綵服日娱戏。", 
            "棣萼映春辉，友于自伦至。", 
            "晚岁阅金经，颇悟仙丹秘。", 
            "游神慕松乔，脱略弃尘事。", 
            "昔见双珠明，今留一株桂。", 
            "玉树照西园，芝兰杂芳蕙。", 
            "悠悠白云飞，馥馥金粟坠。", 
            "聿瞻希文堂，令人发深喟。"
        ], 
        "title": "希文堂为罗宗文题", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "明月何团团，清辉散霞绮。", 
            "君如明月珠，涌出沧海里。", 
            "文采照三衢，光华腾万里。", 
            "煌煌海内珍，骊龙见之喜。", 
            "缀冕堪凝旒，为珰可充耳。", 
            "蛾眉笑相看，鱼目羞自比。", 
            "景星夜荧荧，甘露朝旎旎。", 
            "我歌明珠篇，蟾光浴秋水。"
        ], 
        "title": "赋明月珠奉简三衢马子善", 
        "type": "古风", 
        "yun": "纸"
    }, 
    {
        "author": "周巽", 
        "era": "元", 
        "subtype": null, 
        "text": [
            "金螺出晴川，日照波光动。", 
            "物微秀所钟，名与川增重。", 
            "五马日边来，川灵应效贡。", 
            "纷如浦珠还，骊龙争戏弄。", 
            "咫尺涌波涛，长风一吹送。", 
            "永怀朝宗心，来献河清颂。"
        ], 
        "title": "分题得螺川送郡侯高志道秩满赴京", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "南阳诸葛公，隆中卧不起。", 
            "玄德三顾之，情好犹鱼水。", 
            "鼎足势既成，出师志未已。", 
            "炎灰不复燃，大星当营坠。", 
            "如何建安后，正闰昧前史。", 
            "紫阳举颓纲，昭烈著汉纪。", 
            "君臣大义明，书法春秋比。"
        ], 
        "title": "咏诸葛武侯", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "嵩华谪仙流，逸气凌霄汉。", 
            "卷迹孤影微，成章五色烂。", 
            "卧瞻蟾窟低，起舞鹤发乱。", 
            "悠悠心自閒，冥冥梦初散。", 
            "天孙促驾招，太白倚屏看。", 
            "俯视芙蓉峰，临风洒飞翰。"
        ], 
        "title": "巢云", 
        "type": "古风", 
        "yun": "翰"
    }, 
    {
        "author": "周巽", 
        "era": "元", 
        "subtype": null, 
        "text": [
            "晴云丽初旭，光照城南楼。", 
            "楼中有隐者，黎氏儒家流。", 
            "文彩绚素质，书香乐清幽。", 
            "雅性敦孝友，高怀重交游。", 
            "班班春綵立，馥馥秋兰抽。", 
            "当窗揭吟翰，辉映珊瑚钩。"
        ], 
        "title": "题黎氏彬轩诗", 
        "type": "古风", 
        "yun": "尤"
    }, 
    {
        "author": "周巽", 
        "era": "元", 
        "subtype": null, 
        "text": [
            "翩翩鹤南飞，翼翼来青田。", 
            "神閒游五岳，声清闻九天。", 
            "振衣瑶台上，舞羽玉皇前。", 
            "一颗还丹现，三花聚顶圆。", 
            "芝坛月随步，松巢云共眠。", 
            "玄都看花去，飞驾凌紫烟。"
        ], 
        "title": "赠五岳道士刘九皋", 
        "type": "古风", 
        "yun": "先"
    }, 
    {
        "author": "周巽", 
        "era": "元", 
        "subtype": null, 
        "text": [
            "飘飘校书郎，栖迹芦花坞。", 
            "孤云卧高林，双凫下清浦。", 
            "玉树带蒹葭，秋光映眉宇。", 
            "胸怀冰雪明，容仪鸾凤舞。", 
            "昔陪青藜翁，洒翰辟玉府。", 
            "佩剑出龙泉，烟尘暗中土。", 
            "翩然赋归来，垂纶傍芦渚。", 
            "雪花香满襟，风絮光翻羽。", 
            "邀彼鹤上仙，泛我尊中醑。", 
            "高歌落海蟾，长啸惊石虎。", 
            "愿接卢敖游，仍呼太白侣。", 
            "飞驾凌清虚，乘风过玄圃。"
        ], 
        "title": "芦花坞诗", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "鲍叔相齐桓，举贤立霸功。", 
            "心知管夷吾，所以常见容。", 
            "一朝代齐相，烈烈营西东。", 
            "遂令王纲正，列国咸服从。", 
            "高谊薄云汉，羡彼双飞鸿。", 
            "后来结交者，自谓胶漆同。", 
            "见利竞毫发，相挤陷阱中。", 
            "昔若芝与兰，今为蒿与蓬。", 
            "古人不可见，邈焉想高风。"
        ], 
        "title": "咏鲍叔牙诗", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "悠悠江上云，霭霭云中树。", 
            "历历楚天遥，思亲在何处。", 
            "家住白云边，望极湘阴路。", 
            "朝看云飞来，暮看云飞去。", 
            "云行出有归，游子当返顾。", 
            "如何骨肉恩，离别少欢聚。", 
            "忧来赋停云，耿耿出情素。", 
            "愿为黄鹄翔，归来慰迟暮。", 
            "相看共卷舒，怡然得深趣。", 
            "朗咏白云篇，乌啼残月曙。"
        ], 
        "title": "澹云为湘阴罗孝子国珉赋", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "盈盈花上月，渺渺树间云。", 
            "云中弄玉管，袅袅隔花闻。", 
            "中夜清声歇，碧云鸾影分。", 
            "绸缪托萧史，中道哀离群。", 
            "瑶台几春梦，洞房馀夕薰。", 
            "遗音尚呜咽，愁绪何缤纷。", 
            "凤去台空存，思君复思君。"
        ], 
        "title": "咏嬴女", 
        "type": "古风", 
        "yun": "文"
    }, 
    {
        "author": "周巽", 
        "era": "元", 
        "subtype": null, 
        "text": [
            "蔼蔼溪上云，苍苍镜中树。", 
            "萧散林下人，行吟有佳趣。", 
            "邂逅立松阴，盘桓不能去。", 
            "流水长无声，仙源渺何处。", 
            "拂袖归去来，南山起烟雾。"
        ], 
        "title": "题青文萧与靖归兴图", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "峨峨天台峰，峰高几千丈。", 
            "金乌浴海潮，飞出天门唱。", 
            "中有绿发翁，神清气豪宕。", 
            "远继太傅踪，游观赤霞障。", 
            "著屐步云衢，鸣珂对天仗。", 
            "翩然举飞翰，振铎螺川上。", 
            "文章若有神，班马不相让。", 
            "诗兴秋云高，词气春涛壮。", 
            "兹辰涉大江，携诗远来访。", 
            "延坐振文堂，高谈知雅量。", 
            "鱼来芹泮看，鹤去梅边放。", 
            "孤云起东山，式慰群生望。"
        ], 
        "title": "天台歌奉简郡庠谢广文玉成", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "澄江有隐士，世科冠朝端。", 
            "钓月层溪上，溪清月光寒。", 
            "追踪坐磻石，适意观微澜。", 
            "身披孤鹤氅，手持一渔竿。", 
            "鸥鹭长为伴，爵禄不可干。", 
            "纵无渭川想，应作严濑看。", 
            "云来青螺浦，月上金鱼滩。", 
            "泠然发长啸，惊起卧龙蟠。"
        ], 
        "title": "层溪钓隐为西昌郭廷辉赋", 
        "type": "古风", 
        "yun": "寒"
    }, 
    {
        "author": "周巽", 
        "era": "元", 
        "subtype": null, 
        "text": [
            "晔晔枝上花，随风早飘忽。", 
            "娟娟如花颜，痛父逆潮没。", 
            "哀号诉江神，焉得收父骨。", 
            "临流遂自沉，死抱父尸出。", 
            "海涛助声悲，山云共愁结。", 
            "事在汉安年，诔成度尚笔。", 
            "孝哉曹娥心，明明如皦日。"
        ], 
        "title": "咏曹娥", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "泛海得骊珠，辉光比明月。", 
            "剖身藏之归，持以献丹阙。", 
            "终受鱼目谗，谪为金陵客。", 
            "生还见妻孥，自怜无定迹。", 
            "旋与亲爱辞，复作千里别。", 
            "兰棹入寒烟，梅梢落晴雪。", 
            "翩翩孤飞鸾，宁肯栖枳棘。", 
            "冥冥海天长，遥望云中翼。"
        ], 
        "title": "赠杨用良之金陵", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "秋英有佳色，晚节含馀香。", 
            "悠然东篱下，解佩纫芬芳。", 
            "繁霜瘁百草，林木尽凋伤。", 
            "白酒山中熟，归来松径荒。", 
            "露冷沾襟袖，绕篱花正黄。", 
            "掇英引觞酌，酣咏幽兴长。", 
            "心閒得其趣，尘虑憺以忘。", 
            "朝饮菊井水，夕餐菊篱英。", 
            "坐看浮云净，南山晚苍苍。"
        ], 
        "title": "采菊", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "城南有佳士，萧姓名思贤。", 
            "好古抱英气，读书事精研。", 
            "尝从龙参军，正学得师传。", 
            "高谊重然诺，中心守贞坚。", 
            "清论洒兰雪，隐居临市廛。", 
            "屏岫列图画，大江横其前。", 
            "特书自省字，高揭堂东偏。", 
            "操修日无阙，三复白圭篇。", 
            "朝夕净尘虑，灵台常粲然。", 
            "庶几希前哲，俯仰不愧天。", 
            "贤友我同里，交游三十年。", 
            "徵诗到山阁，酣咏梅溪边。", 
            "自省当自省，勉㫋复勉㫋。"
        ], 
        "title": "题萧氏思贤自省斋", 
        "type": "古风", 
        "yun": "先"
    }, 
    {
        "author": "周巽", 
        "era": "元", 
        "subtype": null, 
        "text": [
            "岁在丁丑春，东风转花柳。", 
            "来从天池游，剑光动星斗。", 
            "君有倜傥怀，平居敦孝友。", 
            "气压波涛翻，声吹鲲鲸吼。", 
            "高谊薄曾云，片言解纷纠。", 
            "偶坐逢故人，倾倒接杯酒。", 
            "书屋临大江，竹阴覆晴牖。", 
            "畦蔬绕回塘，粳稻满南亩。", 
            "甘旨奉亲馀，此乐真罕有。", 
            "蹇余客平原，契阔岁年久。", 
            "云树晚苍苍，思君重回首。"
        ], 
        "title": "简彭志南（号天池）", 
        "type": "古风", 
        "yun": "有"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "结庐枫墅上，躬稼事诗书。", 
            "田有一塍在，家藏万卷馀。", 
            "云中挂角诵，雨后带经锄。", 
            "释耒吟风处，携壶咏月初。", 
            "锄金终不顾，种玉学无虚。", 
            "览帙从漂麦，观图自摘蔬。", 
            "名垂贤士传，身寄野人居。", 
            "岂惜田家苦，何惭儒术疏。", 
            "秋声起庭树，凉气入郊墟。", 
            "白酒开陶瓮，青灯照绮疏。", 
            "子孙勤稼穑，诗礼重菑畬。", 
            "击壤歌声作，凭轩乐自如。"
        ], 
        "title": "耕读斋为枫墅王兴定赋", 
        "type": "排律", 
        "yun": "鱼"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "乾坤钟秀气，河汉见奎光。", 
            "今代斯文主，名公硕德昌。", 
            "总裁修国史，特命正皇纲。", 
            "身在云霄上，亲依日月傍。", 
            "大才司马富，直笔董狐良。", 
            "运属辽金绝，统承南宋亡。", 
            "权衡在掌握，正闰系纲常。", 
            "前席频垂问，当廷赖主张。", 
            "陶镕金在冶，追琢玉成章。", 
            "中使频颁食，初筵许拜尝。", 
            "八珍兼上味，九酝酌天浆。", 
            "夜送金莲炬，朝回白玉堂。", 
            "高怀散春旭，清气洒秋霜。", 
            "天厩来龙马，金台鸣凤凰。", 
            "诸生惭蹇劣，万里看翱翔。", 
            "每诵高邮句，遥思翰墨场。", 
            "参陪隔霄壤，感激裂肝肠。", 
            "鹗荐如堪待，鸿书幸寄将。", 
            "悠悠燕树远，漠漠楚云长。", 
            "但愿持明鉴，高悬照八荒。"
        ], 
        "title": "上翰林学士曼硕揭公三史二十韵", 
        "type": "排律", 
        "yun": "阳"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "积雪初开霁，微阳欲动时。", 
            "美人倚芳树，佳讯到南枝。", 
            "月冷琼瑶佩，春含冰玉姿。", 
            "山中寻旧隐，雪后见丰仪。", 
            "又是经年别，如何会面迟。", 
            "轻清天所赋，贞白我能持。", 
            "品出群英上，名甘处士卑。", 
            "仙盟如可结，商梦不须期。", 
            "岩野孤踪在，风霜两鬓垂。", 
            "中心常自洁，真味少相知。", 
            "落落烟尘外，飘飘云水涯。", 
            "感怀时晚对，托兴咏周诗。"
        ], 
        "title": "咏梅十二韵", 
        "type": "排律", 
        "yun": "支"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "衡岳降神日，玉堂承诏时。", 
            "神仙见标格，鸾凤上丰姿。", 
            "黼黻衮龙著，文章天马奇。", 
            "日边辞玉醴，岩下采金芝。", 
            "来续庐陵谱，兼题六一祠。", 
            "书台见颜色，翰墨洒淋漓。", 
            "云绕清湘树，心怀丹凤墀。", 
            "停杯操别鹤，一雁过天涯。"
        ], 
        "title": "奉贽欧阳承旨圭斋于书台杨青城宅时公来参族谱", 
        "type": "排律", 
        "yun": "支"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "对策瞻龙衮，承恩拜玉墀。", 
            "一枝蟾影在，八叶凤毛奇。", 
            "泸水文星见，南昌化雨施。", 
            "哦松来上邑，采菊向东篱。", 
            "解绶归来日，掀髯舒啸时。", 
            "空悬徐孺榻，长下董生帷。", 
            "清节诚能守，高风自可追。", 
            "才华今代重，辞翰古人期。", 
            "每惜交游晚，重来会面迟。", 
            "天清梅雨歇，江阔柳云垂。", 
            "欲剪萧斋烛，细论彭泽诗。", 
            "吟怀共倾倒，庶用慰深思。"
        ], 
        "title": "奉简吉州萧进士自省", 
        "type": "排律", 
        "yun": "支"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "雁过巴陵晚，凭轩感兴长。", 
            "天低入云梦，地迥接衡湘。", 
            "青草迷空阔，苍梧隔杳茫。", 
            "花飞天岳雨，木落洞庭霜。", 
            "欲借仙槎去，犹怀广乐张。", 
            "空山祠夏禹，孤屿拜英皇。", 
            "迁客情无极，思君意不忘。", 
            "汀兰春自绿，林橘晚初黄。", 
            "风雪双蓬鬓，江湖一苇航。", 
            "屈原初去国，王粲久思乡。", 
            "竹简藏书壁，梅花冷玉堂。", 
            "诗家传李杜，翰苑失班扬。", 
            "自惜叨陪浅，深惭学识荒。", 
            "登楼鸣绿绮，前席奉清觞。", 
            "积雨湖光霁，微风秋气凉。", 
            "罢琴吟眺处，云树暮苍苍。"
        ], 
        "title": "陪吴编修子高孔掾史澄道宴岳阳楼分韵得航字", 
        "type": "排律", 
        "yun": "阳"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "送君之曲阜，鲁殿谒灵光。", 
            "琴瑟歌清庙，衣冠拜素王。", 
            "采芹临上邑，释菜得升堂。", 
            "文字看科斗，箫韶鸣凤凰。", 
            "吟坛常倚杏，射圃必穿杨。", 
            "听雨泮池曲，舞雩沂水傍。", 
            "桧围宫树暗，花覆苑苔香。", 
            "东鲁诸生喜，西风一鹗翔。", 
            "赠言兖州去，别意楚波长。", 
            "遥望云千里，中流苇一航。", 
            "游鱼迎去棹，语燕绕危樯。", 
            "愿振孔林铎，时逢文运昌。"
        ], 
        "title": "送贺元忠之曲阜学正任", 
        "type": "排律", 
        "yun": "阳"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "分符督诸将，仗钺讨三危。", 
            "雷动征蛮鼓，云开飞虎旗。", 
            "中军号令肃，上将智谋奇。", 
            "驻节舂陵境，屯兵溪洞陲。", 
            "杂耕民不扰，招捕算无遗。", 
            "贼有坐擒者，法犹令纵之。", 
            "脱鞲放鹰隼，钻穴泣狐狸。", 
            "孟获终能服，貘猺何足追。", 
            "无虞旋奏凯，有旨即班师。", 
            "身被黄金甲，旌扬翠羽仪。", 
            "献俘来太庙，锡宴上丹墀。", 
            "喜动龙颜日，恩承鸾诏时。", 
            "宫袍围玉带，御酒赐金卮。", 
            "公主捧觞贺，中官退食迟。", 
            "衮衣资黼黻，廊庙藉纲维。", 
            "开阁薇香动，垂帘花影移。", 
            "朝趋虎豹阙，晚集凤凰池。", 
            "边警喜宁谧，圣明于缉熙。", 
            "金闺通籍早，铁券纪功宜。", 
            "自愧沾微禄，今当致远辞。", 
            "风鹏正南击，天马又东驰。", 
            "遥望台星照，长怀江汉思。", 
            "苗顽既已格，帝化自无为。", 
            "愿献平猺颂，流传四海知。"
        ], 
        "title": "平猺颂上湖广平章衮布巴勒驸马时公奉诏出征道贺二州事毕班师特授中书平章余参随麾下以功授永明簿感公之恩敬献诗以颂公之功云", 
        "type": "排律", 
        "yun": "支"
    }, 
    {
        "author": "周巽", 
        "era": "元", 
        "subtype": "五言排律", 
        "text": [
            "昔日临奎阁，经筵拜侍书。", 
            "文章焕星斗，德望重璠玙。", 
            "太傅归疏广，醇儒见仲舒。", 
            "诏留遗草在，囊有赐金馀。", 
            "林下耆英少，天边故旧疏。", 
            "名高群玉府，身退野人居。", 
            "山隐五峰秀，池涵一鉴虚。", 
            "松巢归独鹤，萍水戏双鱼。", 
            "每有惊人句，频辞使者车。", 
            "黄花迎晚节，玉树照春初。", 
            "此日陪藜杖，临风听佩琚。", 
            "尊前看洒翰，香露滴秋蜍。"
        ], 
        "title": "陪刘先生桂隐偕刘学存谒虞学士邵庵于元妙观学士留饮王玉辉道士山房即席呈上", 
        "type": "排律", 
        "yun": "鱼"
    }, 
    {
        "author": "周巽", 
        "era": "元", 
        "subtype": "七言排律", 
        "text": [
            "紫薇幕下神仙客，黄菊花前献寿杯。", 
            "云绕南山迎瑞气，星临北斗现中台。", 
            "亲陪上相参谋入，曾赞元戎奏凯回。", 
            "剖决六曹简书静，扫除两广瘴烟开。", 
            "座看修竹流清荫，手种高槐成大材。", 
            "已见红莲出绿水，又乘骢马上霜台。", 
            "紫袍凝露团花见，綵服翻霞舞袖催。", 
            "看取高秋圆月夜，双飞凫舄上蓬莱。"
        ], 
        "title": "寿王都事南山", 
        "type": "排律", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "道人尘世厌嚣尘，白雪阳春雅意深。", 
            "万顷松风皆有趣，一溪流水本无心。", 
            "忘机触处成佳谱，信手拈来总妙音。", 
            "陶老无弦犹是剩，何如居士更无琴？"
        ], 
        "title": "和王正夫忆琴", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "圣人开运忆斯年，睿智文明禀自天。", 
            "旁午衣冠游北海，纵横耕钓满居延。", 
            "月氏入贡称属国，日本观光列户编。", 
            "威震西溟千万里，汉唐鸿业亦虚传。"
        ], 
        "title": "继宋德懋韵三首 其一", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "笑我区区亦强为，故园荒矣欲何之。", 
            "读书测海持螺测，学道窥天以管窥。", 
            "疲俗不禁新疾苦，滥官难抚旧疮痍。", 
            "才微任重宜求退，自有当途国手医。"
        ], 
        "title": "继宋德懋韵三首 其二", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "广平流落寓平城，亲老家贫强苟生。", 
            "炎汉萧曹贤政事，李唐房杜美声名。", 
            "进求高誉千金重，退隐闲身一叶轻。", 
            "应继开元旧勋业，华堂钟鼓对长檠。"
        ], 
        "title": "继宋德懋韵三首 其三", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "七尺乌虬乳节坚，清溪寄我我忻然。", 
            "敢轻黑铁三十两，远胜黄金百万钱。", 
            "好句君堪坡老敌，清诗予负定公先。", 
            "他年携此林泉去，静倚松轩诵大全。"
        ], 
        "title": "用秀玉韵", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西方子尚气凌云，一见忘年各任真。", 
            "阴德传家宜有庆，义方垂训不违仁。", 
            "雄文固可魁天下，确论曾无诡圣人。", 
            "天产英才须有意，好将吾道济斯民。"
        ], 
        "title": "送西方子尚", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "幸有和林酒一樽，地炉煨火为君温。", 
            "昔年相见兴三叹，此日临行赠一言。", 
            "士行莫忘直报怨，人情须信害生恩。", 
            "而今跃入惊人浪，珍重风涛过禹门。"
        ], 
        "title": "和邦瑞韵送行", 
        "type": "律诗", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "蔼蔼英声镇北州，非熊人物本风流。", 
            "时逢佳客开青眼，久领元戎尚黑头。", 
            "已发丰城神剑出，休嗟暗室夜光投。", 
            "驱兵经略关中了，题遍长安旧酒楼。"
        ], 
        "title": "和非熊韵", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "今年扈从次饶沟，暂解征鞍慈氏游。", 
            "世变劫灰何所有，人随兵火鲜能留。", 
            "堂堂圣像孰曾识，烨烨真诠讵可求。", 
            "醉墨淋漓洒尘壁，使人知我过深州。"
        ], 
        "title": "过深州慈氏院", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "多病逢秋苦未宜，天涯屈指故人稀。", 
            "尘飞沧海悲人世，梦断黄粱笑锦衣。", 
            "静乐浮荣难两得，宦情归兴本相违。", 
            "高山流水无穷思，抚弄丝桐为发挥。"
        ], 
        "title": "用李君实韵", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "崔子龙钟亦可怜，临风相送我胡然。", 
            "君来玉塞三千里，余隐龙沙二十年。", 
            "美玉讵容藏韫椟，精金到底入钧甄。", 
            "他时定下搜贤诏，先到河东汾水边。"
        ], 
        "title": "继崔子文韵", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "老子年来酷爱闲，不堪白发映苍颜。", 
            "十年兴废悲歌里，半世干戈寤寐间。", 
            "北阙欲辞新凤阁，东州元有旧闾山。", 
            "熊经鸟引聊终老，嵓下疏松正好攀。"
        ], 
        "title": "继武善夫韵", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "佳人元不是摩澄，幻术因循污此生。", 
            "对雪解歌吟飞絮，灭灯能审断弦声。", 
            "凤楼潇洒闲琼馆，冰室深沈冷玉笙。", 
            "好访龙溪善知识，传灯何啻总持名。"
        ], 
        "title": "寄冰室散人", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "十首新词寄我时，净名手段我独知。", 
            "解将没孔铁锤子，打就无声金盏儿。", 
            "言外翻腾闲曲调，劫前拈弄古钤锤。", 
            "清河露布殽公案，赚得衰翁一首诗。"
        ], 
        "title": "寄平阳润和尚", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "修竹千竿五亩宫，幽居活计兴无穷。", 
            "清词丽句梅诗老，白发苍颜欧醉翁。", 
            "洒墨疾书千首敏，浮白痛饮百樽空。", 
            "醉吟闻有香山老，倒用颠拈意暗同。"
        ], 
        "title": "吟醉轩", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "瘦损佳人冰雪枝，天教妆抹入时宜。", 
            "小桃嫌铺翠云叶，疏杏惊看碧玉枝。", 
            "李白诗成怨妃子，吴宫宴罢醉西施。", 
            "而今辜负黄昏月，只少西湖处士诗。"
        ], 
        "title": "红梅二首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "天仙皎皎素罗裳，淡抹浓涂总不妨。", 
            "酒晕半潮妃子醉，胭脂初试寿阳妆。", 
            "肯同桃杏迷蜂蝶，本与松筠傲雪霜。", 
            "顾影也应悲汉室，临风犹似怨三郎。"
        ], 
        "title": "红梅二首 其二", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "岩廊深责忝疑丞，位重材轻负宠荣。", 
            "猾虏七擒输葛亮，奇谋六出愧陈平。", 
            "未行礼乐常如歉，欲挂衣冠似不情。", 
            "何日对君言我志，夜阑秉烛笑谈倾。"
        ], 
        "title": "和渔阳赵光祖二诗 其一", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "生民垂欲陟春台，南斗妖氛绝点埃。", 
            "典礼已随前代废，遗音犹怨后庭哀。", 
            "十年叹我垂垂老，万里怜君得得来。", 
            "此语纵无多忌讳，缄题未可对人开。"
        ], 
        "title": "和渔阳赵光祖二诗 其二", 
        "type": "律诗", 
        "yun": "灰"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "汉臣千里觐龙庭，欲使天皇致太平。", 
            "十事便宜言恳切，三千貔虎令严明。", 
            "好筹庙算如留相，莫忆鲈鱼似季鹰。", 
            "一统要荒君勉力，云台须占最高名。"
        ], 
        "title": "张汉臣因入觐索诗", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "李子敦纯不入时，而今失志又南归。", 
            "纵无手内毛生檄，自有囊中莱子衣。", 
            "未得忠贞毗圣主，且将甘旨侍慈闱。", 
            "鹓雏不忘冲天志，直待三年更一飞。"
        ], 
        "title": "送文叔南行", 
        "type": "律诗", 
        "yun": "微"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "冯君今岁又离家，携手赓酬海一涯。", 
            "秦汉兴亡真梦寐，苏张轗轲莫吁嗟。", 
            "孔融座上樽盈酒，靖节篱边菊有华。", 
            "何日公馀同此乐，西风一醉泛流霞。"
        ], 
        "title": "和冯扬善九日韵", 
        "type": "律诗", 
        "yun": "麻"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "西州来索湛然诗，笑点霜毫录鄙辞。", 
            "底事行藏元有数，斯文否泰本由时。", 
            "硕材未信明君弃，雅操何惭暴吏欺。", 
            "此语颇涉人忌讳，等閒勿使细民知。"
        ], 
        "title": "示石州刘企贤", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "忝位台司岁月深，中书自笑不如岑。", 
            "殷周礼乐真予事，唐舜规模本素心。", 
            "郑五每惭难作相，胥靡终欲强为霖。", 
            "陇西妙语虚推奖，舒卷寒窗尽日吟。"
        ], 
        "title": "李庭训和予诗见寄复用元韵以谢之", 
        "type": "律诗", 
        "yun": "侵"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "粲粲萼绿华，盈盈花上露。", 
            "花折露沾衣，凭谁寄情素。"
        ], 
        "title": "以露雾风烟月晴雨江山雪为题咏梅十首 其一", 
        "type": "绝句", 
        "yun": "遇"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "林暗曙光微，开帘散香雾。", 
            "美人期不来，相思岁年暮。"
        ], 
        "title": "以露雾风烟月晴雨江山雪为题咏梅十首 其二", 
        "type": "绝句", 
        "yun": "遇"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "馥馥飘清气，霏霏点绿苔。", 
            "高城残角断，吹送冷香来。"
        ], 
        "title": "以露雾风烟月晴雨江山雪为题咏梅十首 其三", 
        "type": "绝句", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "空山含薄暝，远树带轻烟。", 
            "何处寻芳迹，钟声落照边。"
        ], 
        "title": "以露雾风烟月晴雨江山雪为题咏梅十首 其四", 
        "type": "绝句", 
        "yun": "先"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "东阁赋停云，寒梢上新月。", 
            "惜别花又开，关山路难越。"
        ], 
        "title": "以露雾风烟月晴雨江山雪为题咏梅十首 其五", 
        "type": "绝句", 
        "yun": "月"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "南枝春意动，林杪散朝暾。", 
            "无使传芳讯，看花日又昏。"
        ], 
        "title": "以露雾风烟月晴雨江山雪为题咏梅十首 其六", 
        "type": "绝句", 
        "yun": "元"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "微雨落寒梢，楼前绿珠坠。", 
            "霏霏湿琼琚，暗滴湘娥泪。"
        ], 
        "title": "以露雾风烟月晴雨江山雪为题咏梅十首 其七", 
        "type": "绝句", 
        "yun": "寘"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "孤篷临暮渚，芳树倚寒江。", 
            "水落碧沙浅，飞来鸥一双。"
        ], 
        "title": "以露雾风烟月晴雨江山雪为题咏梅十首 其八", 
        "type": "绝句", 
        "yun": "江"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "臞仙在何许，晦迹隐孤山。", 
            "遥想沈吟处，亭空鹤未还。"
        ], 
        "title": "以露雾风烟月晴雨江山雪为题咏梅十首 其九", 
        "type": "绝句", 
        "yun": "删"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "九天飞瑶华，千树洒香雪。", 
            "空谷寂无人，相看两清绝。"
        ], 
        "title": "以露雾风烟月晴雨江山雪为题咏梅十首 其十", 
        "type": "绝句", 
        "yun": "屑"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "贞白谁同调，山矾与水仙。", 
            "托根同草木，清浊自天然。"
        ], 
        "title": "三香山矾水仙梅", 
        "type": "绝句", 
        "yun": "先"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "苍髯拂翠羽，有意伴臞仙。", 
            "共结岁寒约，村烟望水边。"
        ], 
        "title": "三友松竹梅", 
        "type": "绝句", 
        "yun": "先"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "幽兰可纫佩，紫芝曾疗饥。", 
            "所以粲粲者，同行不相遗。"
        ], 
        "title": "三秀芝兰梅", 
        "type": "绝句", 
        "yun": "支"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "月色澹欲曙，雪华寒未消。", 
            "玉人在空谷，清绝不可招。"
        ], 
        "title": "三白雪月梅", 
        "type": "绝句", 
        "yun": "萧"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "青青水中蒲，新叶净如拭。", 
            "元是宝剑精，森然此留迹。"
        ], 
        "title": "青青水中蒲三首 其一", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "青青水中蒲，九节根如玉。", 
            "食之可延年，神清发长绿。"
        ], 
        "title": "青青水中蒲三首 其二", 
        "type": "绝句", 
        "yun": "沃"
    }, 
    {
        "author": "周巽", 
        "era": "元", 
        "subtype": "五言绝句", 
        "text": [
            "青青水中蒲，千岁花开少。", 
            "采得紫茸时，缄书寄青鸟。"
        ], 
        "title": "青青水中蒲三首 其三", 
        "type": "绝句", 
        "yun": "筱"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "孤山树下晓停骖，绿萼初开花两三。", 
            "自是孤根得春早，先将芳信到江南。"
        ], 
        "title": "梅花十首 其一", 
        "type": "绝句", 
        "yun": "覃"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "瘴海花开雁又来，边头不见寄书回。", 
            "云横东阁踌蹰久，月上南枝次第开。"
        ], 
        "title": "梅花十首 其二", 
        "type": "绝句", 
        "yun": "灰"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "晚来索笑向晴檐，独立黄昏半捲帘。", 
            "自折芳枝嗅琼蕊，忽看高树挂银蟾。"
        ], 
        "title": "梅花十首 其三", 
        "type": "绝句", 
        "yun": "盐"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "石桥流水绕柴门，岁晏相逢不尽言。", 
            "放鹤亭前人一去，疏林夜月冷吟魂。"
        ], 
        "title": "梅花十首 其四", 
        "type": "绝句", 
        "yun": "元"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "倚竹相看翠袖寒，月中弄影见飞鸾。", 
            "形容何似清癯甚，雪满空山岁又阑。"
        ], 
        "title": "梅花十首 其五", 
        "type": "绝句", 
        "yun": "寒"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "问讯花神谁最贤，群芳梅独在春先。", 
            "清高品格花中圣，洒落丰姿鹤上仙。"
        ], 
        "title": "梅花十首 其六", 
        "type": "绝句", 
        "yun": "先"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "天寒倚树见佳人，屑玉餐英养性真。", 
            "姑射山中明月夜，风飘仙袂净香尘。"
        ], 
        "title": "梅花十首 其七", 
        "type": "绝句", 
        "yun": "真"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "乘云曾到太清家，玉树当庭飘素霞。", 
            "此日归来湖上见，满林香雪散瑶华。"
        ], 
        "title": "梅花十首 其八", 
        "type": "绝句", 
        "yun": "麻"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "朝来踏雪过前林，花底谁歌白雪吟。", 
            "玉女持旌双凤下，暮云深处杳难寻。"
        ], 
        "title": "梅花十首 其九", 
        "type": "绝句", 
        "yun": "侵"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "花底群仙摇佩珰，神凝太素美清扬。", 
            "春风吹梦来金鼎，夜月霏香到玉堂。"
        ], 
        "title": "梅花十首 其十", 
        "type": "绝句", 
        "yun": "阳"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "客里惜春春又暮，无数花落绿阴生。", 
            "一片溪云将雨过，几声山鸟隔烟鸣。"
        ], 
        "title": "春日漫兴四首 其一", 
        "type": "绝句", 
        "yun": "庚"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "不住啼鸟催人去，望断乡关何处家。", 
            "三月狂风吹倒树，搅人离思是杨花。"
        ], 
        "title": "春日漫兴四首 其二", 
        "type": "绝句", 
        "yun": "麻"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "柳花漫空正撩乱，千点万点著人衣。", 
            "随波化作浮萍去，满路飘零似雪飞。"
        ], 
        "title": "春日漫兴四首 其三", 
        "type": "绝句", 
        "yun": "微"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "淡烟微茫远树低，王孙一去草萋萋。", 
            "谁知客愁无处著，又听前林莺乱啼。"
        ], 
        "title": "春日漫兴四首 其四", 
        "type": "绝句", 
        "yun": "齐"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "天河垂练映寒流，坐俯清泠坠玉钩。", 
            "源上桃花微雨过，孤吟惊起水中鸥。"
        ], 
        "title": "题刘子翚横溪独钓图 其一", 
        "type": "绝句", 
        "yun": "尤"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "芳洲白鹭飞来两，日射金鳞波滉瀁。", 
            "芰荷香送晚风凉，一声清唱云中响。"
        ], 
        "title": "题刘子翚横溪独钓图 其二", 
        "type": "绝句", 
        "yun": "养"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "紫鳞翻藻时冲岸，红线低垂月钩半。", 
            "雁叫芦汀纶乍收，蟾流孤影来霄汉。"
        ], 
        "title": "题刘子翚横溪独钓图 其三", 
        "type": "绝句", 
        "yun": "翰"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "儒林刘郎最清绝，手把丝缗歌未阕。", 
            "忽见江梅数蕊开，一蓑立断寒江雪。"
        ], 
        "title": "题刘子翚横溪独钓图 其四", 
        "type": "绝句", 
        "yun": "屑"
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "滟滪堆前十二滩，滩声破胆落奔湍。", 
            "巴人缓步牵江去，楚客齐歌行路难。"
        ], 
        "title": "竹枝歌十首 其一", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "百丈牵江江岸长，生愁险处是瞿塘。", 
            "猿啼三声齐堕泪，路转九回空断肠。"
        ], 
        "title": "竹枝歌十首 其二", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "蜀江水落石槎牙，南船几日到三巴。", 
            "云绕巫山不成雨，霜凋锦树胜如霞。"
        ], 
        "title": "竹枝歌十首 其三", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "霜叶如花满眼飘，巴童歌驻木兰桡。", 
            "水来峡口滩方急，船到夔州路更遥。"
        ], 
        "title": "竹枝歌十首 其四", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "夔州日落听啼乌，乱石空围八阵图。", 
            "傍渚行行访遗迹，武侯奇才天下无。"
        ], 
        "title": "竹枝歌十首 其五", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "巫山秀色碧崔嵬，客子行舟望楚台。", 
            "行云行雨几朝暮，不见台前神女来。"
        ], 
        "title": "竹枝歌十首 其六", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "叠嶂连云气势高，江心巨石吼洪涛。", 
            "怪底终年行路者，艰危如此不辞劳。"
        ], 
        "title": "竹枝歌十首 其七", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "锦江一道送春来，梅花落尽桃花开。", 
            "无奈客程归未得，树头树尾鸟声哀。"
        ], 
        "title": "竹枝歌十首 其八", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "杜宇催归不暂休，宦情羁思两悠悠。", 
            "相如此日题桥去，空遣文君吟白头。"
        ], 
        "title": "竹枝歌十首 其九", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "七言绝句", 
        "text": [
            "江流锦水百花香，落日微吟近草堂。", 
            "少陵心苦愁难著，望帝魂消思不忘。"
        ], 
        "title": "竹枝歌十首 其十", 
        "type": "绝句", 
        "yun": null
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "晓行金粟地，袖拂绿萝烟。", 
            "水出源头活，峰回树顶圆。", 
            "因君寄高兴，来此洗尘缘。", 
            "唯有山中客，犹书甲子年。"
        ], 
        "title": "追和文山青原诗柬陈村民寄谢禅林诸友 其一", 
        "type": "律诗", 
        "yun": "先"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "昔人吟咏处，醉草动春蛇。", 
            "岩石曾为供，溪毛可荐茶。", 
            "荆留千岁树，桂老九秋花。", 
            "欲结渊明社，重来惠远家。"
        ], 
        "title": "追和文山青原诗柬陈村民寄谢禅林诸友 其二", 
        "type": "律诗", 
        "yun": "麻"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "凉夜金波动，秋空玉镜飞。", 
            "山河移素影，霄汉出清辉。", 
            "照席蟾蜍近，传书鸿雁稀。", 
            "更阑犹梦见，天上看花归。"
        ], 
        "title": "中秋对月有怀 其一", 
        "type": "律诗", 
        "yun": "微"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "镜里秋容好，岩前爽气佳。", 
            "素娥元有药，老桂又开花。", 
            "对影心犹壮，观花鬓未华。", 
            "有怀瀛海客，直欲泛灵槎。"
        ], 
        "title": "中秋对月有怀 其二", 
        "type": "律诗", 
        "yun": null
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "天子嘉耆德，推恩及老成。", 
            "霜纨题御赐，春綵拜亲荣。", 
            "寒谷初回暖，荒城未解兵。", 
            "园黄岂终隐，徵起见升平。"
        ], 
        "title": "题罗用和老人赐帛诗", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "苍壁泻飞瀑，虚亭看挂川。", 
            "寒声洒松雪，暝色带萝烟。", 
            "银汉空中落，玉虹岩际悬。", 
            "壮观逢九日，与子乐盘旋。"
        ], 
        "title": "九日偕丘世杰俊宾吴文泰吴仲诚高崇德游石砻 其一", 
        "type": "律诗", 
        "yun": "先"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "登临无好句，猿鸟笑人来。", 
            "良友文皆杰，诸生俊有才。", 
            "起予诗迭和，迎客菊初开。", 
            "乔木凋零尽，日斜孤鹤回。"
        ], 
        "title": "九日偕丘世杰俊宾吴文泰吴仲诚高崇德游石砻 其二", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "佳节动高兴，凭陵翠巘孤。", 
            "山河千里异，风雨满城无。", 
            "松下豺犹祭，云中雁自呼。", 
            "未能酬酩酊，且复立斯须。"
        ], 
        "title": "九日谩兴二首 其一", 
        "type": "律诗", 
        "yun": "虞"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "矫矫云间鹄，悠悠溪上鸥。", 
            "芦花两岸雪，枫叶一江秋。", 
            "客路从飘泊，浮生任去留。", 
            "几时将凤管，拂袖过瀛洲。"
        ], 
        "title": "九日谩兴二首 其二", 
        "type": "律诗", 
        "yun": "尤"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "路入青原去，停骖洗耳亭。", 
            "偶闻徵隐逸，来此濯清泠。", 
            "问法黄龙在，吟诗白鹤听。", 
            "巢由不可见，松月满窗棂。"
        ], 
        "title": "题洗耳亭", 
        "type": "律诗", 
        "yun": "青"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "晓上读书台，台高接上台。", 
            "书生灯火梦，丞相衮衣来。", 
            "山色看还近，松阴扫不开。", 
            "倚阑吟眺处，独鹤暮飞回。"
        ], 
        "title": "读书台", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "吉士长怀古，来游白鹭洲。", 
            "波分孤屿出，沙带一江流。", 
            "渔火枫桥夜，书声竹院秋。", 
            "矶头明月上，吟望意悠悠。"
        ], 
        "title": "白鹭洲", 
        "type": "律诗", 
        "yun": "尤"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "鲁国祠堂在，螺川古驿东。", 
            "吉人思别驾，唐史具孤忠。", 
            "础润香芹雨，廊回古柏风。", 
            "我来拜公像，肃肃仰冥鸿。"
        ], 
        "title": "鲁公祠", 
        "type": "律诗", 
        "yun": "东"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "螺峰临北渚，千古画屏开。", 
            "瞰水青涵影，浮空翠作堆。", 
            "江流如变酒，山好若为杯。", 
            "有客吟招隐，灵泉松下来。"
        ], 
        "title": "青螺峰", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "千里浔阳客，青衫泪未乾。", 
            "琵琶秋月白，芦荻晓霜寒。", 
            "感慨悲王粲，登临忆谢安。", 
            "风尘满江右，何处觅渔竿。"
        ], 
        "title": "寄德安县尉刘麟纪", 
        "type": "律诗", 
        "yun": "寒"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "江上逢花处，山阴飞雪初。", 
            "人怜孤树瘦，春寄一枝疏。", 
            "澹白流纤月，芳魂返太虚。", 
            "遥思林下路，和靖苦吟馀。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其一", 
        "type": "律诗", 
        "yun": "鱼"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "孤山乘兴来，晚岁入佳境。", 
            "云树栖鸐翎，冰梢挂蟾影。", 
            "倚看醉眼醒，梦觉吟魂冷。", 
            "日夕重相思，幽怀长耿耿。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其二", 
        "type": "律诗", 
        "yun": "梗"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "美人何契阔，一见即留情。", 
            "翠袖凌风薄，琼裾曳雪轻。", 
            "寒烟脩竹外，流水小桥横。", 
            "殊觉芳容瘦，不知华发生。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其三", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "长忆携壶去，西湖处士家。", 
            "冻云低老树，残雪落疏花。", 
            "深谷溪流远，空林石径斜。", 
            "亭前放鹤处，吟思绕天涯。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其四", 
        "type": "律诗", 
        "yun": "麻"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "鹤去野亭空，松门傍湖水。", 
            "扫雪坐荒苔，临风嗅寒蕊。", 
            "折花兴何长，得句心自喜。", 
            "把酒酬诗仙，山中白云起。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其五", 
        "type": "律诗", 
        "yun": "纸"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "白云长不扫，绿萼笑相迎。", 
            "倚树怀中素，携香觉太清。", 
            "江南春较早，林下雪初晴。", 
            "欲折无来使，凭谁寄远情。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其六", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "千里忆佳人，芳情寄来远。", 
            "林杪雪华深，枝头春色浅。", 
            "穿云苔径萦，傍水柴门掩。", 
            "不惜山路遥，携壶临绝巘。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其七", 
        "type": "律诗", 
        "yun": null
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "绝巘路崎岖，跻攀坐来暂。", 
            "树压翠岩幽，香通萝壁暗。", 
            "客笑雀喧枝，樵归花插担。", 
            "落日兴犹酣，停杯倚云瞰。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其八", 
        "type": "律诗", 
        "yun": "勘"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "一树轻冰冻，满林疏蕊香。", 
            "殷勤托花讯，惆怅惜年芳。", 
            "远寺钟声寂，高楼角韵长。", 
            "有怀不可见，寤寐意难忘。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其九", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "元猿吟庾岭，白雁过罗浮。", 
            "倚竹凝朝望，看花带暮愁。", 
            "丰神何洒落，贞节自清幽。", 
            "酌酒芳林下，酣歌兴未休。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其十", 
        "type": "律诗", 
        "yun": "尤"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "行行过驿亭，历历游仙洞。", 
            "白鹤羽毛翻，玉龙鳞甲动。", 
            "花间壶再倾，石上琴三弄。", 
            "回首隔风尘，思君入清梦。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其十一", 
        "type": "律诗", 
        "yun": "送"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "思君在何方，昨夜花初发。", 
            "渺渺树间云，娟娟枝上月。", 
            "素辉寒玉肌，清气冷冰骨。", 
            "应笑桃李颜，繁华觉消歇。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其十二", 
        "type": "律诗", 
        "yun": "月"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "粲粲仙妃降，盈盈倚靓妆。", 
            "香纫青玉佩，光冷素霓裳。", 
            "疏蕊欺霜白，芳心蕤蜡黄。", 
            "雨馀花湿处，疑是泣英皇。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其十三", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "自昔皇英去，谁招花底魂。", 
            "数声云外角，一酹月中尊。", 
            "雪皓山阴霁，云黄野色昏。", 
            "忽传芳信至，初旭散东园。"
        ], 
        "title": "以和靖处士疏影横斜水清浅暗香浮动月黄昏两句为韵赋诗十四首 其十四", 
        "type": "律诗", 
        "yun": "元"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "几树临寒碧，疏疏花满溪。", 
            "皱波涵影瘦，攲岸压枝低。", 
            "月上推篷见，云深去棹迷。", 
            "颇怀过剡曲，乘兴绕芳堤。"
        ], 
        "title": "溪梅", 
        "type": "律诗", 
        "yun": "齐"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "岭头春意早，疏蕊腊前开。", 
            "使节停云望，樵歌出洞来。", 
            "穿花羸马过，抱树冷猿哀。", 
            "传语罗浮客，新诗早寄回。"
        ], 
        "title": "岭梅", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "寻芳临晚渡，停棹入寒林。", 
            "雪里孤村近，花间一径深。", 
            "隔花人唤酒，倚树客听琴。", 
            "烟寺昏钟动，归来香满襟。"
        ], 
        "title": "梅林", 
        "type": "律诗", 
        "yun": "侵"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "岩谷云深处，冬暄花正开。", 
            "香随微雪落，讯逐早春回。", 
            "白鹿衔花去，元猿抱子来。", 
            "仙人招我隐，倚树独徘徊。"
        ], 
        "title": "梅洞", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "缥缈烟尘外，思君不见君。", 
            "神游枝上月，梦绕树间云。", 
            "素顶三花聚，元精一气分。", 
            "氤氲招不得，化作雪纷纷。"
        ], 
        "title": "梅魂", 
        "type": "律诗", 
        "yun": "文"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "岁晏无消息，此时芳讯通。", 
            "初传远信至，如见美人同。", 
            "枝上喧林鹊，雪中来塞鸿。", 
            "关山今夜梦，和月到房栊。"
        ], 
        "title": "梅讯", 
        "type": "律诗", 
        "yun": "东"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "郊外一枝雪，村边十月春。", 
            "行吟逢处士，索笑向佳人。", 
            "茅屋寒烟外，板桥流水滨。", 
            "欲乘芳兴去，云树隔嶙峋。"
        ], 
        "title": "野梅", 
        "type": "律诗", 
        "yun": "真"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "南昌千载树，屹立出凡尘。", 
            "人想邑中尉，仙留世外身。", 
            "清癯孤鹤骨，夭矫半龙鳞。", 
            "拟挂一壶酒，倚歌招子真。"
        ], 
        "title": "梅树", 
        "type": "律诗", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "大火西流暑气回，青蝇心绪已徘徊。", 
            "人言明日新消息，天外秋风刮地来。"
        ], 
        "title": "立秋前一日", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "小麦青青大麦黄，野老啼饥空绕肠。", 
            "感大麦孰簸箕漏，惆怅无由除秕糠。"
        ], 
        "title": "五禽咏 其一 大麦孰簸箕漏", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "长安米贵不易居，粒粒皆比明月珠。", 
            "彼麦饭孰即快活，宁知西山有饿夫。"
        ], 
        "title": "五禽咏 其二 麦饭孰即快活", 
        "type": "绝句", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "黄垆邈若山与河，人生安乐孰如他。", 
            "为提葫芦沽美酒，快唤灵均听浩歌。"
        ], 
        "title": "五禽咏 其三 提葫芦沽美酒", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "烧香拨火情发衷，心知有愿天必从。", 
            "千声万声祷何事，应祷时和将岁丰。"
        ], 
        "title": "五禽咏 其四 烧香拨火", 
        "type": "绝句", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "不如归去不如归，吻裂血啼谁汝知。", 
            "便休也把春催去，就去万花深处飞。"
        ], 
        "title": "五禽咏 其五 不如归去", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "两部难分曲调名，莫疑喧聒是蛙鸣。", 
            "谁能碧草清泉上，受用仪同鼓吹声。"
        ], 
        "title": "蛙吹（并引）", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "月让清光日让圆，翠鸾伏背浸琼筵。", 
            "明知富贵自来逼，谁不更教长少年。"
        ], 
        "title": "揽镜", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一溪流水漱成冰，六马嘘天四座倾。", 
            "未是幽人堪动处，试听徽外两三声。"
        ], 
        "title": "听苗君弹琴", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "直钩钓鳌良可叹，片网图龙真绝痴。", 
            "往来江上人无限，鼓掌笑君君不知。"
        ], 
        "title": "渔父叹", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万国趋观上国光，先皇临御是明堂。", 
            "鼎湖龙去无回日，更好教人惜此床。"
        ], 
        "title": "御床", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "惊沙槭槭亦纷纷，不觉清霜满鬓根。", 
            "寒雁似啼还似说，试临穷发望乌孙。"
        ], 
        "title": "听琵琶二首 其一", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "冷风搜雨雁呼群，点点鸣鸦入暮云。", 
            "何事荒寒千万劫，野人甘忍怨昭君。"
        ], 
        "title": "听琵琶二首 其二", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "赤髓薰蒸软玉膏，不消割切与煎熬。", 
            "是须更可教人笑，负鼎徘徊困鼓刀。"
        ], 
        "title": "软玉膏", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "营表交驰突骑过，射声云布已星罗。", 
            "诏官点检貔貅数，奏比年来百万多。"
        ], 
        "title": "大猎诗二首 其一", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "网络周阹万里疆，幅员都是禁围场。", 
            "传言羽猎将来到，有诏唯教静虎狼。"
        ], 
        "title": "大猎诗二首 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "已去取温金鳌酒，还来请煮玉蝉羹。", 
            "未妨门外令三老，长是帘前报五更。"
        ], 
        "title": "行厨", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "众珍弹压倒淳熬，甘分教人号老饕。", 
            "饕大名非痴醉事，待持杯酒更持螯。"
        ], 
        "title": "行帐八珍诗四首 其一 醍醐", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉汁温醇体自然，宛然灵液漱甘泉。", 
            "要知天乳流膏露，天也分甘与酒仙。"
        ], 
        "title": "行帐八珍诗四首 其二 麆沆", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "独擅千金济美名，夤缘遗味更腾声。", 
            "不应也许教人道，众口难调傅说羹。"
        ], 
        "title": "行帐八珍诗四首 其三 驼蹄羹", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "麟脯谁教冠八珍，不甘腾口说猩唇。", 
            "终将此意须通问，曾是调和玉鼎人。"
        ], 
        "title": "行帐八珍诗四首 其四 驼鹿唇", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉液应期养圣胎，万花仙供为人开。", 
            "祇从六甲行厨里，径就行窝卒去来。"
        ], 
        "title": "早发清冷泉戏题行厨家僮名三老者", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "嫩香新汲井华调，簪脚浮花椀面高。", 
            "饮罢酒醒江上月，依稀瀛酒一游遨。"
        ], 
        "title": "茶后偶题", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "天下纷纷经几秦，六朝风物问无因。", 
            "旧时王谢堂前燕，飞入宫墙不见人。"
        ], 
        "title": "和人台城", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "到底总输开口笑，未妨教效捧心颦。", 
            "壶中日月杯中酒，只属莺花旧主人。"
        ], 
        "title": "重和惜春诗韵余时经始西园 其一", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "握月担风留后日，吞花卧酒莫过时。", 
            "请君但就溪堂上，更试沈吟味此辞。"
        ], 
        "title": "重和惜春诗韵余时经始西园 其二", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "风定清烟冷自消，月明秋水浸兰桡。", 
            "归心不与游尘息，空混沧波影动摇。"
        ], 
        "title": "和人池亭秋宵思归", 
        "type": "绝句", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "练杀声歌不练兵，霸图应自恃长城。", 
            "水流花落将春去，三十六宫空月明。"
        ], 
        "title": "和曹南湖故宫二首 其一", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "香生罗绮纷生光，天上人间白日长。", 
            "流水浮云春梦断，夕阳空满旧缭墙。"
        ], 
        "title": "和曹南湖故宫二首 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "马嵬别后若为容，犹带宫妆醉晕红。", 
            "把恨付春春不管，似将馀恨托西风。"
        ], 
        "title": "和德卿秋日海棠", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉瓯盈溢仙人掌，云脚浮花雪面堆。", 
            "两腋清风归不去，为谁吹上句楼来。"
        ], 
        "title": "和人茶后有怀友人", 
        "type": "绝句", 
        "yun": "灰"
    }, 
    {
        "author": "周霆震", 
        "era": "元", 
        "subtype": null, 
        "text": [
            "美人昔燕赵，岁久江汉间。", 
            "轩窗粲明霞，被服罗绮纨。", 
            "頩怒恒有持，含魂讵敢攀。", 
            "一朝强暴陵，相从即欢颜。", 
            "倾身作歌舞，豫恐恩意阑。", 
            "新声与娇态，取媚巧百端。", 
            "主家隔风尘，庭宇深且完。", 
            "岂无昔共处，永夜青灯寒。", 
            "魂梦各所依，宁复相往还。", 
            "沉沉九秋霜，履屦思蒯菅。", 
            "娟娟中天月，照影留空山。", 
            "盛时概无虞，末路良独难。", 
            "弃置勿重陈，使人摧肺肝。"
        ], 
        "title": "美人昔燕赵", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "濯濯江汉女，幽贞出良家。", 
            "十年守空帏，夫婿天之涯。", 
            "良夜秉明烛，悉心务丝麻。", 
            "忆昨秋风起，河洛昏尘沙。", 
            "伤彼朱丝弦，逸响趋淫哇。", 
            "朝为御沟柳，暮作陌上花。", 
            "世态固应尔，委置勿复嗟。", 
            "所悲在新春，雨露凝朝华。", 
            "感此深闭门，渊冰虑弥加。", 
            "藏玉万仞冈，守护盘龙蛇。", 
            "投珠千顷波，光燄惊鱼虾。", 
            "夫婿会有期，岂问岁月赊。", 
            "寸心如皦日，终始宜无瑕。"
        ], 
        "title": "濯濯江汉女", 
        "type": "古风", 
        "yun": "麻"
    }, 
    {
        "author": "周霆震", 
        "era": "元", 
        "subtype": null, 
        "text": [
            "燕山万里雪，不作黄河冰。", 
            "玄德专所司，曷为失其凭。", 
            "赤云窃乘间，遂逐炎风兴。", 
            "连延土山焦，反更繁青蝇。", 
            "毛炰列饔饩，臭腐日以升。", 
            "禋祀古有严，孰与存芳馨。", 
            "昨梦观圜丘，玉辂苍龙乘。", 
            "正气六合周，瑞花反严凝。", 
            "坐见昆冈火，瞬息投淄渑。", 
            "愿言哀江南，尽洗毒雾蒸。"
        ], 
        "title": "燕山万里雪", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "潮生浙江白，积水何其多。", 
            "悠悠子胥魂，千古终不磨。", 
            "东南溢潢潦，污渎纷旁罗。", 
            "独此障百川，昼夜激海波。", 
            "力排坤轴转，正气通天河。", 
            "从星趣好雨，浴日阳之阿。", 
            "苍苍紫微垣，弁冕锵鸣珂。", 
            "宜蒙湛露恩，领袖湔甲戈。", 
            "云阵声万雷，银山势嵯峨。", 
            "吹嘘蛟龙翔，奋起驱鲸鼍。", 
            "功推五行首，朝宗谅无他。"
        ], 
        "title": "潮生浙江白", 
        "type": "古风", 
        "yun": "歌"
    }, 
    {
        "author": "周霆震", 
        "era": "元", 
        "subtype": null, 
        "text": [
            "种瓜南山下，实晚霜落之。", 
            "冒寒拾瓜仁，生意或在兹。", 
            "收藏箧笥中，恒恐鼠蠹窥。", 
            "群儿顾窃笑，痴绝将奚为。", 
            "昨闻北里富，晨昏厌甘肥。", 
            "祸机隐骄溢，瞬息靡子遗。", 
            "嗟我食无肉，藜藿每晏炊。", 
            "俟时启包裹，瓜地审所宜。", 
            "殷勤谢春雨，庶以忘朝饥。"
        ], 
        "title": "种瓜南山下", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "止酒已多日，当秋病连绵。", 
            "一窗此寄傲，晏起仍早眠。", 
            "岂不念佳节，负此明月圆。", 
            "叩门客语我，蚤作星尚悬。", 
            "白气出东北，横贯西南天。", 
            "夜凉步中庭，所见还依然。", 
            "力疾起语客，丧乱今十年。", 
            "谓天盖无情，垂象在目前。", 
            "谓天其有知，吉语皆虚传。", 
            "未遑悉吴越，况敢谈幽燕。", 
            "须臾报军出，明日攻富田。", 
            "焚掠先近郊，斩艾无愚贤。", 
            "咫尺成俘囚，妻子畴能全。", 
            "戒客姑罢休，世事从推迁。", 
            "客去深掩耳，闭关涕潸焉。"
        ], 
        "title": "十五纪怀", 
        "type": "古风", 
        "yun": "先"
    }, 
    {
        "author": "周霆震", 
        "era": "元", 
        "subtype": null, 
        "text": [
            "大风西北来，屋瓦去如走。", 
            "丽谯双阙壮，关键决枢纽。", 
            "苍苍泮宫柏，枝叶互纷纠。", 
            "移时折偃蹇，巧力无措手。", 
            "西禅铁浮图，摧仆如拉朽。", 
            "临江战楼飞，夹巷坊额剖。", 
            "恍疑会群龙，奋发交怒吼。", 
            "泰山恐崩裂，宁复计培塿。", 
            "老夫闭门卧，雨雹散窗牖。", 
            "仓皇正衣冠，力疾坐良久。", 
            "天威俄咫尺，性命亦何有？", 
            "默悟贵存心，渊冰慎吾守。"
        ], 
        "title": "大风发屋雨雹交集", 
        "type": "古风", 
        "yun": "有"
    }, 
    {
        "author": "周霆震", 
        "era": "元", 
        "subtype": null, 
        "text": [
            "忆昔慕远游，朝华沐春露。", 
            "焉知丧乱后，林杪秋叶蠹。", 
            "閒关西州门，寒日收踽步。", 
            "尚馀平生友，示我广平赋。", 
            "耿耿河汉辉，幽幽冰雪度。", 
            "终惭媚求悦，宁悔贞取妒。", 
            "朗吟发孤音，明月落庭户。", 
            "世事殊未涯，岁年忽云暮。", 
            "有美君子心，永言金石固。"
        ], 
        "title": "岁暮简张梅閒", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "一榻陋容膝，老身兀枯株。", 
            "淹留恒鲜悰，况兹岁云徂。", 
            "儿女虽苟完，丧乱多异居。", 
            "同也久乡曲，奔走一饭驱。", 
            "凤也妻女累，近亦反故庐。", 
            "拙谋康最少，甥馆横溪隅。", 
            "阿巽孀七载，忍弃吴氏孤。", 
            "靓家食指繁，绩纴勤养姑。", 
            "市廛病株守，环偶锥刀趋。", 
            "顾我此相守，出入孙符俱。", 
            "孩乌颇机警，戏弄聊与娱。", 
            "止酒动经年，宿病无由祛。", 
            "晚餐率减半，夜枕气始舒。", 
            "宴游多却避，礼节那能拘。", 
            "亲友既少存，存者亦暗疏。", 
            "骎骎齿发敝，勉勉筋力馀。", 
            "抚事百感集，来岁知何如。", 
            "存亡且未测，艰苦焉足虞。", 
            "骨肉姑眼前，开怀尽斯须。", 
            "地炉熟春茶，明烛散郁纡。", 
            "忽忆孤山梦，风雪随吟驴。", 
            "梅花千载心，皎若沧海珠。", 
            "服之配明月，阅时终无渝。"
        ], 
        "title": "除夜书怀", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "十年树桑柘，结屋山涧旁。", 
            "辛苦蚕丝成，将备公子裳。", 
            "缁尘一朝起，冠盖纷劻勷。", 
            "飘零落绮纨，翕忽归渺茫。", 
            "鲜鲜皮卉服，摇曳凌空翔。", 
            "感此桑下心，临风时自伤。"
        ], 
        "title": "和萧仲仪", 
        "type": "古风", 
        "yun": "阳"
    }, 
    {
        "author": "周霆震", 
        "era": "元", 
        "subtype": null, 
        "text": [
            "衰年际时艰，屏居谢轮蹄。", 
            "学圃事虽晚，披荒渐成蹊。", 
            "芟夷敢辞劳，常恐滋蔓迷。", 
            "夜气方油然，养生无端倪。", 
            "杂蔬雨意绿，篱落新笋齐。", 
            "摄衣晨理发，好鸟当户啼。", 
            "物情适自如，眷言契幽栖。", 
            "干戈且未息，童稚忧提携。", 
            "外美奚足多，澹泊恬朝齑。", 
            "援琴思南风，濯缨鉴清溪。", 
            "白云乃吾友，延伫苍山西。"
        ], 
        "title": "招隐", 
        "type": "古风", 
        "yun": "齐"
    }, 
    {
        "author": "周霆震", 
        "era": "元", 
        "subtype": null, 
        "text": [
            "妖氛被东南，丑类日响应。", 
            "承平七十载，仓卒骇观听。", 
            "堂堂忠节邦，奕奕守与命。", 
            "流血动成川，分奔马蹄竞。", 
            "群凶首被赤，心额双悬镜。", 
            "赤以欺愚庸，镜以眩昏瞑。", 
            "张皇礼像设，诳托西方圣。", 
            "烧蜡动千斤，相承势弥盛。", 
            "喧呼短兵接，迅若斤斧运。", 
            "杀人先剖心，刳腹抉肝肾。", 
            "捃摭穷窖藏，备网罗机阱。", 
            "官曹列厩牧，民屋委灰烬。", 
            "郡治歌舞场，朋从悉枭獍。", 
            "颇闻连骑出，近郭更蹂躏。", 
            "计程倏往还，日以严示信。", 
            "距城此虽远，畴敢保安静。", 
            "闻鸡心即危，过午魂始定。", 
            "颠连混冤亲，跋涉无老病。", 
            "晨兴不遑夕，永日饥餐并。", 
            "岂复虞道途，所悲室悬磬。", 
            "妻孥且目下，侥倖须臾命。", 
            "近传某泽中，逆料绝窥侦。", 
            "儿啼误失声，掩捕一朝尽。", 
            "回头顾童稚，反覆深砭订。", 
            "事会固叵量，宁能忘戒训。", 
            "因思少壮日，膏泽溥涵泳。", 
            "冠盖先送迎，农桑杂歌咏。", 
            "闾阎饫粱肉，厮养翘车乘。", 
            "飞潜偕动植，一一遂天性。", 
            "焉知厄遭遇，垂老百忧并。", 
            "圣朝果何负，奸宄妄依凭。", 
            "得非湛恩隆，窃禄隐谗佞。", 
            "贪冒递相蒙，浸淫成此衅。", 
            "中天扬日月，光彩烂相映。", 
            "云雾偶晦冥，何能滋疾疢。", 
            "众心一此理，磨濯光愈莹。", 
            "化机默回旋，民伍奋豪俊。", 
            "川东事大奇，气与北风劲。", 
            "划开聚石图，捲入背水阵。", 
            "翩然破竹势，节解自迎刃。", 
            "郡侯起收集，转盻复归正。", 
            "誓将扫馀孽，侧耳四方靖。", 
            "麦秋告登场，粳稻亦已竟。", 
            "死者可胜哀，存者聊自庆。", 
            "萧条旧邑里，庶免忧釜甑。", 
            "书生守衡茆，才具非济胜。", 
            "中宵投袂起，踊跃歌解愠。", 
            "四顾扫曀霾，如疾脱危證。", 
            "亲知稍慰藉，松菊尚三径。", 
            "雨露极昭苏，草茅微报称。", 
            "忠谋虑或过，深计众多屏。", 
            "薰莸绚疑似，玉石互缁磷。", 
            "吏弊袭贪残，罕由慈惠进。", 
            "吾侯新涉难，庶务职其柄。", 
            "抚定在哀矜，勖哉慎行政。"
        ], 
        "title": "暮春述怀", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "忧怀不知春，病雨门日闭。", 
            "今晨又清明，倏忽如梦寐。", 
            "茫茫宇宙间，扰扰干戈际。", 
            "寥寥邑里旧，莽莽身首异。", 
            "悲风起平原，鬼泣海为泪。", 
            "万死天不坟，况论吊与祭。", 
            "先茔顾非远，跬步涉疑畏。", 
            "雨露日夜深，蔓草青绕地。", 
            "孤生发种种，去日已川逝。", 
            "旦暮未可知，何时及来岁。", 
            "凄然心自割，俯仰宁不愧。", 
            "野人或典衣，强欲存节意。", 
            "邀我坐茅檐，未酌意先醉。", 
            "岂无閒花草，黯惨不成媚。", 
            "兴阑村鼓急，邻犬众惊吠。", 
            "天运夫何如，临风独三喟。"
        ], 
        "title": "清明", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "步行拥千夫，不敌单骑战。", 
            "跃马奋戈矛，何如马头箭。", 
            "壮哉副监州，巡历迅飞电。", 
            "秋毫戒侵掠，追捕身独先。", 
            "弥年贼气骄，胆落惊未见。", 
            "借我一月留，坐使民居奠。"
        ], 
        "title": "骑曲", 
        "type": "古风", 
        "yun": "霰"
    }, 
    {
        "author": "周霆震", 
        "era": "元", 
        "subtype": null, 
        "text": [
            "残发不可紒，晨昏日加梳。", 
            "顾惭雨露沐，此岂冠冕徒。", 
            "夜来秋风深，傲兀惊头颅。", 
            "乱离亦已极，时序复易徂。", 
            "青灯一斗酒，不乐将何如？"
        ], 
        "title": "残发", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "莫折草间葵，葵根朝露深。", 
            "朝露恩岂私，中有向日心。", 
            "众草滥生意，延缘托幽阴。", 
            "幽阴人迹稀，狐虺交相寻。", 
            "我行偶徘徊，海色微穿林。", 
            "玩葵试披草，露气俄满襟。", 
            "葵心苦不多，其柰蔓草何。"
        ], 
        "title": "莫折草间葵", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "春心注成湩，昼夜深长育。", 
            "枯梢晴自芳，寒烧雨仍绿。", 
            "如何冤死魂，不及閒草木。"
        ], 
        "title": "哀枉", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "伯子郡中彦，移居久洪州。", 
            "才宜当路知，济胜偕名流。", 
            "皎如明月珠，莹若狐白裘。", 
            "含章澹中怀，清识雅好脩。", 
            "顾瞻桑与梓，赋咏忘淹留。", 
            "干戈迫岁晏，远道妻孥忧。", 
            "朔风吹征衣，日落江上舟。", 
            "愿言桑梓心，江水深悠悠。"
        ], 
        "title": "送旷伯逵归洪", 
        "type": "古风", 
        "yun": "尤"
    }, 
    {
        "author": "周霆震", 
        "era": "元", 
        "subtype": null, 
        "text": [
            "平世隐大奸，祸起连干戈。", 
            "纷纷杀戮馀，转徙婴札瘥。", 
            "丧氛不可望，散漫翻洪波。", 
            "号呼递渐染，瞬息俱灭磨。", 
            "向来膏粱子，被服华绮罗。", 
            "菅蒯倏缠裹，委弃山之阿。", 
            "顾匪金石交，厄会其柰何。", 
            "吾贫老环堵，与世常蹉跎。", 
            "况此灾患林，屏藏谢经过。", 
            "晨夕坚苦淡，分安志无他。", 
            "阖门或苟全，天赐良以多。", 
            "有时诵陈编，桂竹供婆娑。", 
            "后日将焉知，且复托永歌。"
        ], 
        "title": "尝艰", 
        "type": "古风", 
        "yun": "歌"
    }, 
    {
        "author": "周霆震", 
        "era": "元", 
        "subtype": null, 
        "text": [
            "仲夏沐时雨，清晨步郊墟。", 
            "平畴日以绿，民瘼其或苏。", 
            "回头语田父，努力勤耕锄。", 
            "我朝世忠厚，品汇均涵濡。", 
            "盗贼妄干纪，旦夕当殄除。", 
            "旷劫沧海深，幸兹迩平途。", 
            "尔曹活馀息，讵识劳庙谟。", 
            "稽首万亿年，无疆寿皇图。"
        ], 
        "title": "晨出", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "河汉吞声自请平，冷光横绝见长庚。", 
            "骤挥戈去日西坠，触折柱来天北倾。", 
            "威控望舒延苦战，势微滕六纵疑兵。", 
            "若非不是云龙变，一举谁收万古名。"
        ], 
        "title": "战三封", 
        "type": "律诗", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "闻说天兵下八埏，自临华夏益精妍。", 
            "龙拿虎掷三千国，岳镇渊渟五十年。", 
            "应欲昭章新日月，更为弹压旧山川。", 
            "可怜棘霸皆儿戏，不似神微计万全。"
        ], 
        "title": "征不庭", 
        "type": "律诗", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "玉辇声沈不再过，锦屏寒影梦如何。", 
            "露花凝夜香珠冷，苕径封春翠靥多。", 
            "怨烛泪乾遗晓月，妖莲心苦起秋波。", 
            "姮娥万古青天在，剩比人閒受折磨。"
        ], 
        "title": "宫词 其一", 
        "type": "律诗", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "蜂粉蜂黄事已休，凝尘空满玉搔头。", 
            "海棠酣睡醉无力，人柳痴眠閒自愁。", 
            "深掩绿云笼晓月，乱飘红雨涨春流。", 
            "不知燕子来时节，几度双飞入画楼。"
        ], 
        "title": "宫词 其二", 
        "type": "律诗", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "六龙捧日上层霄，人海妖氛时自消。", 
            "五彩凤声喧鸟道，九光芝色焕兰苕。", 
            "宴酣兜率黄金鼓，吹裂昆崙紫玉箫。", 
            "更觉钧天佳气合，万枝华烛动虹桥。"
        ], 
        "title": "侍宴万安园", 
        "type": "律诗", 
        "yun": "萧"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "黯光宽甸旧烟光，锋镝纵横扰帝乡。", 
            "昔是翠华临幸地，今为白草战争场。", 
            "阴符消息成金匮，雄战分明胜铁枪。", 
            "从此不应将北极，等閒容易许禺强。"
        ], 
        "title": "宽甸有感", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "诏出甘泉总六军，渡泸深入建元勋。", 
            "旌旂动地惨遮日，金鼓震天寒搅云。", 
            "鉴战折冲貔虎阵，先声靡拉犬羊群。", 
            "中朝词客如椽笔，拟与名王纪所闻。"
        ], 
        "title": "贤王有云南之捷", 
        "type": "律诗", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "翠华东出万安宫，猎猎旌旗蔽碧空。", 
            "鹦鹉林停纵金勒，鹔鹴裘袒控雕弓。", 
            "塞鸿惊带鹅毛雪，野马尘飞羊角风。", 
            "万骑耳边惊霹雳，一声鸣镝暮山红。"
        ], 
        "title": "小猎诗 其一", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "翠华十月猎川中，马上书生自不穷。", 
            "济济威仪周制度，番番人物汉英雄。", 
            "一封云汉飞金诏，万国君王朝玉宫。", 
            "四合相连几千里，熊罴封入我牢笼。"
        ], 
        "title": "小猎诗 其二", 
        "type": "律诗", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "神烛高明日月齐，司分兰艾入春畦。", 
            "虹霓渴饮沧溟竭，星斗光垂碧落低。", 
            "寒暑纵催穷塞雁，晨昏宁属禁城鸡。", 
            "无能自忖人堪笑，唯有青云是旧梯。"
        ], 
        "title": "献上贤王", 
        "type": "律诗", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "风揭鸳鹅扰绿漪，鸣蝉声促越重围。", 
            "海东青帖翠云起，照夜白侵瑶水飞。", 
            "玉鹭乱飞梨雪去，彩鸳争绝浪花归。", 
            "非熊未必当时纪，依旧烟波绕钓矶。"
        ], 
        "title": "近闻贤王春水因寄", 
        "type": "律诗", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "冷浸乾坤影荡摇，狂澜万古自滔滔。", 
            "游风欲动雪还沸，淫雨不收天更高。", 
            "留取蛇珠弄明月，乞持虹钓拂神鳌。", 
            "渥洼已厌江南草，何事灵胥有怒涛。"
        ], 
        "title": "大江篇寄上贤王以代谢章兼贺平云南之捷", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "象辂长归不再朝，痛心监抚事徒劳。", 
            "一生盛德乾坤重，万古英名日月高。", 
            "兰殿好风虽领略，桂宫愁雨自萧骚。", 
            "如何龙武楼中月，空照丹霞旧佩刀。"
        ], 
        "title": "挽皇太子词", 
        "type": "律诗", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言律诗", 
        "text": [
            "山雌泽啄竞腾轩，孰与昂驹局短辕。", 
            "造物至公殊勿置，穷交未喻柱焦煎。", 
            "凤批一诺膺天陟，马颈三鞶朝日边。", 
            "虎鼠狞尪随秉笔，铨曹常格勿从旃。"
        ], 
        "title": "韩省干子平荐章应格朋友漠然未知忽改京秩作七言近体一首贺之", 
        "type": "律诗", 
        "yun": null
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "一烬城门火，馀灰已复寒。", 
            "小儿争炙手，犹作燎原看。"
        ], 
        "title": "拟复愁十二首 其一", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "杀气频年盛，南昌接武昌。", 
            "帝城春有路，昨夜梦钱塘。"
        ], 
        "title": "拟复愁十二首 其二", 
        "type": "绝句", 
        "yun": "阳"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "钱塘江上水，几载独朝宗。", 
            "到海传消息，殷勤起卧龙。"
        ], 
        "title": "拟复愁十二首 其三", 
        "type": "绝句", 
        "yun": "冬"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "旌旆簇雕鞍，花袍紫凤团。", 
            "路人潜侧目，敢谓沐猴冠。"
        ], 
        "title": "拟复愁十二首 其四", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "来往动成群，翩翩得意人。", 
            "九朝深雨露，头白独沾巾。"
        ], 
        "title": "拟复愁十二首 其五", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "天骥盐中蹶，瑶钗井底沈。", 
            "如何起阡陌，坐致万黄金。"
        ], 
        "title": "拟复愁十二首 其六", 
        "type": "绝句", 
        "yun": "侵"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "银鞍宝校新，罗绮耀青春。", 
            "曾识官仪旧，羞看马上人。"
        ], 
        "title": "拟复愁十二首 其七", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "屏迹谯楼下，深追少壮时。", 
            "卧听更漏鼓，双泪落如丝。"
        ], 
        "title": "拟复愁十二首 其八", 
        "type": "绝句", 
        "yun": "支"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "朱衣群百怪，白昼出乘车。", 
            "咫尺青门路，无由得种瓜。"
        ], 
        "title": "拟复愁十二首 其九", 
        "type": "绝句", 
        "yun": "麻"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "列位公侯宠，连营使相尊。", 
            "庶僚供指使，谁复耻心存。"
        ], 
        "title": "拟复愁十二首 其十", 
        "type": "绝句", 
        "yun": "元"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "徙封馀赤蚁，逐气布青蝇。", 
            "欲市金台骏，黄河又不冰。"
        ], 
        "title": "拟复愁十二首 其十一", 
        "type": "绝句", 
        "yun": "蒸"
    }, 
    {
        "author": "周霆震", 
        "era": "元", 
        "subtype": "五言绝句", 
        "text": [
            "未忍歌鸲鹆，犹能拜杜鹃。", 
            "暮年心寸许，何日睹青天。"
        ], 
        "title": "拟复愁十二首 其十二", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "巫山云暗失归樵，剑阁春深雪未消。", 
            "泪堕中原天万里，蹇驴独过浣花桥。"
        ], 
        "title": "赞少陵骑驴", 
        "type": "绝句", 
        "yun": "萧"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "西园蹴鞠醉蒲萄，北里琵琶紫锦绦。", 
            "堪笑东家头白者，一灯深夜读《离骚》。"
        ], 
        "title": "戏笔", 
        "type": "绝句", 
        "yun": "豪"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "蜃气楼台转眼空，荒墟谁与吊秋虫。", 
            "道边小屋柴门掩，犹是当年种菜翁。"
        ], 
        "title": "江西省掾陈允中避罪来永新固守城池屹立群盗中泰和宣差以廉明著称境内晏然", 
        "type": "绝句", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "庞眉炙背短墙隈，问我何时笑口开。", 
            "几度传闻狂欲舞，如今懒说大军来。"
        ], 
        "title": "客有赋大军来者戏答 其一", 
        "type": "绝句", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "梦寐渔阳右北平，弯弓走马气凭陵。", 
            "不知近日燕山雪，添得黄河几尺深。"
        ], 
        "title": "客有赋大军来者戏答 其二", 
        "type": "绝句", 
        "yun": null
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "旧俗蚕占拟万霜，儿童犹自赏晴光。", 
            "乱来锦绣无藏处，那有心情到采桑。"
        ], 
        "title": "上巳", 
        "type": "绝句", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "蕲黄连结蔡州城，风靡江东莫敢膺。", 
            "千里南来今送死，天知忠节在庐陵。"
        ], 
        "title": "北山口号 其一", 
        "type": "绝句", 
        "yun": "蒸"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "过江云起剑锋驰，捕取红巾血作池。", 
            "后日庐陵收野史，水东第一赛男儿。"
        ], 
        "title": "北山口号 其二", 
        "type": "绝句", 
        "yun": "支"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "城门书开车马喧，人行呵道竞摩肩。", 
            "军兴那得廷如水，监郡从来不爱钱。"
        ], 
        "title": "北山口号 其三", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "莫道逝川波自平，莫道凫鹥元不惊。", 
            "白发营门二千石，几回霜月送鞭声。"
        ], 
        "title": "北山口号 其四", 
        "type": "绝句", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "天岳东回纳赣川，山峰断处是青天。", 
            "螺湖桥下清流水，留向槎滩送战船。"
        ], 
        "title": "北山口号 其五", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "林郭扬旗激箭锋，江城吹角气如虹。", 
            "义山云雾西昌月，一片丹心两地同。"
        ], 
        "title": "北山口号 其六", 
        "type": "绝句", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "古来难觅是知心，旷世襟期感慨深。", 
            "造次陈馀方解印，从容杨震却怀金。"
        ], 
        "title": "论交", 
        "type": "绝句", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "万斛北盐扃海隅，迩来商贩竞南趋。", 
            "去年今日城中价，一贯文才十四铢。"
        ], 
        "title": "纪事 其一", 
        "type": "绝句", 
        "yun": "虞"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "幸及西成早筑场，岁寒犹恐菜畦荒。", 
            "山村肉价何须问，近日鸡豚倍北羊。"
        ], 
        "title": "纪事 其二", 
        "type": "绝句", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "烬馀十室九摧残，折取充薪寸寸乾。", 
            "邻境贵收纾乏绝，遗氓窃负活饥寒。"
        ], 
        "title": "纪事 其三", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "鸡豚寥落傍柴荆，粳稻初黄菜甲青。", 
            "卧听儿童传好语，夜来驿使到长亭。"
        ], 
        "title": "纪事 其四", 
        "type": "绝句", 
        "yun": "青"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "大洲江水绿如苔，画角吹寒听莫哀。", 
            "白茅冈头黄叶落，鹧鸪洞口鸿雁来。"
        ], 
        "title": "纪事 其五", 
        "type": "绝句", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "乱后交游隔世心，衰年为客怕登临。", 
            "东风不作年时梦，坐看楼头众绿深。"
        ], 
        "title": "坐看", 
        "type": "绝句", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "吴宫队长罢论兵，越女西施擅宠荣。", 
            "百鍊一朝成绕指，方知世上有倾城。"
        ], 
        "title": "感古 其一", 
        "type": "绝句", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "钜鹿诸侯伟战功，咸阳宫殿转头空。", 
            "如何盖世称无敌，也为虞兮泣帐中。"
        ], 
        "title": "感古 其二", 
        "type": "绝句", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "春雨初晴是绿阴，故人隔水晚相寻。", 
            "往来莫信年时路，近日溪流浅处深。"
        ], 
        "title": "故人", 
        "type": "绝句", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "宿舂宁复问精粗，食性年来已尽除。", 
            "随分晚炊诚当肉，且乘新雨理园蔬。"
        ], 
        "title": "食性", 
        "type": "绝句", 
        "yun": "鱼"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "秋山戌火夜鸣枭，玉帐春酲富贵骄。", 
            "独抱韦编无寸策，白头羞见太平桥。"
        ], 
        "title": "过太平桥", 
        "type": "绝句", 
        "yun": "萧"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "晚暮携孙此一枝，四年多难秖心知。", 
            "梦回小屋风和雨，却似春滩转柁时。"
        ], 
        "title": "山家夜雨", 
        "type": "绝句", 
        "yun": "支"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "重叠青山道路长，疏疏红叶树经霜。", 
            "日斜又度横桥去，秖有江声似故乡。"
        ], 
        "title": "寇至", 
        "type": "绝句", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "败璧萧萧夜不扉，昨来天气似炎威。", 
            "卧听风雨中宵叹，何限征人未寄衣。"
        ], 
        "title": "初冬骤寒", 
        "type": "绝句", 
        "yun": "微"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "太平桥外吹血腥，追奔黄𧚗蹶门丁。", 
            "昨日纵横官地上，岂知恶极有天刑。"
        ], 
        "title": "城西放歌 其一", 
        "type": "绝句", 
        "yun": "青"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "千金堕地不暇顾，妻孥咫尺愁相抛。", 
            "此时争门城内去，悔不云山深结茅。"
        ], 
        "title": "城西放歌 其二", 
        "type": "绝句", 
        "yun": "肴"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "理问军中骑射精，从来赏罚最分明。", 
            "疾驰赴援如风雨，晓发河山夕到城。"
        ], 
        "title": "城西放歌 其三", 
        "type": "绝句", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "水寨城关总寂然，诸军号令夜分传。", 
            "火筒清晓三声发，诸将齐驱勇向前。"
        ], 
        "title": "城西放歌 其四", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "敛陆池边晓树旗，埋冤树下夕僵尸。", 
            "皇天近日新开眼，说与四方残党知。"
        ], 
        "title": "城西放歌 其五", 
        "type": "绝句", 
        "yun": "支"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "惨澹秋阴覆血痕，参差苏石倚蟠根。", 
            "古来此是埋冤树，今日还栖战死魂。"
        ], 
        "title": "城西放歌 其六", 
        "type": "绝句", 
        "yun": "元"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "大洲男儿身姓熊，杷头削铁刃如风。", 
            "直前竟斩红旗首，步战须还第一功。"
        ], 
        "title": "城西放歌 其七", 
        "type": "绝句", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "斩头累累悬马鞍，众中谁似林伯颜。", 
            "贼阵横穿来复去，三军大捷唱歌还。"
        ], 
        "title": "城西放歌 其八", 
        "type": "绝句", 
        "yun": "删"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "先锋破阵古来难，好手齐推岳长官。", 
            "除却林奇谁与对，交驰两马万人看。"
        ], 
        "title": "城西放歌 其九", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "记得壬辰血乱流，血流又到丙申秋。", 
            "凶徒恶党还知不，莫要轻来打吉州。"
        ], 
        "title": "城西放歌 其十", 
        "type": "绝句", 
        "yun": "尤"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "莫道孤城铁作关，云埋贼阵血朱殷。", 
            "强梁多在莼村死，战马才馀八疋还。"
        ], 
        "title": "城西放歌 其十一", 
        "type": "绝句", 
        "yun": "删"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "参政遣军快阁下，寇来相遇吉塘桥。", 
            "横陈江上四十骑，居民墙屋免焚烧。"
        ], 
        "title": "城西放歌 其十二", 
        "type": "绝句", 
        "yun": "萧"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "安坐辕门运六韬，寇锋压境沸如涛。", 
            "收功一战民安堵，始信将军定策高。"
        ], 
        "title": "城西放歌 其十三", 
        "type": "绝句", 
        "yun": "豪"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "太守当年宪使除，军须供给自纷如。", 
            "白发苍头宁自暇，一宵暂向府中居。"
        ], 
        "title": "城西放歌 其十四", 
        "type": "绝句", 
        "yun": "鱼"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "录事张公老且贫，一身阖郡事如云。", 
            "仓卒开城容万众，从容行酒壮三军。"
        ], 
        "title": "城西放歌 其十五", 
        "type": "绝句", 
        "yun": "文"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "街头昨日走如麻，逆贼凭陵势转加。", 
            "晓起将军忙馆伴，省官遣子婿侯家。"
        ], 
        "title": "即事", 
        "type": "绝句", 
        "yun": "麻"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "半臂缠腰帽卷毡，剪裙荷叶腿齐编。", 
            "市西桥外看屠狗，笑掷并刀赌酒钱。"
        ], 
        "title": "军中苦乐谣 其一", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "堆帽红缨间黑缨，粉青宦裤短黄裙。", 
            "酒楼突过行人避，近日新充水砦军。"
        ], 
        "title": "军中苦乐谣 其二", 
        "type": "绝句", 
        "yun": "文"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "旌表门前路几弯，浮图坡下日衔山。", 
            "马上长身单白纻，双双缓辔打毬还。"
        ], 
        "title": "军中苦乐谣 其三", 
        "type": "绝句", 
        "yun": "删"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "短发风欺破帽斜，日西跣足踏红沙。", 
            "妻孥待哺不遑恤，流汗担柴赴主家。"
        ], 
        "title": "军中苦乐谣 其四", 
        "type": "绝句", 
        "yun": "麻"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "叠石支床拥败毡，抱关击柝日随缘。", 
            "松灯自抱芒鞋了，要办明朝买菜钱。"
        ], 
        "title": "军中苦乐谣 其五", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "剑锋交处奋身跳，箭集征袍血未消。", 
            "夺得红巾冲阵马，归途乾被长官要。"
        ], 
        "title": "军中苦乐谣 其六", 
        "type": "绝句", 
        "yun": "萧"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "官船公子抱琵琶，笑指娼船白藕花。", 
            "今夜江头好风月，买鱼载酒宿谁家。"
        ], 
        "title": "军中苦乐谣 其七", 
        "type": "绝句", 
        "yun": "麻"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "团扇题诗爱越罗，画船载酒沸笙歌。", 
            "何人夜读《张巡传》？独占秋江月色多。"
        ], 
        "title": "军中苦乐谣 其八", 
        "type": "绝句", 
        "yun": "歌"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "十里长洲列战船，白头吟客坐看天。", 
            "何时得见三阶正？独寄篷窗夜不眠。"
        ], 
        "title": "军中苦乐谣 其九", 
        "type": "绝句", 
        "yun": "先"
    }, 
    {
        "author": "周巽", 
        "era": "元", 
        "subtype": null, 
        "text": [
            "金闺月色暗，玉树霜华寒。", 
            "户外珠帘捲，时时望翠銮。", 
            "还闻觞王母，池上宴将阑。", 
            "甘露和玉屑，恩疏那得餐。", 
            "昔为上林花，今为荒原草。", 
            "草自近来枯，花能几时好。", 
            "妾心君未知，君宠妾难期。", 
            "宁食莲中菂，休牵藕上丝。", 
            "不愁娥眉妒，常恐神仙误。", 
            "君如天上龙，妾如草头露。", 
            "长门夜未央，月阙近清光。", 
            "新怨长相结，旧恩终未忘。"
        ], 
        "title": "长门怨", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "行行重行行，东出洛阳道。", 
            "离离禾黍场，踧踧为茂草。", 
            "繄昔营洛时，地不爱其宝。", 
            "贡赋道里均，明良朝会早。", 
            "九衢霏紫烟，双阙丽苍昊。", 
            "槐柳荫御阶，香尘净如扫。", 
            "岁久竞繁华，物盛还枯槁。", 
            "一从周鼎迁，汉兴基再造。", 
            "佳气复葱葱，邦畿古来好。", 
            "瞻彼泱泱流，往事闻父老。", 
            "贾谊才可怜，石崇富难保。", 
            "京洛风萧萧，天津日杲杲。", 
            "周道少人行，忧心惄如捣。"
        ], 
        "title": "洛阳道", 
        "type": "乐府曲辞", 
        "yun": "皓"
    }, 
    {
        "author": "周巽", 
        "era": "元", 
        "subtype": null, 
        "text": [
            "汉宫佳人列仙姝，颜如舜华雪作肤。", 
            "玉凤搔头金缠臂，琇莹充耳双明珠。", 
            "美目清扬含百媚，同心绾结青珊瑚。", 
            "三千宫女谁第一，当时王嫱绝代无。", 
            "天子按图初未识，承恩远嫁南单于。", 
            "朝辞皇都去，日逐胡马驱。", 
            "边塞几千里，行行但长吁。", 
            "心中万恨向谁诉，马上琵琶聊自娱。", 
            "鸿雁南飞汉月远，骅骝北去燕草枯。", 
            "朔风吹沙砭人骨，寒云雨雪断胡须。", 
            "银瓮蒲萄初出酒，宝车馲驼新取酥。", 
            "帐中强饮解愁思，情至酒酣愁未纾。", 
            "明月流光照𣰽毹，关路迢迢不可踰。", 
            "几回梦想乘黄鹄，飞入长门侍玉舆。", 
            "胡情不似汉恩重，妾意终怜君宠疏。", 
            "君不见红颜命薄何足惜，长恨和戎计策迂。", 
            "四弦不尽昭君怨，千古空留青冢孤。"
        ], 
        "title": "昭君怨", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "疾风撼林木，空谷来啸声。", 
            "秋气何肃杀，于菟晚纵横。", 
            "眈眈掉尾相逐行，一兽咆哮百兽惊。", 
            "玉爪拳钩蹴冰裂，金精夹镜流电明。", 
            "磨牙吮血食人肉，威势惨酷伤群生。", 
            "荒野云深山月黑，猿啼老树寒萧瑟。", 
            "冯妇回头不下车，李广弯弓空裂石。", 
            "郊原千里绝人行，近郭时时见其迹。", 
            "呜呼安得政化如刘琨，虎北渡河风俗淳。", 
            "外户夜开无吠犬，耕桑共乐江南村。"
        ], 
        "title": "猛虎行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "武皇铸铜柱，上有承露盘。", 
            "盘出仙人掌，高凌浮云端。", 
            "金茎的皪珠光寒，和以玉屑供朝餐。", 
            "一旦神归茂陵去，苔花满眼秋霜残。", 
            "思君不见泪如雨，铜柱凄凉围画栏。", 
            "渭水西风黄叶落，驱车远载来京国。", 
            "盘倾柱折声如雷，惊起千年华表鹤。", 
            "暮雨空山泣石麟，寒烟断甓埋铜雀。", 
            "君不见芳林翁仲笑相迎，青鸟不来海波涸。"
        ], 
        "title": "铜盘歌", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "东风嘘谷飞香霞，淑气融融催百花。", 
            "黄鸟间关语庭树，清箫宛转隔窗纱。", 
            "雨过御沟流水急，夭桃夹路红云湿。", 
            "蓬莱宫里翠华来，华萼楼前仙乐集。", 
            "殿阁千门御气通，金窗珠户光玲珑。", 
            "临轩若问司农政，无逸先陈今古同。", 
            "万物光辉沾德泽，小臣愚献治安策。", 
            "鸾声哕哕早趍朝，桑树鸡鸣曙光白。"
        ], 
        "title": "阳春曲", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "金梭动，玉腕举，当窗织锦谁家女。", 
            "七襄终日不成章，五色牵情乱如缕。", 
            "遥想夫居天一方，关山迢递河无梁。", 
            "灯前紊丝鸣络纬，机上交颈双鸳鸯。", 
            "旧恨难裁几行字，新愁暗结九回肠。", 
            "照帷银烛空怜影，唾壁綵绒犹带香。", 
            "忽听喔喔邻鸡唱，停梭起视心徊徨。", 
            "星桥暗想飞乌鹊，云锦旋看成凤凰。", 
            "君不见漏断金壶啼玉箸，思君不见知何处。", 
            "织将锦字写中情，寄与明年春雁去。"
        ], 
        "title": "织锦曲", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "仙妃下瑶圃，靓妆乘素鸾。", 
            "盈盈含芳思，脉脉倚阑干。", 
            "冰玉肌肤夐贞洁，多情长得君王看。", 
            "白云满阶月欲暗，香雪半树春犹寒。", 
            "莺啭高枝迎淑景，隔花低蹴鞦韆影。", 
            "美人微笑步花阴，玉纤自把宫鬟整。", 
            "东家蝴蝶双飞来，芳魂欲断梨云冷。"
        ], 
        "title": "梨花曲", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "明妃初出塞，愁恨寄哀弦。", 
            "千岁琵琶语，六么音调传。", 
            "新声乍啭莺啼树，馀响不断龙吟川。", 
            "拂指四弦如裂帛，银床叶落悲寒蝉。", 
            "空林淅淅鸣虚籁，幽涧泠泠流瀑泉。", 
            "独抱中情向谁诉，曲终马上啼婵娟。", 
            "凤鸣朝阳苦难见，雁叫罗浮私自怜。", 
            "别有离愁弹夜月，浔阳江头停客船。", 
            "鸣弦拨尽清商怨，月冷蛾眉秋满天。", 
            "翠袖拂丝声切切，青衫湿泪思绵绵。", 
            "君不见越女吴姬美如玉，十三弹得琵琶曲。", 
            "一朝远嫁随征夫，望断江南春草绿。"
        ], 
        "title": "琵琶曲", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "空城雀，喧啾无树栖城角。", 
            "雄飞雌哺黄口雏，群绕荒芜无粟啄，何不飞去山林乐。", 
            "城头日落号乌鸢，城下荆棘霏寒烟。", 
            "朝昏饮啄不充腹，磔磔悲鸣谁汝怜。", 
            "自叹空城非所止，犹胜身罹网罗里。", 
            "君不见郊原四面皆网罗，无地潜踪将奈何。", 
            "安得仁恩及微物，雨露生成囿泰和。"
        ], 
        "title": "空城雀", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "野田有黄雀，群飞向村落。", 
            "禾黍秋来啄食肥，蓬蒿暮宿潜身乐。", 
            "不同飞燕营窠巢，岂逐征鸿罹缯𥐊。", 
            "微物犹知栖息地，四维尘网谁能避。", 
            "君不见鹦鹉在樊笼，几时脱迹山林中。"
        ], 
        "title": "野田黄雀行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "君不见西汉梅子真，精魂化作花中神。", 
            "君不见开元宋广平，辞语采得花中英。", 
            "铁石心肠赋偏丽，神仙风韵气独清。", 
            "江南十月芳信早，萼绿花开照晴昊。", 
            "玉树皎如冰雪明，诗人吟到乾坤老。", 
            "万松岭下月昏黄，忽忆故人天一方。", 
            "折得繁花无使将，空山月落遥相望。", 
            "霜寒野迥闻残角，撩乱漫空香雪落。", 
            "长啸曾惊洞口猿，高吟欲借山头鹤。", 
            "几回踏雪过溪桥，满眼白云寒欲飘。", 
            "倚竹相看攲翠袖，归来三日香不消。", 
            "扬州岁晚花犹盛，闻说东皇消息近。", 
            "笑问花神不肯应，为君倾倒酬清兴。", 
            "我歌梅花引，劝饮君莫辞。", 
            "大羹调以黄金鼎，旨酒酌以白玉卮。", 
            "气转洪钧在顷刻，挽回春意非君谁。"
        ], 
        "title": "梅花引", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "脩竹生中林，长松在幽壑。", 
            "严冬霜霰零，枝叶不黄落。", 
            "夷齐归西山，饿死无愧颜。", 
            "鲁连蹈东海，一去竟不还。", 
            "苏武持汉节，饥来啮寒雪。", 
            "遂使李陵惭，去住难为别。", 
            "古人重义不顾身，声名烈烈垂千春。", 
            "采薇啮雪辞金者，寥寥千载空无人。", 
            "眷彼宦游子，胡为寡廉耻。", 
            "我歌节士吟，六合清风起。"
        ], 
        "title": "节士吟", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "春风二三月，绮席列琼卮。", 
            "莺啼上林苑，花覆太液池。", 
            "酒令行觞飞羽急，乐歌转曲流声迟。", 
            "玉醴香中春潋滟，金波影里翠参差。", 
            "冰弦触指雁初度，风笛启唇鸾乍吹。", 
            "宫锦淋漓罗袖湿，蛾眉起舞双玉妃。", 
            "君不见长杨日落天仗去，清夜铜仙空泪垂。"
        ], 
        "title": "羽觞飞上苑", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "斜日照东壁，乐音纷满堂。", 
            "翠蛾启皓齿，玉指弹清商。", 
            "花前起舞青霓裳，弦将白雪声绕梁。", 
            "秋风洞庭叫鸿雁，春日高台鸣凤凰。", 
            "昼刻苦短更漏长，宝篆香消银烛光。", 
            "君不见承恩飞燕来昭阳，天留一鉴吁可伤。"
        ], 
        "title": "薄暮动弦歌", 
        "type": "乐府曲辞", 
        "yun": "阳"
    }, 
    {
        "author": "周巽", 
        "era": "元", 
        "subtype": null, 
        "text": [
            "东方曙色动，喔喔金鸡声。", 
            "初唱疏星落，再啼斜汉倾。", 
            "朱冠摇摇奋锦翼，飞出扶桑枝上鸣。", 
            "生秉五德合阳精，司晨长是临五更。", 
            "气雄将斗跃金距，馀勇未衰犹力争。", 
            "有客能鸣度关早，何人促起舞剑轻。", 
            "朝来喧呼驱上树，木末声残风露清。", 
            "思妇因之惊远梦，归人不至感中情。", 
            "感中情，向谁诉。", 
            "人在边头音信无，几回梦绕关山路。"
        ], 
        "title": "鸡鸣高树巅", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "吴江上，郢水东。", 
            "木落秋霜冷，波涵夕照红。", 
            "天机织成五色绮，地气吐出双飞虹。", 
            "低连曲岸山岚曙，远接寒冈野烧空。", 
            "枫叶满林凋玉露，落霞影里飞孤鹜。", 
            "渔歌声断綵云留，我行见之岁云暮。", 
            "关河万里雁书遥，行子天涯在何处。", 
            "我歌锦树行，曲尽难为情。", 
            "十月桃花烂如锦，运粮初过南昌城。"
        ], 
        "title": "锦树行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "君不见荆轲辞易水，飞盖过秦宫。", 
            "一去不复还，白日贯长虹。", 
            "又不见樊哙入鸿门，瞋目发冲冠。", 
            "立饮斗卮酒，狂言敌胆寒。", 
            "秦王绝袖环柱走，沛公间行脱虎口。", 
            "两雄事异壮心同，拥盾何惭持匕首。", 
            "近代羽林如虎貔，黄金琐甲元武旂。", 
            "三石雕弓百发中，千钧宝鼎独力移。", 
            "时危此辈尽奔散，如哙如轲知是谁。", 
            "落日高台大风起，安得守边皆猛士。", 
            "力挽天河洗战尘，功名图画麒麟里。"
        ], 
        "title": "壮士歌", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "披青云，见丹阙。", 
            "玉镜悬青天，几回圆又缺。", 
            "居庸古北接阴山，照见长城多白骨。", 
            "胡笳夜奏声呜咽，羌笛曲吹杨柳折。", 
            "姮娥流彩到中闺，边雁不来音讯绝。", 
            "音讯绝，夜夜驰情瞻兔窟。", 
            "天阔清秋河汉遥，思君梦断关山月。"
        ], 
        "title": "关山月（盖伤离别也）", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "中庭一树梅，飞雪委荒苔。", 
            "我行惊岁暮，几回花落又花开。", 
            "玉箸啼妆面，思君契阔何由见。", 
            "城头霜角入云悲，吹断芳魂泪如线。"
        ], 
        "title": "梅花落", 
        "type": "乐府曲辞", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "君子之所乐，其乐且何如？", 
            "结庐在丘壑，委怀在诗书。", 
            "肃肃整冠带，雍雍对唐虞。", 
            "披阅抱中默，讽咏博怡愉。", 
            "圣贤千万言，要之归一途。", 
            "涣焉心解悟，充然道敷腴。", 
            "孰云足自守，觉可觉其馀。", 
            "舍前有修竹，舍后有芙蕖。", 
            "掇莲置俎豆，清风当座隅。", 
            "倦来聊掩卷，步出临前除。", 
            "形气既和顺，支体亦安舒。", 
            "不知老将至，但尔惜居诸。", 
            "君子之所乐，君子不我愚。", 
            "我歌适有会，愿言毋沦胥。"
        ], 
        "title": "读书舍赋君子之所乐", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "迢迢远别离，相去几万里。", 
            "月照鲁阳关，风吹汉江水。", 
            "宵梦不可托，路迷复中止。", 
            "登山还有屐，涉水亦有舟。", 
            "我心如悬旌。", 
            "摇摇独亡休。", 
            "常恐瑶华落，春风不能留。", 
            "岂君弗识察，故此长悠悠。", 
            "安得白鹦鹉，衔书东海头。"
        ], 
        "title": "拟古十首 其一", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "翠管鸣春晖，瑶筝弄秋月。", 
            "孤鸾忽惊飞，哀吟中夜发。", 
            "郑卫久足贵，正始谁复陈。", 
            "若无琴与瑟，宁知古风淳。"
        ], 
        "title": "拟古十首 其二", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "南国有佳人，蛾眉艳清秋。", 
            "芙蓉含玉露，不足比娇羞。", 
            "明月照裳衣，清霜肃衾裯。", 
            "因此贞洁性，宜为君子逑。", 
            "置之昭阳殿，飞燕焉足侔。"
        ], 
        "title": "拟古十首 其三", 
        "type": "古风", 
        "yun": "尤"
    }, 
    {
        "author": "周砥", 
        "era": "元", 
        "subtype": null, 
        "text": [
            "别君能几时，秋叶忽辞柯。", 
            "蟏蛸已在户，流萤亦渡河。", 
            "感物抱悁结，容华恐蹉跎。", 
            "黄鹄飞青云，游鱼潜绿波。", 
            "岂不怀契阔，慰此离恨多。", 
            "明月照机杼，不织鸳鸯罗。"
        ], 
        "title": "拟古十首 其四", 
        "type": "古风", 
        "yun": "歌"
    }, 
    {
        "author": "周砥", 
        "era": "元", 
        "subtype": null, 
        "text": [
            "风吹原上树，绿叶如春烟。", 
            "枝条既繁茂，根底亦以坚。", 
            "如何兄及弟，骨肉自相悬。", 
            "汉谣一尺布，民歌上留田。", 
            "遐心赋脊令，我心已悽然。", 
            "缅彼夷与齐，千古称圣贤。"
        ], 
        "title": "拟古十首 其五", 
        "type": "古风", 
        "yun": "先"
    }, 
    {
        "author": "周砥", 
        "era": "元", 
        "subtype": null, 
        "text": [
            "殽黾无虎迹，颍川有凤音。", 
            "朅来千载后，此风遂冥沈。", 
            "驺虞固仁兽，虺蜴亦何心。", 
            "不念君子怀，暴物良以深。", 
            "浮云西北来，望之如作霖。", 
            "随风忽飘散，汗漫不可寻。", 
            "嗟哉古人远，寂寞甘棠阴。"
        ], 
        "title": "拟古十首 其六", 
        "type": "古风", 
        "yun": "侵"
    }, 
    {
        "author": "周砥", 
        "era": "元", 
        "subtype": null, 
        "text": [
            "峨峨昆崙山，秀色翠如扫。", 
            "白鹤衔琼花，飞入红云岛。", 
            "仙人驾采凤，手弄金芙蓉。", 
            "青童玉节舞，鸾笙半空中。", 
            "遗予紫金丹，服之寿无穷。", 
            "相携凌倒景，去入蕊珠宫。"
        ], 
        "title": "拟古十首 其七", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "翡翠栖兰苕，鸳鸯上锦机。", 
            "物固各有类，寸心独何依。", 
            "春色来几日，海燕忽双飞。", 
            "迎风不须入，尘满青楼扉。"
        ], 
        "title": "拟古十首 其八", 
        "type": "古风", 
        "yun": "微"
    }, 
    {
        "author": "周砥", 
        "era": "元", 
        "subtype": null, 
        "text": [
            "汉宫起秋风，美人感团扇。", 
            "褰帷坐遥夜，含愁独长叹。", 
            "桃李笑白日，垂杨拂青丝。", 
            "既受春风荣，芳菲同一时。", 
            "苟欲令偏瘁，造化庸可欺。", 
            "愿君心如日，照物无恩私。"
        ], 
        "title": "拟古十首 其九", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "大运有兴废，日月不停留。", 
            "君看姑苏台，至今麋鹿游。", 
            "汉家五侯宅，富贵谁等俦。", 
            "白玉刻窗户，黄金饰骅骝。", 
            "一朝天气肃，霜落五花裘。", 
            "风华不待晚，露叶已惊秋。", 
            "所以贤达士，志不忘林丘。", 
            "功成身自退，啸歌常悠悠。"
        ], 
        "title": "拟古十首 其十", 
        "type": "古风", 
        "yun": "尤"
    }, 
    {
        "author": "周砥", 
        "era": "元", 
        "subtype": null, 
        "text": [
            "大雅何寥寥，千载几绝笔。", 
            "后来作者圣，间代亦辈出。", 
            "小枝何足言，纷纷比如栉。", 
            "逮我治世音，昭然烂星日。", 
            "我登君子堂，主人盛文物。", 
            "中筵列彝鼎，四壁罗书帙。", 
            "置酒高宴会，众宾时促膝。", 
            "高谈三百篇，下笔无壅窒。", 
            "陶写性情馀，深入义理窟。", 
            "空山风雨鸣，落叶秋瑟瑟。", 
            "主醉客亦醉，卧予芝兰室。", 
            "明日拂衣去，长歌返蓬荜。"
        ], 
        "title": "可诗斋分韵得瑟字", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "两山夹江水，孤亭横翠微。", 
            "吴云与越鸟，千古不停飞。", 
            "风厓洒松瀑，月壑舞罗衣。", 
            "王气未消歇，霸图今是非。", 
            "长歌一杯酒，扫席延清晖。"
        ], 
        "title": "吴越两山亭", 
        "type": "古风", 
        "yun": "微"
    }, 
    {
        "author": "周砥", 
        "era": "元", 
        "subtype": null, 
        "text": [
            "夙存迈往志，结茅依山泽。", 
            "不辞沮溺劳，更慕濠梁逸。", 
            "既耕亦以钓，四体欣暂息。", 
            "新稼登场丘，嘉鱼荐晨夕。", 
            "蒸尝无足患，喜复留我客。", 
            "野田荒烟翳，平湖澄景寂。", 
            "开檐睇孤云，窅然无遗迹。", 
            "缅惟高世士，何尝异今昔。", 
            "识达理自周，情恬虑非易。", 
            "念子属纷纠，抗俗愿有适。", 
            "束带趋城府，愧余尚促戚。", 
            "百年诚草草，会当谢兹役。"
        ], 
        "title": "题徐良夫耕渔轩", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "言甘知有吝，味旨閒其多。", 
            "居恒属念虑，抱朴心靡他。", 
            "淳风返元化，至体适平和。", 
            "意胜惟自然，道存谅不磨。", 
            "营营彼浇俗，机巧滋烦苛。", 
            "身偕百忧长，奄忽其奈何！"
        ], 
        "title": "尚朴斋", 
        "type": "古风", 
        "yun": "歌"
    }, 
    {
        "author": "周砥", 
        "era": "元", 
        "subtype": null, 
        "text": [
            "贫富不相值，衰荣固有时。", 
            "行哉徒自速，止尼未为迟。", 
            "崎岖千万涂，辛苦岂要辞。", 
            "风雨群鸡鸣，坏屋起晨炊。", 
            "一日不解醉，千古有遗悲。", 
            "如何屠钓人，敢为帝者师。"
        ], 
        "title": "风雨一首用高季迪韵", 
        "type": "古风", 
        "yun": "支"
    }, 
    {
        "author": "周砥", 
        "era": "元", 
        "subtype": null, 
        "text": [
            "立世守兹道，毅然生死间。", 
            "奄去同其尽，荣辱岂相关。", 
            "若人固可悲，吊溺吾所艰。", 
            "萧瑟见遗墨，风雨惨容颜。", 
            "秦唐去我远，二李无时还。", 
            "世传斯有在，邈哉不可攀。"
        ], 
        "title": "题吾子行遗墨后", 
        "type": "古风", 
        "yun": "删"
    }, 
    {
        "author": "周砥", 
        "era": "元", 
        "subtype": null, 
        "text": [
            "休沐出自旦，胜步非所乐。", 
            "偶兹芸阁赏，得遂中林约。", 
            "朱轮交广衢，绮丽涉纷错。", 
            "宁复知閒燕，飞萝散云壑。", 
            "池鱼可以观，幽兰可以握。", 
            "金题耀缃帙，纷墨间挥霍。", 
            "览物千古上，兴谣契冥漠。", 
            "纵纵不复云，悠悠付觞酌。", 
            "朋簪既已盍，善戏不为虐。", 
            "志适孤兴远，物遣万虑薄。", 
            "于世本何资，逍遥每恒若。", 
            "行矣空谷深，抚心惭场藿。"
        ], 
        "title": "芸阁宴集得壑字", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "日暮登高台，浮云结远阴。", 
            "树木何蒙茏，野雀噪繁林。", 
            "驱车涉关塞，岐路郁且深。", 
            "借问子何之，故乡阻崎嵚。", 
            "曷不暂栖息，蓬藿非所任。", 
            "隐悯□不发，威迟既前临。", 
            "脆管促飞觞，鹍弦奋逸音。", 
            "仗剑从此别，秋风满怀襟。", 
            "寡立步非窘，薄游志不沈。", 
            "策马欲俱去，我无当世心。"
        ], 
        "title": "赠叶秀才", 
        "type": "古风", 
        "yun": "侵"
    }, 
    {
        "author": "周砥", 
        "era": "元", 
        "subtype": null, 
        "text": [
            "山拥洞庭翠，雄蟠天下誇。", 
            "云峰七十二，面面是莲花。", 
            "风吹峨眉月，影落湖上沙。", 
            "洞天閟五室，阳林耀丹葩。", 
            "粲粲黄金橘，天寒霜已华。", 
            "采摘奉君别，明发到天涯。"
        ], 
        "title": "送张吴县之官嘉定分题赋得洞庭山", 
        "type": "古风", 
        "yun": "麻"
    }, 
    {
        "author": "周砥", 
        "era": "元", 
        "subtype": null, 
        "text": [
            "凤笙十三簧，音响应天时。", 
            "自从轩辕调律后，谁将弦管置之虞舜祠。", 
            "神人以和，凤凰来仪，后来作者不复知。", 
            "颇闻仙人王子晋，好作凤鸣花下吹。", 
            "凤鸣几千载，仙人吹笙至今在。", 
            "昆仑池头看碧桃，玉振金声过东海。", 
            "过东海，游蓬瀛，金霄冥冥郁紫清。", 
            "空中嘹喨回天声，三十六帝下云軿。", 
            "中有綵女数百辈，玉颜如花珠佩明。", 
            "手弄云璈□，瑶瑟来相迎。", 
            "相迎向何许，凤笙鸣，朝玉京。"
        ], 
        "title": "凤笙篇赠紫霞道人", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "李生东吴人，住在东吴市。", 
            "手持贾谊书，去谒汉天子。", 
            "天子白玉阙，虎豹守九关。", 
            "黄金烂初日，照耀蓬莱山。", 
            "愿为丹穴凤，飞入五云间。", 
            "莫学襄阳孟夫子，诵诗玉堂空放还。", 
            "劝尔一杯酒，与尔作离别。", 
            "西风吹折杨柳枝，八月燕山夜飞雪。", 
            "君当挂席大河去，我还拂袖东山岑。", 
            "闭门自扫石上月，绿萝树底弹鸣琴。"
        ], 
        "title": "送李生北上", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "鲁连有志节，蹈海不复还。", 
            "严陵不肯仕，归耕富春山。", 
            "两公出处虽异代，千古同高天地间。", 
            "我识云林子，亦是隐者流。", 
            "一生傲岸轻王侯，视彼富贵如云浮。", 
            "鲸鱼未化北溟水，凤鸟独宿昆仑丘。", 
            "含光韬耀人所慕，才华自可称独步。", 
            "手弄云霞五色笔，写出相如《大人赋》。", 
            "虽无天子诏书徵，不失前贤高蹈名。", 
            "且须快意饮美酒，醉拂石坛秋月明。", 
            "昨者相逢碧桃里，衣上春云照溪水。", 
            "别君已是几月来，芙蓉忽然江上开。", 
            "知君此时卧烟岛，而我相思满怀抱。", 
            "何当借骑茅君鹤，共入玄都拾翠草，胡独商岩紫芝老。"
        ], 
        "title": "寄倪云林", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "骑鲸东海上，豁然形神清。", 
            "仰看中天月，逍遥吹玉笙。", 
            "凌晨归返三山住，银阙珠宫渺烟雾。", 
            "东风吹乱碧桃花，化作红云渡波去。"
        ], 
        "title": "题沧洲诗卷后", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "汎舟越来溪水旁，溪边暮色何苍苍。", 
            "主人张筵挥羽觞，吴姬唱歌声抑扬。", 
            "船尾挑灯大鱼出，船头洗𧣴秋波凉。", 
            "夜如何其夜未央，万壑不起星煌煌。", 
            "酒阑客过别船去，木叶萧萧下如雨。", 
            "船中醉卧忘西东，睡觉犹闻梦中语。", 
            "此时月落天将曙，隔屋鸡啼欲起舞。", 
            "西风满天鸿雁声，瑟瑟菰蒲响秋渚。"
        ], 
        "title": "新郭", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "玉山草堂绝清妍，画图书卷置两边。", 
            "长松落子当窗前，鹤踏芝云舞翩翩。", 
            "碧梧翠竹摇秋烟，凤凰一鸣三千年。", 
            "松溪石磴相周旋，绿萝飞花百尺悬。", 
            "草堂主人真晋贤，手持麈尾谈重玄。", 
            "傲睨万象心炯然，示我新诗三百篇。", 
            "瀑流倒泻挂青天，匡庐先生乃谪仙。", 
            "谑浪高谈惊四筵，乐府不写金花笺，日日江头浮酒船。", 
            "爱我草圣如张颠，酣歌草堂屋西偏。", 
            "醉来狂歌舞跹跹，共入芙蓉花底眠。"
        ], 
        "title": "长句一篇留别草堂主人并柬匡庐外史", 
        "type": "古风", 
        "yun": "先"
    }, 
    {
        "author": "周砥", 
        "era": "元", 
        "subtype": null, 
        "text": [
            "五陵豪英不足畏，丹徒布衣那可轻。", 
            "万事岂皆合天道，偶然遇之亦成名。", 
            "我今困乏穷谷底，青云之志何由平。", 
            "愁来饮酒一百杯，拔剑高歌泪如倾。", 
            "歌声悲壮君试闻，江汉茫茫气欲吞。", 
            "附凤骑龙岂难事，屠狗脍牛何足论。", 
            "诸君古乡旧知己，会面那得无欢言。", 
            "平生心事难尽道，且复痛饮花下樽。", 
            "明当大醉楼船上，横吹玉笛过吴门。"
        ], 
        "title": "至正壬辰九月十二日过玉山草堂留别山中诸公", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "大江洪流若奔马，横截中天向东泻。", 
            "吴楚风烟浩荡中，海门赤日光相射。", 
            "上将气吞云梦泽，猛士声振长平瓦。", 
            "灵旗遥指濠泗间，神戈暂驻狼山下。", 
            "万民不扰农业兴，白叟黄童在田野。", 
            "文武之道惟张弛，固识贤才天所授。", 
            "去年开阃今复来，欢呼动地声如雷。", 
            "愿翻长江作霖雨，沛泽何止沾枯荄。", 
            "我钦当时羊叔子，岘山之碑传未已。", 
            "清德九世其在君，缓带轻裘自兹始。"
        ], 
        "title": "送淮南苏同佥赴镇", 
        "type": "古风", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "今日非昨日，今年非去年。", 
            "天地不同老，日月岂停旋。", 
            "寸心摇摇颜色改，只似秋蓬与夏莲。", 
            "柏梁赋诗不早上，长楸走马未得前。", 
            "阊阖九重虎豹守，我欲上诉无因缘。", 
            "荆山泣玉徒自苦，夷门抱关谁复贤。", 
            "宝剑芙蓉拂秋月，高歌对酒声哽咽。", 
            "当时轻意千古事，幽愤于今向谁雪。", 
            "兰台公子天下奇，心胆岂是他人知。", 
            "荆卿不答鲁句践，项羽肯顾齐安期。", 
            "东吴市上花漠漠，相逢意气倾山岳。", 
            "笑说秦关百二重，卷舒风云不盈握。", 
            "一生不识平阳奴，况是霍家冯子都。", 
            "明珠白璧等粪壤，玉环翠袖皆虫蛆。", 
            "甘心廓落事屠钓，矫如游龙不可拘。", 
            "宋公子，尔弹琴，我放歌，白昼苦短夜何多。", 
            "黄金台，几千尺，翳日浮云奈尔何。"
        ], 
        "title": "放歌行赠宋君（仲温。辛丑）", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "黄落杂烟芜，林炊乍有无。", 
            "丧氛移步满，兵气几时苏。", 
            "小邑疲封拜，穷乡落馈输。", 
            "劫深资病减，闲坐校灵枢。"
        ], 
        "title": "忧怀", 
        "type": "律诗", 
        "yun": "虞"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "丧乱交游尽，艰难老病深。", 
            "寥寥平世策，落落古人心。", 
            "夕照惊岐路，晨霜忆故林。", 
            "折腰宁五斗，敝帚或千金。"
        ], 
        "title": "老病", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "寥落惊回首，艰危厌久生。", 
            "野人羞费揖，山石苦留行。", 
            "坡雨初畦菜，园霜未破橙。", 
            "小村风物古，暂喜话农耕。"
        ], 
        "title": "山村", 
        "type": "律诗", 
        "yun": "庚"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "脱或沦锋刃，吾年岂愿馀。", 
            "及今相见日，是汝有生初。", 
            "割爱三兄愧，凭危一饭驱。", 
            "风尘方未已，尚慎母恩劬。"
        ], 
        "title": "喜康子至", 
        "type": "律诗", 
        "yun": null
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "百里元非远，三春又已终。", 
            "传闻随处有，消息几时通。", 
            "蔓草酣朝露，孤花繫晚风。", 
            "昨逢归客语，前日早趋洪。"
        ], 
        "title": "忆第三儿留郡城", 
        "type": "律诗", 
        "yun": "东"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "嗣世明经业，传家昼锦衣。", 
            "干戈危独立，桑梓晚全归。", 
            "远戍孤云淡，平原落日微。", 
            "送车泪交洒，霜叶不成飞。"
        ], 
        "title": "挽吉水孙碧涧判院", 
        "type": "律诗", 
        "yun": "微"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "五月巴陵去，官途事若何。", 
            "通商川舶远，供贡楚材多。", 
            "泽国留形胜，骚人续咏歌。", 
            "时逢渔艇问，或有化龙梭。"
        ], 
        "title": "送人之岳阳税务", 
        "type": "律诗", 
        "yun": "歌"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "跋涉逾千里，存亡间一舟。", 
            "绝怜干禄误，翻致遗亲忧。", 
            "水国寒潮晚，山城古木秋。", 
            "行藏盍深省，向晦庶无尤。"
        ], 
        "title": "张德彦", 
        "type": "律诗", 
        "yun": "尤"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "雨雪徂年日，乾坤厌乱馀。", 
            "战争吴会阻，消息朔风虚。", 
            "虎眩投眢井，燐冤集故墟。", 
            "事机恒倚伏，天意竟何如。"
        ], 
        "title": "辛丑除夕", 
        "type": "律诗", 
        "yun": "鱼"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "衰迟违故里，丧乱守残编。", 
            "鞍马儿童习，貂珰牧圉联。", 
            "问春逢上日，颁朔忆当年。", 
            "懒复谈迎送，焚香校太玄。"
        ], 
        "title": "壬寅旦日", 
        "type": "律诗", 
        "yun": "先"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "路泣颠微步，原涂枕积骸。", 
            "孙恩将入海，李祐起平淮。", 
            "奔溃蛾投火，攀援蚁附厓。", 
            "熊兵闻禁暴，坐觉众心怀。"
        ], 
        "title": "闵新安", 
        "type": "律诗", 
        "yun": "佳"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "陇戍通恒代，河关控鲁齐。", 
            "日经亡国淡，天入战场低。", 
            "玉帐千羊酪，青郊万马蹄。", 
            "悲歌频劝酒，送客去安西。"
        ], 
        "title": "闵陇吟", 
        "type": "律诗", 
        "yun": "齐"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "群丑发禾川，中宵羽檄传。", 
            "才收缘岸戍，已涨近城烟。", 
            "掠货舟相次，驱人骑独先。", 
            "儿孙犹九口，两地寸心悬。"
        ], 
        "title": "寇至", 
        "type": "律诗", 
        "yun": "先"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "古驿深春雨，荒城带落晖。", 
            "鸡豚当道泯，烟火隔江微。", 
            "所至无完室，相逢尽短衣。", 
            "干戈乘劫运，暂与圣恩违。"
        ], 
        "title": "即事", 
        "type": "律诗", 
        "yun": "微"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "首义罗明远，倾家郭楚金。", 
            "俊功随日起，遗恨与年深。", 
            "白日重泉影，青天万古心。", 
            "如何有位者，翻不计浮沈。"
        ], 
        "title": "罗郭", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "海宇久承平，风尘忽四惊。", 
            "官僚生间道，黎庶死乘城。", 
            "壮士天山箭，将军细柳营。", 
            "寥寥千载事，忧世与谁评？"
        ], 
        "title": "杂咏三首 其一", 
        "type": "律诗", 
        "yun": "庚"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "颍蔡俄中起，荆襄转盼休。", 
            "兵符留北府，臣节仗南州。", 
            "万宇声华劫，千官富贵羞。", 
            "圣恩覃雨露，未必乏嘉猷。"
        ], 
        "title": "杂咏三首 其二", 
        "type": "律诗", 
        "yun": "尤"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "所至失坚城，宜令鼠辈轻。", 
            "茫茫谁报国，草草众兴兵。", 
            "吴楚悬三户，河山隔上京。", 
            "几时苏北望，飞骑报尘清。"
        ], 
        "title": "杂咏三首 其三", 
        "type": "律诗", 
        "yun": "庚"
    }, 
    {
        "author": "周霆震", 
        "era": "元", 
        "subtype": "五言律诗", 
        "text": [
            "病发梳频减，愁根日夜深。", 
            "世方迷货色，天未厌风尘。", 
            "臣分谁忧国，君心本爱民。", 
            "岁寒馀劲草，洒血赣江滨。"
        ], 
        "title": "感遇", 
        "type": "律诗", 
        "yun": null
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "山压孤城草树荒，西风尘起独彷徨。", 
            "萧条遗构重烧毁，憔悴馀民半杀伤。", 
            "驿传共疑星使杳，角声空引雁愁长。", 
            "书生往往谈经济，揽辔澄清合有方。"
        ], 
        "title": "秋日登城", 
        "type": "律诗", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "关山极目翳黄埃，叹息车薪水一杯。", 
            "种秫地荒宾少顾，催租邑小吏频来。", 
            "暗尘葛服秋当浣，细雨柴门晚未开。", 
            "近日江南吟思减，断肠谁更忆方回。"
        ], 
        "title": "答刘持志", 
        "type": "律诗", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "书生报国乏涓埃，羞对茱萸强举杯。", 
            "宿雾连山雄虺些，朔风何日野鹰来。", 
            "交游渐向艰危尽，怀抱那能老病开。", 
            "几度出门疑所适，杖藜细绕竹西回。"
        ], 
        "title": "答道原思治", 
        "type": "律诗", 
        "yun": "灰"
    }, 
    {
        "author": "周棐", 
        "era": "元", 
        "subtype": "七言绝句", 
        "text": [
            "进驭归来日未西，落花芳草满春泥。", 
            "也知枥上无凡马，牵过天闲不肯嘶。"
        ], 
        "title": "琦元璞所藏赵子昂马图", 
        "type": "绝句", 
        "yun": "齐"
    }, 
    {
        "author": "周棐", 
        "era": "元", 
        "subtype": "七言绝句", 
        "text": [
            "凿凿岷峨插彼苍，海波不动海天凉。", 
            "双蛟化作神仙去，明月中宵剑影长。"
        ], 
        "title": "双松图", 
        "type": "绝句", 
        "yun": "阳"
    }, 
    {
        "author": "周棐", 
        "era": "元", 
        "subtype": "七言绝句", 
        "text": [
            "凫雁人家秋水多，澹烟疏雨暗渔蓑。", 
            "分明记得南塘路，何处行舟《白苧》歌。"
        ], 
        "title": "苧村烟雨", 
        "type": "绝句", 
        "yun": "歌"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "离离江树暗芳洲，江上西风几度秋。", 
            "别鹄未归天又晚，不胜清怨忆丹丘。"
        ], 
        "title": "题杂画二首 其一", 
        "type": "绝句", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "水阔天低欲尽头，柳花如雪暗归舟。", 
            "平生解识沧洲趣，何处飞来双白鸥。"
        ], 
        "title": "题杂画二首 其二", 
        "type": "绝句", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "野花疏竹媚幽姿，翡翠帘前雨散丝。", 
            "最爱陈琳诗句好，玉盘春露捧金芝。"
        ], 
        "title": "八月廿一日惟寅徵君踏雨过林馆为留终日因诵近赋绝句三首爱其词致清婉辄走笔次韵如上古道寥寞人以角逐声利为务惟寅独逍遥恬淡之乡时来□之篇章翰墨之事岂易得也哉 其一", 
        "type": "绝句", 
        "yun": "支"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "秋来长掩竹间扉，过客谁能识道机。", 
            "惭愧庐山陈处士，时来共葺薜萝衣。"
        ], 
        "title": "八月廿一日惟寅徵君踏雨过林馆为留终日因诵近赋绝句三首爱其词致清婉辄走笔次韵如上古道寥寞人以角逐声利为务惟寅独逍遥恬淡之乡时来□之篇章翰墨之事岂易得也哉 其二", 
        "type": "绝句", 
        "yun": "微"
    }, 
    {
        "author": "周砥", 
        "era": "元", 
        "subtype": "七言绝句", 
        "text": [
            "晚风吹雨过林庐，柿叶飘红手自书。", 
            "无限萧条江海意，一尊相对忆鲈鱼。"
        ], 
        "title": "八月廿一日惟寅徵君踏雨过林馆为留终日因诵近赋绝句三首爱其词致清婉辄走笔次韵如上古道寥寞人以角逐声利为务惟寅独逍遥恬淡之乡时来□之篇章翰墨之事岂易得也哉 其三", 
        "type": "绝句", 
        "yun": "鱼"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "千岩春静一僧归，相送空林夕景微。", 
            "茶具等閒抛石阁，钓竿行已卧苔矶。", 
            "草生南浦牵诗梦，沤下轻波识道机。", 
            "若见王乔因借问，双凫何日向南飞。"
        ], 
        "title": "因昶公归简王二秀才次韵孝常", 
        "type": "律诗", 
        "yun": "微"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "诗酒尚堪忘世虑，陶然且复咏閒居。", 
            "园林几日清秋好，风雨一番黄落初。", 
            "翳翳荒村烟景寂，迢迢虚阁暮钟疏。", 
            "经时不得故乡信，谁道雁来能寄书。"
        ], 
        "title": "雨后偶题", 
        "type": "律诗", 
        "yun": "鱼"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "荷钁穿云得茯苓，作糜从此谢膻腥。", 
            "斋厨自启添松火，香韵初浮满竹庭。", 
            "时忆紫芝歌旧曲，尚寻黄独制颓龄。", 
            "今晨暂辍青精饭，与洁方坛咏《玉经》。"
        ], 
        "title": "食茯苓粥", 
        "type": "律诗", 
        "yun": "青"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "数卷《楞伽》一缕香，门前尘土浩茫茫。", 
            "何人尚觅安心法，此处真堪选佛场。", 
            "寒月流为千嶂雪，晚风惊散一林黄。", 
            "可怜结习消除尽，笔舌纷纷故未忘。"
        ], 
        "title": "纵笔一首", 
        "type": "律诗", 
        "yun": "阳"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "枫林寂寂水边村，雁子啼时归故园。", 
            "舟楫暂移秋色里，郡城遥望夕岚昏。", 
            "情知远道难离别，心喜高堂得凊温。", 
            "草阁无为掩扉卧，新诗还待故人言。"
        ], 
        "title": "留别孝常", 
        "type": "律诗", 
        "yun": "元"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "山馆荆南共苦吟，每于何处更关心。", 
            "樽移曲涧花千树，门掩疏灯雪一林。", 
            "谁与情亲踰骨肉，自怜年迈惜光阴。", 
            "孤城目尽云千里，惟有凄凉易满襟。"
        ], 
        "title": "忆孝常", 
        "type": "律诗", 
        "yun": "侵"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "马卿一别四经春，裋褐萧萧入梦频。", 
            "闻道东来犹未见，每因西望转伤神。", 
            "鬓丝禅榻风流在，竹色茶烟夏景新。", 
            "何惜灵岩与徒步，尚疑消息未应真。"
        ], 
        "title": "闻马孝常在灵岩欲与周士行徒步往候信恐未真", 
        "type": "律诗", 
        "yun": "真"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "寻僧直到梵王家，便汲山泉为煮茶。", 
            "阮籍从来无礼法，汤休何用著袈裟。", 
            "醉眠石阁听风树，步入松云扫涧花。", 
            "与子归时仍并辔，萧条墓道夕阳斜。"
        ], 
        "title": "夏日同强二秀才过鉴公山房因游仁寿精舍", 
        "type": "律诗", 
        "yun": "麻"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "屋庐星散当山郭，门前小溪相与通。", 
            "橘子压树千头绿，鲤鱼跳波双尾红。", 
            "空梁寒月拱夜鼠，傍壁灯火鸣秋虫。", 
            "故人亦在他乡住，此时作客情思同。"
        ], 
        "title": "寄杨文可", 
        "type": "律诗", 
        "yun": "东"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "乃翁天性唯真率，纵酒狂歌老未休。", 
            "不是生前浑欲醉，却缘客里易为愁。", 
            "百年心绪留黄卷，几树梅花共白头。", 
            "昨过比邻司马氏，阿戎谭论更风流。"
        ], 
        "title": "寄周子羽", 
        "type": "律诗", 
        "yun": "尤"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "空山寂寂行人稀，冈头落花如雨飞。", 
            "罢琴惆怅不能已，故乡寥落何当归。", 
            "南去百粤羽书急，北来三吴戎马肥。", 
            "安得龙骧拥战舰，扫除俘寇扬国威。"
        ], 
        "title": "春日", 
        "type": "律诗", 
        "yun": "微"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "西江江水漾明霞，买得吴船泊晚沙。", 
            "春鸟衔花落经卷，凉风吹月上袈裟。", 
            "庐山屹立千峰秀，瀑布流传一道斜。", 
            "爱尔心源绝清净，东林寺里白莲华。"
        ], 
        "title": "送福上人游江西", 
        "type": "律诗", 
        "yun": "麻"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "吴兴山水称奇绝，爱汝楼居事事清。", 
            "花片拂云飘几席，湖光浮日动檐楹。", 
            "主人好学三冬足，对客高谈一座倾。", 
            "乐事本来皆可意，为君拈笔赋閒情。"
        ], 
        "title": "题可意楼", 
        "type": "律诗", 
        "yun": "庚"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "忆汝草堂何许在，辟疆园里玉山陲。", 
            "方床石鼎高情远，细雨茶烟清昼迟。", 
            "鸿雁来时曾会面，枇杷开后更题诗。", 
            "山中容易年华暮，书史娱人总不知。"
        ], 
        "title": "玉山草堂", 
        "type": "律诗", 
        "yun": "支"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "芝云主人绝萧散，燕坐草堂门不扃。", 
            "古鼎隔帘香袅袅，新篁拂几玉亭亭。", 
            "十年苦思耽诗卷，三日清斋写道经。", 
            "邀我醉眠书画舫，月明吹笛看云汀。"
        ], 
        "title": "顾仲瑛芝云堂", 
        "type": "律诗", 
        "yun": "青"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "秋波漠漠静朝晖，画舫开筵兴不违。", 
            "浊酒清歌香缥缈，青山黄叶路依稀。", 
            "夜凉金雁筝声细，雪滑银盘鲈鲙肥。", 
            "顾我惭为尘俗累，不能同载月中归。"
        ], 
        "title": "次玉山游寒泉登南峰有怀龙门云台", 
        "type": "律诗", 
        "yun": "微"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "著屐登山宁惮劳，楼台重玩一周遭。", 
            "剑池下见蛟涎碧，宝塔平临鹤背高。", 
            "窅渺吴封难极目，凄凉霸业谩挥毫。", 
            "把杯别有踟蹰意，不为西风叹二毛。"
        ], 
        "title": "虎丘有作", 
        "type": "律诗", 
        "yun": "豪"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "渺渺晴湖白鹭飞，青山迢递夕岚微。", 
            "閒操桂楫云生腋，欲采芙蓉露满衣。", 
            "紫翠房深丹灶暖，松杉秋静鹤巢稀。", 
            "明年去觅封君达，应驾青牛说息机。"
        ], 
        "title": "送赵一阳真士归霅上", 
        "type": "律诗", 
        "yun": "微"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "松花金粉落春晴，白鹤看棋如客行。", 
            "疏雨竹窗缘是梦，隔林茶臼只闻声。", 
            "繁华久困心何得，澹泊相遭思亦清。", 
            "不有鹿门高世志，山中几日道能成。"
        ], 
        "title": "次韵介之梦山中", 
        "type": "律诗", 
        "yun": "庚"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "落日孤城近海边，川流九道直如弦。", 
            "朱幡到邑歌来暮，玉帐论兵思去年。", 
            "楚水南回多贾舶，虞山西望少人烟。", 
            "从来惠化同甘雨，还使残民得洒然。"
        ], 
        "title": "送李用和之常熟知州（至正二十年）", 
        "type": "律诗", 
        "yun": "先"
    }, 
    {
        "author": "周棐", 
        "era": "元", 
        "subtype": "五言律诗", 
        "text": [
            "溪上斋居好，幽偏事不侵。", 
            "桑麻存晚计，图史乐初心。", 
            "岸帻幽窗晓，移床绿树阴。", 
            "卜邻何代老，从此数相寻。"
        ], 
        "title": "访鲍仲孚先生隐居", 
        "type": "律诗", 
        "yun": "侵"
    }, 
    {
        "author": "周棐", 
        "era": "元", 
        "subtype": "五言律诗", 
        "text": [
            "忆子临东海，征帆几日回。", 
            "鼍鸣津鼓合，蜃起石楼开。", 
            "官酒应深酌，春衣或未裁。", 
            "题诗纪游历，时寄到蓬莱。"
        ], 
        "title": "次石监征韵", 
        "type": "律诗", 
        "yun": "灰"
    }, 
    {
        "author": "周棐", 
        "era": "元", 
        "subtype": "五言律诗", 
        "text": [
            "泽国仍多雨，溪流没两涯。", 
            "墟烟迷小市，泥草乱空阶。", 
            "蕴藉诗中意，苍茫病里怀。", 
            "明朝晴色好，对话两情谐。"
        ], 
        "title": "次陈彦博编修雨中见怀", 
        "type": "律诗", 
        "yun": "佳"
    }, 
    {
        "author": "周棐", 
        "era": "元", 
        "subtype": "五言律诗", 
        "text": [
            "慷慨持征节，雄谈息战尘。", 
            "有生皆帝力，无地不王臣。", 
            "为国丹心在，论功白发新。", 
            "他年忠义传，端合继前人。"
        ], 
        "title": "送崇德州夏同知", 
        "type": "律诗", 
        "yun": "真"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "楚甸荒凉旧镇微，春来渐觉思依依。", 
            "故乡兵后今谁在？游子江南恨独归。", 
            "长路关心闻过雁，孤城回首见斜晖。", 
            "家人十载伤离别，芳草閒堂静掩扉。"
        ], 
        "title": "送人归楚", 
        "type": "律诗", 
        "yun": "微"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "故人相与最从容，尚忆论诗向夜中。", 
            "白首无家十年别，青山何处一樽同。", 
            "梦回孤馆灯前雨，目断西风塞外鸿。", 
            "谁识离怀愁绝处，野庭依旧穆陵东。"
        ], 
        "title": "寄沂阳刘廷镇员外", 
        "type": "律诗", 
        "yun": "东"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "两岸春云暗柳条，满篷风雨过枫桥。", 
            "空怜越绝溪山好，且听《吴趋》巷陌遥。", 
            "官舍晚凉飞燕子，水乡人静卖鱼苗。", 
            "谁家白皙佳公子，剩把黄金买阿娇。"
        ], 
        "title": "吴中", 
        "type": "律诗", 
        "yun": "萧"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "昔年相与最多情，尚忆联镳度锦城。", 
            "御水满沟看洗马，宫墙隔树听流莺。", 
            "别来故旧今谁在？老去艰虞只自惊。", 
            "山色湖光总无赖，不堪幽独转愁生。"
        ], 
        "title": "寄子高都事", 
        "type": "律诗", 
        "yun": "庚"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "溪上孤城百雉馀，城门犹自护储胥。", 
            "霸陵空宿将军骑，范叔应随使者车。", 
            "鸡犬萧条兵过后，渔樵散漫市休初。", 
            "老年触事多成感，閒向芭蕉叶上书。"
        ], 
        "title": "登崇德城有感", 
        "type": "律诗", 
        "yun": "鱼"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "生计依人转寂寥，别来心事向谁消。", 
            "镜中华发随年改，溪上青山入梦遥。", 
            "对酒便思归白社，将书不敢寄洪乔。", 
            "越情吴思浑无赖，独倚江楼送暮潮。"
        ], 
        "title": "寄舍弟鼎", 
        "type": "律诗", 
        "yun": "萧"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "云外群山绾翠螺，马蹄长是客中过。", 
            "关河树色秋光近，驿路蝉声晚更多。", 
            "千古心期空皓首，百年人事等沧波。", 
            "自惭薄劣频趋走，几度因风想玉珂。"
        ], 
        "title": "临平道中寄京师诸友", 
        "type": "律诗", 
        "yun": "歌"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "十日春泥懒入城，满湖风雨未开晴。", 
            "草堂欲补宁忘破，沙鸟频来莫漫惊。", 
            "桥外柳条随意绿，坐间苔色傍人生。", 
            "缘知花事浑能几，好买芳樽对客倾。"
        ], 
        "title": "春日雨中漫成次顾玉山韵兼简石监征", 
        "type": "律诗", 
        "yun": "庚"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "意气倾人记昔年，东风飞盖日翩翩。", 
            "花明古戍春停骑，月上清江夜放船。", 
            "老去交游谁更健？乱来踪迹总堪怜。", 
            "山光水色浑无赖，却数冥鸿野外天。"
        ], 
        "title": "寄刘孝章经历", 
        "type": "律诗", 
        "yun": "先"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "识君虽早送君迟，却愧相看在乱离。", 
            "十口一家无别业，此身何日是閒时。", 
            "青山满路春船酒，白月空江客枕诗。", 
            "我有好怀谁得共，鸥波千顷雨丝丝。"
        ], 
        "title": "次韵送陈寿夫之湖州", 
        "type": "律诗", 
        "yun": "支"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "鸳鸯飞去潦波平，曾听骊歌忆送行。", 
            "南浦移舟官树绿，西亭酌酒晚风晴。", 
            "异乡春近多新梦，远使书回足旧情。", 
            "欲识怀君无限意，满城芳树乱啼莺。"
        ], 
        "title": "寄吴兴张别驾", 
        "type": "律诗", 
        "yun": "庚"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "危亭突兀斗城阴，风物苍茫入望沈。", 
            "万古东南多壮观，百年豪杰几豋临。", 
            "夜中日出扶桑近，天外江流滟滪深。", 
            "好趁归帆拂天姥，共凭寥廓寄微吟。"
        ], 
        "title": "送曹广文赋得富览亭", 
        "type": "律诗", 
        "yun": "侵"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "白水青山杳眇边，每怀高节自茫然。", 
            "不从猿鸟疏名姓，虚托鳞鸿问岁年。", 
            "灯外檐花清夜雨，江头云树暮春天。", 
            "须知无限沧洲意，渺渺东风一旆悬。"
        ], 
        "title": "次韵顾玉山见寄", 
        "type": "律诗", 
        "yun": "先"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "日出长江烟雾开，越山吴树抱江回。", 
            "霸图踪迹空今古，天堑东南有劫灰。", 
            "山郭雨昏云似墨，海门潮急浪如雷。", 
            "舟师省柁须看客，不数瞿塘滟滪堆。"
        ], 
        "title": "渡钱塘江", 
        "type": "律诗", 
        "yun": "灰"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "孤帆夜落石桥西，桥外青山入会稽。", 
            "卧听海潮吹地转，起看江月向人低。", 
            "一春衰谢怜皮骨，万国艰虞厌鼓鼙。", 
            "何处客船歌《水调》，令人归思益凄迷。"
        ], 
        "title": "西津夜泊", 
        "type": "律诗", 
        "yun": "齐"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "蓬莱宫阙五云间，天上群仙集佩环。", 
            "珥笔每同花下散，玉珂时听月中还。", 
            "清秋幕府芙蓉静，白日门屏獬豸閒。", 
            "浩荡天风吹鹤驭，春朝入觐紫宸班。"
        ], 
        "title": "送南台察掾张志学赴都", 
        "type": "律诗", 
        "yun": "删"
    }, 
    {
        "author": "孟鲠", 
        "era": "元", 
        "subtype": "七言绝句", 
        "text": [
            "匆匆杯酒又天涯，迟日墙东叫卖花。", 
            "可惜同生不同死，却随春色去谁家。"
        ], 
        "title": "折花怨", 
        "type": "绝句", 
        "yun": "麻"
    }, 
    {
        "author": "周巽", 
        "era": "元", 
        "subtype": null, 
        "text": [
            "萝壁卧閒云，松巢立孤鹤。", 
            "飘飘丹丘生，栖息在林壑。", 
            "楼倚芙蓉屏，屏高翠如削。", 
            "长吟野猿惊，清啸岩花落。", 
            "卷迹云共归，鸣皋鹤初作。", 
            "朝市自纷纭，山居有真乐。"
        ], 
        "title": "山居乐为吉州文世杰赋", 
        "type": "古风", 
        "yun": "药"
    }, 
    {
        "author": "周巽", 
        "era": "元", 
        "subtype": null, 
        "text": [
            "金闺早通籍，石渠待校书。", 
            "丝纶阁中客，竹简犹卷舒。", 
            "匏瓜岂终系，土宇今晏如。", 
            "革化自君始，木铎扬名誉。"
        ], 
        "title": "效八音体送李状元一初提学浙江", 
        "type": "古风", 
        "yun": "鱼"
    }, 
    {
        "author": "周巽", 
        "era": "元", 
        "subtype": null, 
        "text": [
            "明月出东山，飞光照峨嵋。", 
            "白云生镜石，动有万里期。", 
            "念子在远道，身为微禄縻。", 
            "九载一迁秩，会面知何时。", 
            "生女有所托，谁能嗟远离。", 
            "去春始归宁，怀抱乳下儿。", 
            "苦云夫去远，辛勤仰姑慈。", 
            "成童恋祖母，乳子乃在兹。", 
            "近得嘉定报，衣成将寄谁。", 
            "亟令吾孙去，庶用慰离思。", 
            "眉山云千叠，锦水天一涯。", 
            "勖哉慎自保，有志达所为。"
        ], 
        "title": "寄女婿陈绍吾", 
        "type": "古风", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "泮宫有丹桂，千载留芬芳。", 
            "长沐圣人泽，玉阶秋露凉。", 
            "客从广寒来，满袖携天香。", 
            "中庭坐明月，折华荐瑶觞。", 
            "嫦娥顾之笑，赠以紫锦裳。", 
            "飘飘凌丹阙，鸾鹤相翱翔。"
        ], 
        "title": "赋得泮宫丹桂贺龙录事元同登第归", 
        "type": "古风", 
        "yun": "阳"
    }, 
    {
        "author": "周巽", 
        "era": "元", 
        "subtype": null, 
        "text": [
            "孟冬天地闭，萼绿数花开。", 
            "步绕溪上见，香从谷中来。", 
            "冉冉年将尽，匆匆春又回。", 
            "征鸿避霜雪，行子隔风埃。", 
            "归来履芳躅，慰我平生怀。"
        ], 
        "title": "早梅", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "彩鸾下云壑，岁晏停香车。", 
            "素妃持绛节，丹脸含蕊砂。", 
            "谪居臞仙苑，步出东皇家。", 
            "朝迎旸谷日，暮餐赤城霞。", 
            "尚恐芳华歇，飘忽令人嗟。"
        ], 
        "title": "红梅", 
        "type": "古风", 
        "yun": "麻"
    }, 
    {
        "author": "周巽", 
        "era": "元", 
        "subtype": null, 
        "text": [
            "飘飘罗浮驾，皎皎劫外身。", 
            "娟娟冰是骨，粲粲雪为神。", 
            "持节来瀛海，嘘气为阳春。", 
            "若非王乔侣，恐是赤松邻。", 
            "殷勤问芳讯，未尽寰中尘。"
        ], 
        "title": "梅仙", 
        "type": "古风", 
        "yun": "真"
    }, 
    {
        "author": "周巽", 
        "era": "元", 
        "subtype": null, 
        "text": [
            "严霜瘁群木，生意存孤根。", 
            "石泉冰已合，雪谷花初繁。", 
            "滕巽迎瑞气，山泽归英魂。", 
            "相看折冻萼，微笑酣朝暾。", 
            "蔼然见颜色，倾倒花前尊。"
        ], 
        "title": "寒梅", 
        "type": "古风", 
        "yun": "元"
    }, 
    {
        "author": "周巽", 
        "era": "元", 
        "subtype": null, 
        "text": [
            "不见芳颜久，仪容老更成。", 
            "襟怀抱清气，洒落出真情。", 
            "天寒适邂逅，握手如平生。", 
            "曳月鲛绡薄，凌风鹤氅轻。", 
            "同有岁寒约，重来会耆英。"
        ], 
        "title": "梅友", 
        "type": "古风", 
        "yun": "庚"
    }, 
    {
        "author": "周巽", 
        "era": "元", 
        "subtype": null, 
        "text": [
            "中林有佳实，孟夏雨初肥。", 
            "离离青垂处，落落红绽时。", 
            "昔曾感商梦，摽有兴周诗。", 
            "调鼎将用汝，倾筐一塈之。", 
            "临风每相望，聊以慰渴思。"
        ], 
        "title": "梅子", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "天地开元冬，繁霜瘁林木。", 
            "初阳应律回，万物自生毓。", 
            "有客豫章来，曰贞字诚复。", 
            "学易究精微，潜心穷化育。", 
            "仰止无极翁，永怀继芳躅。", 
            "所以太极图，通书常在目。", 
            "非诚曷流行，非复曷归宿。", 
            "贞也学有源，家住澄江曲。", 
            "斋以诚复名，閒居慎其独。", 
            "中藏造化机，外转洪钧轴。", 
            "窗云隐孤光，帘雾霏清馥。", 
            "藏修息且游，斯人美如玉。", 
            "十载一相逢，文彩光可掬。", 
            "手持明月珠，访我青原麓。", 
            "索赋诚复诗，时时急相促。", 
            "贞下复起元，顾名常自勖。", 
            "郁郁南涧松，猗猗北窗竹。", 
            "相期保岁寒，梅花照书屋。"
        ], 
        "title": "诚复斋为西昌罗建中赋", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "哀哀歌蓼莪，戚戚左氏子。", 
            "悠悠感中怀，靡靡去故里。", 
            "痛父骨未收，隐忧彻肝髓。", 
            "孤舟过金陵，惜别临鹭水。", 
            "岸柳情依依，江波寒瀰瀰。", 
            "旅榇几时归，山中白云起。"
        ], 
        "title": "送左子声赴金陵收父骨归葬", 
        "type": "古风", 
        "yun": "纸"
    }, 
    {
        "author": "周巽", 
        "era": "元", 
        "subtype": null, 
        "text": [
            "舒州控淮海，蚩尤直层城。", 
            "余公此战守，七年无援兵。", 
            "公有大将略，烈烈如杲卿。", 
            "百战死城下，向来一书生。", 
            "长淮失保障，寒潮送哀声。", 
            "至今父老言，闻者涕泣零。"
        ], 
        "title": "哀故左丞余公阙", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "南临郁孤台，白日忽已没。", 
            "桓桓高昌公，回车奋馀烈。", 
            "平生鹰扬姿，矢以须溅血。", 
            "生既负主恩，愿为厉报国。", 
            "拔剑杀二人，公回仗死节。", 
            "魂招不可来，剑冷台前月。"
        ], 
        "title": "哀故参政全公子仁", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "正月江涛恶，浔阳妖雾昏。", 
            "李侯守兹土，慷慨颜平原。", 
            "身亲蹈白刃，大战城西门。", 
            "结缨归府第，衣带战血痕。", 
            "死且瞋吾目，骂贼不绝言。", 
            "公真天下士，天子哀临轩。", 
            "视彼佩符者，区区何足论。", 
            "年年春草绿，来此吊忠魂。"
        ], 
        "title": "哀故九江太守李公黼", 
        "type": "古风", 
        "yun": "元"
    }, 
    {
        "author": "周巽", 
        "era": "元", 
        "subtype": null, 
        "text": [
            "苍松有古意，抚树常盘桓。", 
            "孤根蟠地底，高节凌云端。", 
            "老龙惊蜕骨，独鹤落飞翰。", 
            "应中明堂用，还扶大厦安。", 
            "适当风雨会，坚傲雪霜残。", 
            "愿结忘年友，永期同岁寒。"
        ], 
        "title": "苍松", 
        "type": "古风", 
        "yun": "寒"
    }, 
    {
        "author": "周巽", 
        "era": "元", 
        "subtype": null, 
        "text": [
            "仗外迎春早，花边待漏迟。", 
            "雪华飞上苑，日色动南枝。", 
            "寿阳临风处，落英点芳姿。", 
            "珠帘清气入，倚阁寒云垂。", 
            "辟妃侍华宴，听弄玉参差。"
        ], 
        "title": "上苑梅", 
        "type": "古风", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "群英生有序，乃在群英先。", 
            "巡檐笑木李，临浦怀水仙。", 
            "根枝本同气，华萼何相偏。", 
            "雁行来远塞，埙声动芳筵。", 
            "嗤彼紫荆花，辉耀春风前。"
        ], 
        "title": "寒梅", 
        "type": "古风", 
        "yun": "先"
    }, 
    {
        "author": "周巽", 
        "era": "元", 
        "subtype": null, 
        "text": [
            "吴山高，吴水长。", 
            "乌啼霜枫落，鹿游烟草荒。", 
            "百花洲在春无主，曾见蛾眉花下舞。", 
            "祗怜西子捧心颦，那觉越王尝胆苦。", 
            "山围水绕阖闾城，故国台倾空有名。", 
            "子胥伏剑夫差死，悲风哀动寒潮声。"
        ], 
        "title": "姑苏台", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "边风动，燕云开。", 
            "千金买骏骨，宛马从东来。", 
            "金台百尺空中起，乐毅趍燕从隗始。", 
            "高陵秦塞云几重，俯拓齐城地千里。", 
            "昭王已矣贤士亡，黄金化土高台荒。", 
            "白虹贯日天苍苍，易水波寒沙草黄。"
        ], 
        "title": "黄金台", 
        "type": "古风", 
        "yun": null
    }, 
    {
        "author": "孟鲠", 
        "era": "元", 
        "subtype": "七言律诗", 
        "text": [
            "愔愔坊陌傍深春，活活河流雨过浑。", 
            "花鸟几时充贡赋，牛羊今日上丘原。", 
            "犹传柳七工词翰，不见朱三有子孙。", 
            "我亦前生梁楚士，独持心事过夷门。"
        ], 
        "title": "南京", 
        "type": "律诗", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "说与沙城刘子春，湛然垂老酷思君。", 
            "同游青冢秋将尽，共饮天山酒半醺。", 
            "茧纸题诗熟鍊字，毡庐谈道细论文。", 
            "五年回首真如梦，衰草寒烟正断魂。"
        ], 
        "title": "寄移剌子春", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "三十年前旅永安，凤箫楼上倚阑干。", 
            "初学书画同游戏，静阅琴棋相对闲。", 
            "聚散悲欢灯影里，兴亡成败梦魂间。", 
            "安书风送来天际，望断中州一发山。"
        ], 
        "title": "寄妹夫人", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "不得潜身似许由，医闾辜负万山秋。", 
            "未竭犬马虽为慊，忽忆猿鹤却自羞。", 
            "黄阁赖悬新篆印，白霫元有旧渔舟。", 
            "他时雪夜寻良友，且学当年王子猷。"
        ], 
        "title": "和武善夫韵", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "扬善从来慕晋卿，沧浪浊处不濯缨。", 
            "关东易学孰能与，冀北诗声莫与京。", 
            "今日穷途虽蹇剥，他时行道自亨贞。", 
            "须知遁世元无闷，莫怨龙钟出帝城。"
        ], 
        "title": "和冯扬善韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "文章太守镇榆关，远寄新诗与湛然。", 
            "卓尔功名君勉力，归与活计我加鞭。", 
            "扶衰幸有东坡杖，遣兴犹存玉涧泉。", 
            "布袜青鞋任真率，东垣山水不拈钱。"
        ], 
        "title": "答聂庭玉", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "行尽千程与万程，谁能退步见严宸。", 
            "饶渠解释庭前雪，笑彼难除室外尘。", 
            "翡翠帘前犹是汝，琉璃殿上更何人。", 
            "直须鹤出银笼外，受用壶天不夜春。"
        ], 
        "title": "继柏岩大禅师韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "下马如虹气焰雄，惊人诗笔有谁同。", 
            "银钩老字学颜体，玉振奇辞类国风。", 
            "今日白衣聊养素，他年皇屋好推忠。", 
            "经营江左须豪哲，占取云台第一功。"
        ], 
        "title": "和张善长韵", 
        "type": "律诗", 
        "yun": "东"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "吾师珍惜玉山炉，可叹雕纹朴丧初。", 
            "无党无偏三足峙，不缁不磷一心虚。", 
            "礼佛诵课须资汝，示众拈香正起予。", 
            "对此好弹三涧雪，因风远寄万松书。"
        ], 
        "title": "从万松老师乞玉博山", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "懒答禅师一纸书，禅师佳句古谁如。", 
            "不才叹我垂垂老，美裕怜君绰绰馀。", 
            "断臂志能如慧祖，点胸终不似云居。", 
            "三关参到纵横处，识破黄龙脚似驴。"
        ], 
        "title": "寄万寿润公禅师用旧韵", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "澄公屡有寄来书，不著寒温问讯予。", 
            "老柏依然笼古殿，旃檀无恙锁精庐。", 
            "金鳞透网三乘外，大隐居廛千载馀。", 
            "祗有些儿堪恨处，向人刚觅护身符。"
        ], 
        "title": "寄圣安澄公禅师", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "我爱龙溪新样香，西岩风韵卒难忘。", 
            "深玄欲说舌头短，妙观先通鼻孔长。", 
            "秋水弹时宜受用，碧岩读处更相当。", 
            "清香妙谱都拈出，莫惜十年旧药方。"
        ], 
        "title": "从龙溪乞西岩香并方", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "尘世春风岁又迁，僚属来贺古川前。", 
            "谁知万法生心上，不觉双毛落鬓边。", 
            "人生能得几緉屐，文章不直一文钱。", 
            "威音那畔乾坤别，且道而今是几年。"
        ], 
        "title": "旦日遗从祖", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "同参万里寄书来，盥手缄封手自开。", 
            "没骨舌头我难说，无根树子若能栽。", 
            "金鹏手段平翻海，任老钩竿不钓能。", 
            "何日万松轩侧畔，笑谈抵掌一开怀。"
        ], 
        "title": "寄东林", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "湛然有过必人知，笑寄龙冈自讼诗。", 
            "阎浮众生苦为乐，华严皇觉药能医。", 
            "十年擐甲足疾作，三月弹琴臂力衰。", 
            "因病得闲闲却病，闲中虽病也便宜。"
        ], 
        "title": "寄景贤", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "薄德从来总畏知，龙冈又有和来诗。", 
            "机关不解活龙弄，癖疾还如死马医。", 
            "大舜再逢难永诀，周公不梦觉吾衰。", 
            "凤池元是夔龙宅，山鹿野麋终不宜。"
        ], 
        "title": "再用知字韵戏景贤", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "荆水浑如八节滩，玉泉佳趣类香山。", 
            "韦编周易忘深意，贝叶佛经送老闲。", 
            "爽我琴书池五亩，侑人诗酒竹千竿。", 
            "乐天活计都相似，脂粉独嫌素与蛮。"
        ], 
        "title": "慕乐天", 
        "type": "律诗", 
        "yun": null
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "君有蛮儿我已知，湛然援笔上新诗。", 
            "翠眉已惹禅心动，玉颊休教獭髓医。", 
            "旧有药炉虽竭底，新来鼎器却扶衰。", 
            "隆隆玉准能青眼，不解云霓也自宜。"
        ], 
        "title": "复用前韵戏呈龙冈居士兼善长诗友二首 其一", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "个中消息本忘言，一念从渠一万年。", 
            "大地遍开皆是水，顽石不击固无烟。", 
            "成佛莫落谢公后，建业从教祖氏先。", 
            "万法悉从心地起，元来祸福不由天。"
        ], 
        "title": "用刘润之韵", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "一曲悲风历指寒，昔年曾奉万松轩。", 
            "本嫌浮脆删吟抑，为爱轩昂变撞敦。", 
            "高趣酿成真有味，烦襟洗尽了无痕。", 
            "禅人若道声尘妄，孤负观音正法门。"
        ], 
        "title": "弹琴逾时作解嘲以呈万松老师", 
        "type": "律诗", 
        "yun": "元"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "征南都护得旋旆，平北将军已罢师。", 
            "寰海讴歌归大舜，明堂钟鼓奏咸池。", 
            "咸阳父老倾心日，鲁国书生得志时。", 
            "收拾琴书我归去，朝廷人物有皋夔。"
        ], 
        "title": "用曹桢韵", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "孤根培厚地，春意在东原。", 
            "蟠屈龙形古，发生阳气温。", 
            "冰坚凝体魄，雪净返精魂。", 
            "大本深含蓄，严冬花正繁。"
        ], 
        "title": "梅根", 
        "type": "律诗", 
        "yun": "元"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "千年一老树，瘦骨似蟠龙。", 
            "玉爪冰霜合，翠鳞苔藓封。", 
            "罗浮云里见，夏禹庙中逢。", 
            "乘取臞仙驾，飞光来九重。"
        ], 
        "title": "梅龙", 
        "type": "律诗", 
        "yun": "冬"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "轻冰融冻蕊，点缀见仙姝。", 
            "色润蓝田玉，光浮合浦珠。", 
            "枝头带蟾影，花底露蜂须。", 
            "此日相看处，芳容何太癯。"
        ], 
        "title": "梅蕊", 
        "type": "律诗", 
        "yun": "虞"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "霏霏含玉齿，粲粲出琼英。", 
            "春色梢头见，阳和根底生。", 
            "终身守贞白，芳气得轻清。", 
            "隐若飞仙佩，飘翩来上京。"
        ], 
        "title": "梅英", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "冻萼凝芳思，空山见美人。", 
            "冰姿含翠靥，玉齿粲朱唇。", 
            "结蒂栖香雪，缀枝迎早春。", 
            "醉看开也未，微笑问花神。"
        ], 
        "title": "梅萼", 
        "type": "律诗", 
        "yun": "真"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "琼树流清气，花飘晴雪香。", 
            "暗凝翠云袖，微袭紫罗囊。", 
            "旖旎来东阁，芬菲满洞房。", 
            "酒酣三嗅醒，吟断月昏黄。"
        ], 
        "title": "梅香", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "佳实存芳核，中含元气清。", 
            "阳生春欲动，甲拆暖初萌。", 
            "雪后孤根发，年深老干成。", 
            "长留酸一点，金鼎待和羹。"
        ], 
        "title": "梅仁", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "江碧涵疏影，飘萧宛不群。", 
            "斜横半窗月，低转一帘云。", 
            "昼扫尘无迹，阴移篆有文。", 
            "常随芳质见，隐映雪缤纷。"
        ], 
        "title": "梅影", 
        "type": "律诗", 
        "yun": "文"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "不见镜中石，遥思枕上峰。", 
            "景星光欲聚，夜雪兴偏浓。", 
            "著述编新草，吟哦对古松。", 
            "华嵩归隐处，云树几千重。"
        ], 
        "title": "奉寄陈进士村民 其一", 
        "type": "律诗", 
        "yun": "冬"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "旧种庭前竹，旋看新笋生。", 
            "春深翡翠合，日静凤凰鸣。", 
            "常有凌云气，兼留避俗名。", 
            "希君保贞操，托此寄中情。"
        ], 
        "title": "奉寄陈进士村民 其二", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "侃侃雩都令，情深入梦思。", 
            "大儿同死节，慈母痛生离。", 
            "犹想之官日，空怜骂贼时。", 
            "欲持一杯酒，遥酹郁孤祠。"
        ], 
        "title": "哭雩都县尹沈宗臣父子死节", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "哀哀竟何恃，悲痛彻心肝。", 
            "墓树春云暗，阶苔宿雨残。", 
            "泪随流水注，食为禁烟寒。", 
            "肠断思亲处，鹃啼乔木端。"
        ], 
        "title": "祭石桥先妣墓诗", 
        "type": "律诗", 
        "yun": "寒"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "早岁自失怙，忧怀不尽言。", 
            "养惭乌返哺，祭效獭衔恩。", 
            "陟岵悲风起，瞻茔佳气存。", 
            "永言思罔极，垂白哭秋原。"
        ], 
        "title": "祭石屋先人墓诗", 
        "type": "律诗", 
        "yun": "元"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "雨过芳池满，芙蓉照绿波。", 
            "双鸳香里浴，孤凤镜中过。", 
            "独步承恩重，多情奈妒何。", 
            "采花休采菂，心苦感怀多。"
        ], 
        "title": "水溢芙蓉沼", 
        "type": "律诗", 
        "yun": "歌"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "璇玑初织锦，寄与窦将军。", 
            "思报七襄日，裁成五色云。", 
            "帛书断归信，绮字缀回文。", 
            "洒尽行行泪，何时一见君。"
        ], 
        "title": "织锦窦家妻", 
        "type": "律诗", 
        "yun": "文"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "关山路难越，荡子去何之。", 
            "花落愁飘泊，月明伤别离。", 
            "星河鹊飞夜，风雪雁来时。", 
            "迢递年华晚，寒衣寄与谁。"
        ], 
        "title": "关山别浪子", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "惊风开绣幕，新月照罗帏。", 
            "玉树鸣清籁，珠帘捲素辉。", 
            "砧声敲杵急，灯烬落花微。", 
            "今夜思君梦，应随黄鹄飞。"
        ], 
        "title": "风月守空闺", 
        "type": "律诗", 
        "yun": "微"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "蛾眉常恐妒，敛笑出妆台。", 
            "貌好曾承宠，恩深翻见猜。", 
            "自怜金屋贮，不见翠华来。", 
            "飞阁香尘满，青鸾去不回。"
        ], 
        "title": "恒敛千金笑", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "尘匣初开处，镜中龙影蟠。", 
            "剑飞秋水底，月出暮云端。", 
            "绝色愁花妒，清光照胆寒。", 
            "一从君去后，懒向玉台看。"
        ], 
        "title": "盘龙随镜隐", 
        "type": "律诗", 
        "yun": "寒"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "惊魂长不定，夜鹊绕枝同。", 
            "闻在交河壮，还来辽海东。", 
            "凄风动帘幕，残月入房栊。", 
            "喜报归期近，那知是梦中。"
        ], 
        "title": "飞魂同夜鹊", 
        "type": "律诗", 
        "yun": "东"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "妾睡何曾着，俄闻唱晓鸡。", 
            "有怀思远道，自分守中闺。", 
            "近户明星烂，空梁落月低。", 
            "常时惊妾梦，多是四更啼。"
        ], 
        "title": "倦寝听晨鸡", 
        "type": "律诗", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "诗篇足继晋名流，几度思君倚寺楼。", 
            "十载龙庭归不得，玉泉何日更同游。"
        ], 
        "title": "和光祖", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "惜春弥月醉高楼，不放闲人到上头。", 
            "桃李乱随流水去，满城风雨替莺愁。"
        ], 
        "title": "次赵虎岩春思诗韵", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "十分著意送春来，远近人家花尽开。", 
            "多谢东君无彼此，笙歌休放紫霞杯。"
        ], 
        "title": "和人韵二首 其一", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "忠臣四海年来少，谗佞满朝日更多。", 
            "洒泪问天天不语，不知天意果如何。"
        ], 
        "title": "和人韵二首 其二", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "严风猎猎雪成堆，一夜桃花满院开。", 
            "春自不知谁著力，九重天上挽回来。"
        ], 
        "title": "次卢希谢冬日桃花诗韵", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "绿杨飞尽山城雪，花影满帘春日迟。", 
            "事异势殊春是旧，化工著意几曾私。"
        ], 
        "title": "春日席上次高丽国使新安公诗韵二首 其一", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "从来造物閒相弄，自在翻腾梦里身。", 
            "人事不知天意思，欲回天地一时春。"
        ], 
        "title": "春日席上次高丽国使新安公诗韵二首 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "读书学剑两无成，牢落无由话此情。", 
            "闻道太平公事了，蓬窗閒杀老书生。"
        ], 
        "title": "次赵虎岩诗韵 其一", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "寄语幽都君子儒，年来活计道人居。", 
            "而今扰扰封侯辈，大剑长枪不读书。"
        ], 
        "title": "次赵虎岩诗韵 其二", 
        "type": "绝句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉泉泉下有鱼龙，风起波涛沧海同。", 
            "自是鱼龙无意出，月明愁杀钓鱼翁。"
        ], 
        "title": "次赵虎岩诗韵 其三", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "绿回芳草春长在，梦与浮云一段空。", 
            "休向玉泉悲故国，咸阳无处问秦宫。"
        ], 
        "title": "次赵虎岩过玉泉怀古韵 其一", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "路僻山荒碧草迷，行人惆怅马频嘶。", 
            "当时楼观寻无处，落日疏林鸦乱啼。"
        ], 
        "title": "次赵虎岩过玉泉怀古韵 其二", 
        "type": "绝句", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "从臾新交与旧游，编排酒令与诗筹。", 
            "但言误及功名事，便索荒唐改话头。"
        ], 
        "title": "即日拟乐天作", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉泉佳景昔人传，近筑幽居碧水前。", 
            "他日卜邻无我弃，竹篱茅舍好相连。"
        ], 
        "title": "复次过玉泉诗韵四首 其一", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉梅清浅野梅疏，驿路尘空未得书。", 
            "独坐穷庐情味恶，漫吟新句寄双鱼。"
        ], 
        "title": "复次过玉泉诗韵四首 其二", 
        "type": "绝句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "客梦时时绕玉泉，碧山无数锁苍烟。", 
            "君恩未报归难得，且向龙沙待数年。"
        ], 
        "title": "复次过玉泉诗韵四首 其三", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "广文寥落客幽都，我在天涯亦隐居。", 
            "料得因循浑忘却，数年不寄一封书。"
        ], 
        "title": "复次过玉泉诗韵四首 其四", 
        "type": "绝句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "是佛尽居安乐国，无仙不住没愁乡。", 
            "听教共献天花供，更管清明分外香。"
        ], 
        "title": "答客问", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "诗成怨立小桥西，晚日春怀伤鸟啼。", 
            "离别书情多寄恨，远山高处暮云低。"
        ], 
        "title": "拟回文 其一", 
        "type": "绝句", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "楼上独来心上愁，泪垂难道不肠柔。", 
            "秋深夜雨风回梦，烛剪空窗暗燄浮。"
        ], 
        "title": "拟回文 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "日日浮沈卖酒家，不知寒力战风沙。", 
            "又谁知道新春色，开到南枝弟几花。"
        ], 
        "title": "继韵为答", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "功名江海一浮沤，赚得英雄雪白头。", 
            "日月如飞留不住，雁行山色又横秋。"
        ], 
        "title": "答李仲玉白发叹", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "四海嗷嗷属望声，绣衣直指下天庭。", 
            "好将罗隐秋虫赋，自此书为座右铭。"
        ], 
        "title": "赠御史", 
        "type": "绝句", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "爱仙无药可登云，爱酒无钱可计春。", 
            "只说南山有佳处，如何犹自是闲人。"
        ], 
        "title": "戏赠隐士刘仲明", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "垂白穷居野水滨，祇疑秋水是龙津。", 
            "神龟己死三千岁，何事持竿不顾人。"
        ], 
        "title": "秋日行次池上戏赠钓者", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉检素书鱼附去，锦笺瑶句凤衔来。", 
            "桃花流水长春洞，也望群仙许再开。"
        ], 
        "title": "重醉修真宫鍊师", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "道本无名莫强名，在人呈露自然情。", 
            "楼头山色门前水，不是天公彩画成。"
        ], 
        "title": "读书楼赠道士", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一曲春风踏踏歌，月光明似镜新磨。", 
            "谁游碧落骑鸾凤，记姓蓝人是彩和。"
        ], 
        "title": "为阅俳优诸相赠优歌道士", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "不知何事伤游子，漫折閒花尽日吟。", 
            "转觉忘机是啼鸟，静依芳草说春心。"
        ], 
        "title": "近体隔句赠人", 
        "type": "绝句", 
        "yun": "侵"
    }, 
    {
        "author": "周霆震", 
        "era": "元", 
        "subtype": null, 
        "text": [
            "孤藩酣春霖，战舰一时集。", 
            "喧呼惊弃甲，填道戈可拾。", 
            "黄昏烟燄起，近郭俯藏蛰。", 
            "夜深相随行，间道众岌岌。", 
            "败走馀群丑，邪径俄掩袭。", 
            "叫号互失亡，颠仆免系絷。", 
            "策骡叟狼顾，襁孺妇饮泣。", 
            "带褫衣苟完，靴沾足难给。", 
            "相失但闻声，疑路翻却立。", 
            "屡休幸鸡鸣，襟袖寒气湿。", 
            "贯鱼累童稚，前阻后惶急。", 
            "萦回阡陌间，恒恐追骑及。", 
            "重冈释心掉，湛若恩露裛。", 
            "推挽达人烟，开颜见舂汲。", 
            "儿扶集悲喜，亲故走迎揖。", 
            "坐定饥渴生，酒浆更劝挹。", 
            "惊魂久徐定，强笑寄于悒。", 
            "翻思堕危机，性命在呼吸。", 
            "家乡固残毁，所幸存井邑。", 
            "杖策归去来，戒此轻出入。"
        ], 
        "title": "二月十六日晚青兵逼城红不战而溃暂匿近壕小屋夕走横溪", 
        "type": "古风", 
        "yun": "缉"
    }, 
    {
        "author": "周霆震", 
        "era": "元", 
        "subtype": null, 
        "text": [
            "清商泛空旷，肃此林下庐。", 
            "中有学仙子，佩服明月珠。", 
            "泯然樵牧间，乃与萤爝俱。", 
            "南邻隐抱璞，世守甘自愚。", 
            "孟也亮以质，仲也渊而姝。", 
            "千金发奇观，邂逅意不殊。", 
            "揽结誓绸缪，幽贞谅无渝。", 
            "物情贵眩鬻，悉意时所趍。", 
            "煌煌席上珍，待价当何如。"
        ], 
        "title": "寄朱玉林兼柬萧孟敬仲仪", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "亲友吴彦章，居乡众称贤。", 
            "早从高氏客，晚暮交益坚。", 
            "当其遇合初，志翔方盛年。", 
            "图南文治开，宦辙首着鞭。", 
            "贵逢淳厚风，种善犹力田。", 
            "允脩时未生，兆已占瓜绵。", 
            "脩今垂五十，行且开曾玄。", 
            "俯仰历四世，殆若丝纠缠。", 
            "往者风尘昏，沴气滋蔓延。", 
            "奄忽彦章翁，父子偕重泉。", 
            "孤孙惟子刚，憔悴目疾牵。", 
            "相依幸老母，二幼嗟累然。", 
            "去年属大饥，雨冷万灶烟。", 
            "沟壑无贵贱，骨肉甘弃捐。", 
            "顾此凋瘵馀，讵敢自意全。", 
            "允脩奋衣起，为义吾所先。", 
            "吾师遂泯没，吾分愧老天。", 
            "耿耿吾寸心，永矢徵逝川。", 
            "虽非力有馀，此志必勉旃。", 
            "提携竟全活，如正大厦颠。", 
            "如煎续弦胶，如拯溺九渊。", 
            "爱深不自足，远虑尤惓惓。", 
            "今兹扫停云，致客礼貌虔。", 
            "从容语二子，刚也予周旋。", 
            "息虽今十龄，于我勖简编。", 
            "教养俾成立，吾责始息肩。", 
            "欢欣揖其来，席以广厦毡。", 
            "父也酬翰墨，儿也趋诵弦。", 
            "匡持每多方，苦语精磨研。", 
            "油然古人心，如出未乱前。", 
            "吁嗟取友难，迩日义愈愆。", 
            "西华衣葛帔，论交愤莫宣。", 
            "叔敖卖薪儿，性命优孟悬。", 
            "纷纭落阱石，舞智驰轻儇。", 
            "高堂尊面谀，千金肆华筵。", 
            "芳馨意所使，陆海罗珍鲜。", 
            "厌饮臧获曹，出入车马填。", 
            "故人子若孙，往往忧患煎。", 
            "十步九频蹶，饥寒日颠连。", 
            "眉攒若将浼，况望引手援。", 
            "懿哉吾允脩，古道今其专。", 
            "峨峨路边石，已俟来者镌。", 
            "力行庶终惠，益永世契缘。", 
            "眼中富交游，落笔词争妍。", 
            "片言倘终靳，高谊谁当传。", 
            "维昔我彦章，停云砚席联。", 
            "折花春日吟，听雨秋夕眠。", 
            "焉知旷大劫，梦幻情事迁。", 
            "凄凉馀白发，顾影深自怜。", 
            "安得同心人，和我师友篇。"
        ], 
        "title": "停云师友吟", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "干戈馀劫数，邑里众死亡。", 
            "楚氛日晦蒙，恍若初望洋。", 
            "况能辨玉石，狼顾骇且僵。", 
            "哀哉畴能违，付此烈焰场。", 
            "呼嘘蔓亲邻，苦毒烦中肠。", 
            "老妻卧沉沉，念我新著床。", 
            "唤起趣汤药，翼我期寿康。", 
            "宁复忧其危，且为我周防。", 
            "卜稽倏遇困，卦兆非祯祥。", 
            "妻命竟莫逃，苦语应难忘。", 
            "提携乳下孙，戏弄每在傍。", 
            "相从绝可怜，溘先朝露翔。", 
            "我时属方剧，饮恨神惨伤。", 
            "棺敛付儿曹，草草归山冈。", 
            "逝者忍长痛，来日仍叵量。", 
            "阖门罄委顿，形势尤仓皇。", 
            "幸天垂至仁，坐睹日月光。", 
            "诸儿遂遄起，再拜酬穹苍。", 
            "目前强自慰，药物资先尝。", 
            "老身仅一息，骨立勉自强。", 
            "屡危迄就理，所赖医士良。", 
            "服饵逾十旬，瓶罂竭储藏。", 
            "扶持力更无，举体皆疮疡。", 
            "脾胃苦易侵，滋味多所妨。", 
            "冥冥等缧囚，兀兀类耄荒。", 
            "推残甘委弃，感愤涕泗滂。", 
            "夜来秋日梦，神气殊飞扬。", 
            "起坐不成寐，意与西风长。", 
            "愿言借吹嘘，濯发晞扶桑。"
        ], 
        "title": "纪病", 
        "type": "古风", 
        "yun": "阳"
    }, 
    {
        "author": "周霆震", 
        "era": "元", 
        "subtype": null, 
        "text": [
            "昆崙烈风撼坤轴，日车敛辔咸池浴。", 
            "六龙饮渴呼不闻，赤蚁玄蜂厌人肉。", 
            "荆襄弗支庐寿孤，江东扫地如摧枯。", 
            "忠臣当代谁第一，七载舒州天下无。", 
            "东南此地关形胜，天柱之峰屹千仞。", 
            "当年赤壁走曹瞒，天为孙吴产公瑾。", 
            "我公千载遥相望，崎岖恒以弱击强。", 
            "孤城大小二百战，食尽北拜天无光。", 
            "当关援剑苍龙吼，尽室肯污奸党手。", 
            "摧锋阖郡无生降，群盗言之皆稽首。", 
            "堂堂省宪罗公卿，建官分阃日募兵。", 
            "哀哉坐视无寸策，遂使流血西江平。", 
            "向来不晓皇穹意，名将南征死相继。", 
            "一时贪暴聚庸才，玩寇偷安饕富贵。", 
            "河流浩浩龙门西，燕山万骑攒霜蹄。", 
            "英雄暴骨心未死，去作海色催朝鸡。", 
            "玉衣飞舞空中见，太息孤忠鏖百战。", 
            "五陵元气待天还，睢阳谁续中丞传。"
        ], 
        "title": "古金城谣", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "黄埃儿啼夫死官，倦游逆旅心骨酸。", 
            "深闺玉臂辱污贱，引斧落之身始安。", 
            "纷纷五季穷争战，迎送君臣如驿传。", 
            "天将人纪付女英，贞节特从仓卒见。", 
            "伤哉残形忍顾雏，饮血仰天吊影孤。", 
            "间关痛夫。", 
            "征衣屡浣忧泥污，招魂不来迫曛暮。", 
            "妾心自割臂可捐，肠断从夫去时路。", 
            "残云低空没栖乌，落月不照秋桑枯。", 
            "泉流出山誓终始，取义宁顾千金躯。", 
            "妾悲望乡泪频滴，儿恋母怀啼绕膝。", 
            "一心抱恨向青天，他日山头愿为石。"
        ], 
        "title": "断臂吟", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "武昌柳，青如许，旧恨新愁千万缕。", 
            "宫莺去尽野鸡栖，憔悴江南谁是主？", 
            "朔风一夕捲栖鸦，春日莺啼忆旧家。", 
            "流落王孙重系马，雨晴天气属杨花。"
        ], 
        "title": "武昌柳", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "江东老桧天下奇，雪霜鍊骨知者谁。", 
            "干通碧汉星斗垂，野鹤夜过翻云旗。", 
            "根吐元气春淋漓，蛰龙守护防颠危。", 
            "黑风旷劫海倒吹，六合草木纷离披。", 
            "伟哉傲兀永奠基，造化留此持坤维。", 
            "高侯画逼郑与祁，熟视眼空超等夷。", 
            "气酣落笔天自随，恍若曲阜林中移。", 
            "崔嵬樛枝苍藓皮，古藤蔓引怪石欹。", 
            "卷舒坐右乃所宜，持赠老拙夫何为。", 
            "秘藏韬椟时一窥，夜中神彩光陆离。", 
            "按图求索吁然疑，被之宝瑟同鼎彝。", 
            "紫霄鸾凤若可期，变化讵容蝼蚁欺。", 
            "扶桑万丈开晴曦，特立丹心朝帝畿。"
        ], 
        "title": "代答高君写赠老桧图", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "扶桑之境沧溟通，六龙整驾朝王宫。", 
            "大明皇道自兹始，天开旸谷嵎夷东。", 
            "方春万物尽妍美，发生亹亹来无穷。", 
            "谁与敛之就一室，欲与造化争成功。", 
            "空虚庭除纳草莽，窈窕户牗基鸿濛。", 
            "金沙伏火夜气碧，紫雾升鼎朝光红。", 
            "乾坤阖辟在方寸，收拾生意归壶中。", 
            "从容得之乃吾友，秘旨定传河上翁。", 
            "拄杖敲门慎勿厌，与子一笑论参同。"
        ], 
        "title": "代作旸谷丹室", 
        "type": "古风", 
        "yun": "东"
    }, 
    {
        "author": "周霆震", 
        "era": "元", 
        "subtype": null, 
        "text": [
            "蜀川会汉投匡庐，浔阳之厄江西枢。", 
            "李侯仗节忠贯日，存没誓与城池俱。", 
            "夫何郡将弛练卒，世禄忍负私其躯。", 
            "寇来谈笑启关遁，坐使邑井成丘墟。", 
            "侯时力疾短兵奋，臣首当血心当刳。", 
            "魂归谒帝恸伏阙，涂地肝脑民何辜。", 
            "臣衷愿沥付渠荅，臣首欲飞宜仆姑。", 
            "誓坚红壁歼众丑，却扫淮蔡匡全吴。", 
            "黄尘四低黑风淡，赤豹腾驾苍虬呼。", 
            "山川几劫铸英气，上溯古昔谁其徒。", 
            "平原汗马河北重，江淮安堵睢阳孤。", 
            "颜张凛凛心未死，迥立千载诚相孚。", 
            "况闻有子殊激烈，义在从父轻头颅。", 
            "石头之袁姑孰卞，两间忠孝何时无。", 
            "纷纷卖降与弃甲，仰视汗喘呀长吁。", 
            "惟公盖自元气立，顾盼所取皆诗书。", 
            "当年射策首多士，已分一念金无渝。", 
            "勖哉谋国慎所托，古今大勇惟真儒。"
        ], 
        "title": "李浔阳死节歌", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "紫袍相国金虎符，左丞铁面赪虬须。", 
            "劫灰飞空海化陆，两公奋起全洪都。", 
            "武昌路绝荆淮饟，秦凉远隔黄河上。", 
            "秋风无雁到江南，百战孤城天下壮。", 
            "承平当日储两公，天岂无意生英雄。", 
            "神光夜夜动牛斗，彷佛气与微垣通。", 
            "九关梦寐传消息，归来饮马东湖碧。", 
            "湖边高士宅岿然，馀韵流风凛如昔。", 
            "山川间气久封培，一时将佐皆英才。", 
            "相从报国誓终始，指顾四远风云开。", 
            "功成彝鼎铭千古，庙食他年轶张许。", 
            "北来鞍马众羁臣，日长来此听鼙鼓。"
        ], 
        "title": "豫章吟", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "宜春将军虎头去，金印别来不知处。", 
            "故城血战印通天，飞落彭郎剑锋住。", 
            "西风匹马将军归，凭陵取印藏祸机。", 
            "彭郎性命贱于土，义士投甲无光辉。", 
            "印乎涉难羞含垢，我欲劝君一杯酒。", 
            "天阍可叩飞诉冤，归来却取将军首。"
        ], 
        "title": "宜春将军取印歌", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "河西万里来孤隼，侧目烟埃心未逞。", 
            "黠枭自诡产阴山，失势包羞苟逃命。", 
            "咄哉隼去枭独留，引类呼俦肆残忍。", 
            "毒蛇见面即唤名，怪虫含沙工射影。", 
            "十家屏息九杜门，恨不移居托眢井。", 
            "枭鸣喂肉群飞翔，草间狐兔尽陆梁。", 
            "细思物极理当反，安得仪凤鸣朝阳。", 
            "呜呼安得仪凤鸣朝阳。"
        ], 
        "title": "孤隼叹", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "去年征西丧师旅，暮夜怀金首如鼠。", 
            "吏奸嗜贿务欺暪，佥谓罪疑兵气沮。", 
            "一官失律忍致刑，万夫性命何其轻。", 
            "群邪逞志忠义屈，无怪寇至无坚城。", 
            "今兹又复迁南戍，渔猎编氓偿宿负。", 
            "纷纷行伍被馀风，迎望贼旗尽回顾。", 
            "窃闻上方龙剑昨哀鸣，为我提此斩血官街淋，并取贪吏刳其心。"
        ], 
        "title": "征西谣", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "朝衙操挝出近午，暮归断续卒三伍。", 
            "鼓声祇以迎送神，漫把旗旄揭飞虎。", 
            "锋交昨者没旗头，今晨队长血髑髅。", 
            "贵人按辔不为动，但讶日食无珍羞。", 
            "戎徒抵掌群嘲戏，志士拊膺殊夺气。", 
            "朝朝暮暮鼓鼕鼕，蚁聚膻腥了无愧。", 
            "张侯援枹华三周，祢衡正色披岑牟。", 
            "世间壮士古未有，此声慷慨曾闻不。"
        ], 
        "title": "兵前鼓", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "万田草生农务忙，饭牛夜半饥且僵。", 
            "侵晨荷耒散阡陌，和买犒军官取将。", 
            "高堂大嚼饮继烛，持遗妻子丰括囊。", 
            "苍头庐儿饱欲死，义丁畴敢染指尝。", 
            "锄耰漫劳犊方稚，十步九顿空徬徨。", 
            "将军大笑不负腹，东皋南亩从渠荒。"
        ], 
        "title": "农谣", 
        "type": "古风", 
        "yun": "阳"
    }, 
    {
        "author": "周霆震", 
        "era": "元", 
        "subtype": null, 
        "text": [
            "东郊服牛秧未移，前者掠取称犒师。", 
            "南湖蓄鱼家贾贩，昨朝一网俱无遗。", 
            "味甘得计启贪虐，日揣编户钻其肌。", 
            "网罗已遍闾左右，根括流寓穷刀锥。", 
            "总兵三月官四易，方春殆若秋惨悽。", 
            "谁能反此思报国，建功何事不肯为。"
        ], 
        "title": "牛鱼些", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "乱离一饭奔走难，柴门长掩白昼闲。", 
            "垂堂有戒古所慎，从教世俗嘲痴顽。", 
            "羡君廿载吟筇友，高节曾经遮日手。", 
            "嶙峋但觉霜满怀，错落初疑月穿牖。", 
            "颠危必假厚意将，论功掖老殊家乡。", 
            "化龙缩地托灵物，刻鸠祝饐颁明堂。", 
            "晴泥暂屈溪桥去，布袜青鞋寻别墅。", 
            "诗成缓步藉敲门，飞落梅香残雪处。", 
            "平生密物拄媻姗，去如得之珠浦还。", 
            "结交自是羞少壮，用世要当超险艰。", 
            "秋风古驿三叉路，五斗折腰径须赋。", 
            "百钱留与阮郎看，咫尺康庄宜小住。", 
            "何时花柳满前川，邂逅相倚为忘年。", 
            "提携有地春未晚，试叩酒家坚宿缘。"
        ], 
        "title": "和刘以耕孤筇吟", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "园蔬冻芽委逻卒，旧谷未春先已没。", 
            "嗷嗷待哺啼且号，极目山南际山北。", 
            "飞仙绝粒那可致，异书鸟迹尤荒忽。", 
            "短锄单布霜雪馀，起逐蕨根延命脉。", 
            "鸡鸣裹饭众相呼，日晏山深行兀兀。", 
            "穷幽远取志跻攀，冒险旁搜任颠踣。", 
            "背粮腰偻经信宿，陟巘缘冈拾魂魄。", 
            "千夫篝火断厓阴，夜半风酸毒穿骨。", 
            "手皴棘蔓凌虎穴，胆掉巉岩撼龙窟。", 
            "不忧土痛损春心，且慰尪残苏顷刻。", 
            "爨灰一旦死复燃，功与堇荼相什伯。", 
            "反思畴昔马厌谷，粱肉沉酣遍臧获。", 
            "道傍掉臂唾枯朽，条达始为樵者得。", 
            "焉知屑玉贮缣缯，舂磨殷勤沐膏泽。", 
            "烂然光采升鼎俎，白璧黄金皆瓦砾。", 
            "物情贵贱竟何常，慎勿间时轻弃掷。"
        ], 
        "title": "蕨根叹", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "转输饷官倾富室，米石万钱无处籴。", 
            "连村鬼哭灶沉烟，野攫生人腥血赤。", 
            "九疑对面森可畏，弱肉半为强者食。", 
            "旋风吹棘昼枭鸣，缺月衔山虎留迹。", 
            "提携匕首析扊扅，狼藉剔剜碎燔炙。", 
            "恍疑逆祀祷恣睢，复恐老饕侪盗蹠。", 
            "幽幽怨魂忍葬心，腐胁穿肠愤无术。", 
            "髑髅抱痛宜有知，上诉帝阍吐冤抑。", 
            "我生白头骇见此，矫首苍穹泪沾臆。", 
            "北山有蕨南涧蘋，旦暮可湘心匪石。", 
            "青春鸠化逐苍鹰，黄口蛇吞来义鹘。", 
            "物情感召尚如此，同类何辜自相贼。", 
            "兴言使我立废餐，推案拊膺衷奋激。", 
            "鞠囚谁料殒炭瓮，立法竟嗟离舍匿。", 
            "后人几度哀后人，万劫相寻岂终极。", 
            "昨来偶值邻翁坐，且说舟航好消息。", 
            "浙江白粲载如山，相送大军来有日。", 
            "一朝菜色变欢颜，怪事书空自冰释。"
        ], 
        "title": "饥相食", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "弃舟穷走计全躯。", 
            "身死不殊心死异，海全他日付谁书。"
        ], 
        "title": "海全二参政", 
        "type": "绝句", 
        "yun": "鱼"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "部伍相残不敢呵，美人雪洞夜酣歌。", 
            "到头误国均遗臭，只为高昌不可和。"
        ], 
        "title": "都事谔卜都拉", 
        "type": "绝句", 
        "yun": "歌"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "振文堂上刃纵横，水陆旌旗瞬息更。", 
            "俯伏献城新太守，笑谈赴井旧诸生。"
        ], 
        "title": "纪实", 
        "type": "绝句", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "初度春生先我辰，馀生时日恰逢春。", 
            "十年风雨江南路，犹有先朝白发人。"
        ], 
        "title": "谩成口号", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "似晴却阴阴复晴，晓霜雾雪夜瞻星。", 
            "天机咫尺开黄道，借与江南鬼火青。"
        ], 
        "title": "即景", 
        "type": "绝句", 
        "yun": "青"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "羽书兵马调西川，省署新兼上将权。", 
            "不怕连营几百里，寇来只要宿州坚。"
        ], 
        "title": "宿州歌 其一", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "万骑连云发蜀都，宿州一掷似摴蒲。", 
            "幕僚摺得流星檄，牙帐朝酣睡未苏。"
        ], 
        "title": "宿州歌", 
        "type": "绝句", 
        "yun": "虞"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "群盗河南稔祸端，此邦城守古来难。", 
            "知州一纪心如水，那得金钱谒上官。"
        ], 
        "title": "宿州歌 其三", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "宿州知州无一钱，官差供给赴军前。", 
            "军前未到宿州陷，从此红巾势灼天。"
        ], 
        "title": "宿州歌 其四", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "云槃长毂辇金缯，皓齿青蛾逐日新。", 
            "一夜西风吹汉水，将军归去锦城春。"
        ], 
        "title": "宿州歌 其五", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "千金爱女贮兰房，百宝雕鞍拥骕骦。", 
            "过眼青春谁是主，燕归无处说兴亡。"
        ], 
        "title": "惜往日", 
        "type": "绝句", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "梦笔生花到枕边，朝来晴稳荷苍天。", 
            "春秋灾异书将遍，准拟今秋大有年。"
        ], 
        "title": "谷日薄雾食后晴", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "寄声多谢捲帘恩，花落春阴半掩门。", 
            "只有当时堂上月，夜深犹照旧巢痕。"
        ], 
        "title": "去燕吟", 
        "type": "绝句", 
        "yun": "元"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "小小閒花分外红，野人篱落自春风。", 
            "江南多少繁华地，尽在寒烟蔓草中。"
        ], 
        "title": "篱间小花", 
        "type": "绝句", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "木绵花谢豆荚肥，秋风催换白纻衣。", 
            "东家女儿浣纱去，西家年少负薪归。"
        ], 
        "title": "田家", 
        "type": "绝句", 
        "yun": "微"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "马粪儿童锦绣裾，专房倡女后妃舆。", 
            "岂知短褐衡门下，一点寒灯夜校书。"
        ], 
        "title": "校书", 
        "type": "绝句", 
        "yun": "鱼"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "奇绝鹰熊听涧图，眼明画意近年无。", 
            "子房借箸旋销印，此是人间大丈夫。"
        ], 
        "title": "题鹰熊听涧图 其一", 
        "type": "绝句", 
        "yun": "虞"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "鹰攫熊蹲听涧声，贵从巧画寓深情。", 
            "李斯书上秦留客，安国谋行汉罢兵。"
        ], 
        "title": "题鹰熊听涧图 其二", 
        "type": "绝句", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "鹰熊听涧古来难，飞走藏名戏笔端。", 
            "堪笑阴陵迷失道，当年枉怒沐猴冠。"
        ], 
        "title": "题鹰熊听涧图 其三", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "听涧鹰熊岂是真，画师托意讽时人。", 
            "白登围后知刘敬，辽水兵前忆魏徵。"
        ], 
        "title": "题鹰熊听涧图 其四", 
        "type": "绝句", 
        "yun": null
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "酎金刀布罢长安，露冷铜仙屑玉盘。", 
            "毕竟皇天深有意，赤眉难改汉衣冠。"
        ], 
        "title": "汉冠", 
        "type": "绝句", 
        "yun": "寒"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "剑阁迢迢隔两京，衣冠相送范阳城。", 
            "伤心凝碧池头宴，千载无人传海清。"
        ], 
        "title": "读天宝雷海清舞马事有感 其一", 
        "type": "绝句", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "太液华清污禄儿，从官千骑竞西驰。", 
            "君恩旧日深如海，赖有衔杯舞马知。"
        ], 
        "title": "读天宝雷海清舞马事有感 其二", 
        "type": "绝句", 
        "yun": "支"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "柳塘分路市桥斜，海燕双飞识故家。", 
            "一月闭门听夜雨，隔墙落尽碧桃花。"
        ], 
        "title": "雨中", 
        "type": "绝句", 
        "yun": "麻"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "渠成不使利专秦，救旱分流惠及贫。", 
            "一饭秋来应忆汝，艰难相顾几何人。"
        ], 
        "title": "刘氏二生从吾儿学赤日中分渠溉枯其意甚善遂成一绝示之", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "输粟常惭晋闭秦，艰难稼穑每怜贫。", 
            "沟塍雁立交通处，汗血骈肩荷锸人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其一", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "井田埋没自先秦，锥卓堪怜白屋贫。", 
            "任氏漫多苍粟窖，王孙一饭更无人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其二", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "雨似沱江不向秦，老天应念四郊贫。", 
            "卧闻夜半呼龙起，一滴天瓢活几人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其三", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "世上山中几晋秦，今年却忆去年贫。", 
            "有时弹铗歌冯剑，谁是江东指廪人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其四", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "羸马孤舟遍楚秦，著书憔悴暮年贫。", 
            "茂陵无复谈封禅，泪堕先朝白发人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其五", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "黑貂裘弊叹苏秦，短布宁甘宁戚贫。", 
            "摭拾泥涂车辙覆，到头何似汉阴人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其六", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "纵横无术效仪秦，堪叹先生一剑贫。", 
            "谈到薛文焚券事，方知豪杰异常人。"
        ], 
        "title": "前诗子勤连和七章，或病首句秦字难押，援笔泛及故事，不觉其言之长 其七", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "战罢长平地入秦，邯郸悄似索居贫。", 
            "定从谁料毛生出，羞杀同行十九人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其一", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "五羊皮贱耻干秦，自在披裘带索贫。", 
            "谈笑七雄争战地，乾坤自古有闲人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其二", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "抛却千金不帝秦，鲁连怀宝岂为贫。", 
            "纲常独振东周末，海内应无第二人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其三", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "山东宾客竞投秦，枉向商于守贱贫。", 
            "后日子房安汉策，相逢竟少采芝人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其四", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "不将奇计试强秦，一介狂生衣褐贫。", 
            "马上匆匆谈六国，何如来就种瓜人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其五", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "黄金散尽务强秦，宁计咸阳府藏贫。", 
            "六国暗投离间网，奔驰谈笑合从人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其六", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "富国强兵善用秦，故将子赘抑家贫。", 
            "山东十五年无事，尽是偷安醉梦人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其七", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "投笔当年论过秦，贾生岂料谪居贫。", 
            "非关绛灌轻相弃，自是才高反累人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其八", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "空自美新更剧秦，子云竟守一区贫。", 
            "草玄可惜无良友，说与他年蹈海人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其九", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "法立商君始变秦，本期尽活世间贫。", 
            "惜无麟趾关雎意，万古流传一罪人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "辛苦兼并百二秦，后无蓬颗葬侔贫。", 
            "可怜曲阜东家叟，今日犹存守冢人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十一", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "天醉山河却赐秦，六奇藏在席门贫。", 
            "古来万事无能测，抵羡商山四老人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十二", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "临淮百万蹶坚秦，一掷无论儋石贫。", 
            "何似柴桑松菊里，逍遥彭泽退归人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十三", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "汉中决策定三秦，本自淮阴寄食贫。", 
            "除却当年萧相国，相逢未许说知人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十四", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "肥瘠何须问越秦，纷纷北富与南贫。", 
            "空花过眼无能识，输与严滩把钓人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十五", 
        "type": "绝句", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言绝句", 
        "text": [
            "杜门公子起谋秦，十五商于一旦贫。", 
            "可惜论囚临渭者，扁舟未识五湖人。"
        ], 
        "title": "关法鸡鸣幸脱秦何如高卧北窗贫种瓜一片青门地头白能来有几人 其十六", 
        "type": "绝句", 
        "yun": "真"
    }, 
    {
        "author": "周巽", 
        "era": "元", 
        "subtype": null, 
        "text": [
            "前庭植芳树，雨露浥华滋。", 
            "下有盘根节，上有连理枝。", 
            "郁郁清阴合，离离佳实垂。", 
            "荣华信可爱，零落亦可悲。", 
            "佳期彩云散，倚树长相思。"
        ], 
        "title": "芳树", 
        "type": "乐府曲辞", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "元冥启芳籍，化机动元英。", 
            "六华凝中素，一气分太清。", 
            "涵养成佳实，味之以和羹。", 
            "硕果如不食，剥尽还复生。"
        ], 
        "title": "元冥曲", 
        "type": "乐府曲辞", 
        "yun": "庚"
    }, 
    {
        "author": "周巽", 
        "era": "元", 
        "subtype": null, 
        "text": [
            "车遥遥，去何之。", 
            "马萧萧，鸣深悲。", 
            "路绕关山千万里，望君不见长相思。", 
            "黄尘蔽日征鸿断，肝肠似割空留恋。", 
            "霜雪堕指冰断须，未寄衣裘泪如线。", 
            "长途豺虎方纵横，魂惊胆落伤中情。", 
            "伤中情，向谁诉。", 
            "百岁光阴暗中度，车遥遥何处去。"
        ], 
        "title": "车遥遥", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "朔风起，鸿雁来。", 
            "遥传苏武讯，直过李陵台。", 
            "万里关山和月度，几行书字拂云开。", 
            "群飞远浦凫鹥乱，阵落平沙鸥鹭猜。", 
            "自是随阳向南去，非关避雪待春回。", 
            "数声惊起闺中怨，夫在边头何日见。", 
            "水长天远若为情，月下停砧泪如线。"
        ], 
        "title": "远别离", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "王孙游，憺忘归。", 
            "芳草绿，落花飞。", 
            "草绿花飞春又暮，忆君心绪罥斜晖。", 
            "水流赴壑何时返，心逐鸿归关路远。", 
            "华萼楼前白日昏，芙蓉帐里香云暖。", 
            "梦见王孙雪满裘，腰间玉带珊瑚钩。", 
            "金鞭断折银貂敝，昔日红颜今白头。", 
            "魂一惊，泪双落。", 
            "娟娟残月入房栊，淅淅凄风动帘幕。"
        ], 
        "title": "怨王孙", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "泛西湖，西湖五月初，盈盈绿水开红蕖。", 
            "纤手双摇木兰桨，荷花荡里移轻舫。", 
            "花深叶密不见人，隔花遥听菱歌唱。", 
            "菱歌唱，中情自惆怅。", 
            "棹绕回堤去复来，摇动露盘珠荡漾。", 
            "珠荡漾，不成圆，日照芙蓉颜色鲜。", 
            "娇态临风攲翠盖，新妆映水落青钿。", 
            "采花休采菂，心苦谁如妾。", 
            "颜红羞比花，眉翠还同叶。", 
            "南风送微凉，吹香袭荷裳。", 
            "折花挹荷露，惊散双鸳鸯。", 
            "夫君在何处，妾心讵能忘。", 
            "碧茎刺手丝不断，芳容常恐凋秋霜。", 
            "谁家游荡子，调笑弄湖水。", 
            "妾心自比花更清，独棹归船明月里。", 
            "满身香露回中房，月挂高台鸾镜光。", 
            "吴姬越女多愁思，歌绕湖波空断肠。"
        ], 
        "title": "采莲曲", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "长安甲第连云起，驰道迢迢直如矢。", 
            "香雾满城飞毂来，千门万户东风里。", 
            "路入甘泉御气通，楼开丹凤霞光紫。", 
            "玉阶朝觐响瑶珂，仙仗传呼凤辇过。", 
            "柳拂龙旂露犹湿，交衢双舞鸣鸾和。", 
            "上林春早啼莺乱，渭水秋深落叶多。", 
            "岂知一旦繁华歇，禾黍离离将奈何。", 
            "有客有客长安道，衣裘尘满愁难扫。", 
            "旅怀欲寄雁不来，富贵翻怜故乡好。", 
            "君不见长安道上多虎狼，常恐行人度关早。"
        ], 
        "title": "长安道", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "天门初曙啼早鸦，西风吹落丹霄霞。", 
            "美人閒倚阑干立，锦树颁霜初见花。", 
            "美人颜色花可比，岁晚见之心自喜。", 
            "鸂鶒沙边云彩飞，珊瑚枝上虹光起。", 
            "密叶玲珑乱翠毛，繁英灿烂裁文绮。", 
            "宫女焚香别殿中，秦娥揽镜妆台里。", 
            "朝来舣棹驿亭西，疑是美人隔秋水。", 
            "红妆翠袖青霓裳，微笑含情启玉齿。", 
            "木末霞消落日红，相思咫尺云千里。"
        ], 
        "title": "芙蓉行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "八月陂塘秋欲涸，车声轧轧连村落。", 
            "晚禾将槁大田枯，络纬悲鸣止还作。", 
            "螮蝀垂光饮断流，蛟龙蜕骨临深壑。", 
            "汗流被体足未停，辛苦救得禾田青。", 
            "十日无雨穗将绝，荡荡旻天呼不听。", 
            "君不见秋粮已免皇恩早，天赐丰年应更好。", 
            "不用含愁怨桔槔，化机顷刻回枯槁。"
        ], 
        "title": "桔槔行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "祝融南征驭赤龙，鹑火飞燄当前锋。", 
            "渴乌吸尽蓬莱水，妖虹挂在芙蓉峰。", 
            "田畴枯槁泉欲竭，沙石销铄金为镕。", 
            "重惜民忧鱼鼎沸，得非帝遣龙门封。", 
            "云蒸谷口泽未降，虎啸岩前风不从。", 
            "六合如在洪炉里，不知何处堪潜踪。", 
            "呜呼山林晦迹无地容，安得天风驾我游鸿濛。"
        ], 
        "title": "苦热行", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "长相思，惜芳颜。", 
            "郢树云深不可攀，三峡猿啼夕照间。", 
            "瞿塘江寒水初落，巨石奔流多险艰，百丈牵江行水湾。", 
            "望断征鸿过衡岳，梦随行雨来巫山。", 
            "霜凋黄叶鸣络纬，夜长不眠泪潸潸。", 
            "长相思，何时还。"
        ], 
        "title": "长相思", 
        "type": "乐府曲辞", 
        "yun": "删"
    }, 
    {
        "author": "周巽", 
        "era": "元", 
        "subtype": null, 
        "text": [
            "杨白花，白于雪，漫空撩乱飞琼屑。", 
            "有美人兮将别，揽柔条兮初折。", 
            "絮纷纷兮舞离筵，酌绿酒兮鸣朱弦，感中情兮惜芳年。", 
            "迎章台兮舞袖，绕隋堤兮吟鞭。", 
            "去金河兮几千里，揽愁绪兮绵绵。", 
            "思夫君兮不息，望云鹤兮翩翩。"
        ], 
        "title": "杨白花", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "江潭月冷流清音。", 
            "紫竹吹作苍龙吟。", 
            "含商引徵曲意深。", 
            "曲意深，泪沾襟。", 
            "关山远，何处寻。"
        ], 
        "title": "苍龙吟", 
        "type": "乐府曲辞", 
        "yun": "侵"
    }, 
    {
        "author": "周巽", 
        "era": "元", 
        "subtype": null, 
        "text": [
            "六花出，一阳生。", 
            "催冻木，吐寒英。", 
            "栖迟谷岩里，凛如圣之清。"
        ], 
        "title": "效乐未央体咏梅二首 其一", 
        "type": "乐府曲辞", 
        "yun": "庚"
    }, 
    {
        "author": "周巽", 
        "era": "元", 
        "subtype": null, 
        "text": [
            "冰注魄，雪霏香。", 
            "发春意，冠年芳。", 
            "元气所融结，花中之素王。"
        ], 
        "title": "效乐未央体咏梅二首 其二", 
        "type": "乐府曲辞", 
        "yun": "阳"
    }, 
    {
        "author": "周巽", 
        "era": "元", 
        "subtype": null, 
        "text": [
            "野有梅，山有璞。", 
            "岁将晏兮，微霰初落。", 
            "我思美人，如玉追琢。", 
            "山有璞，野有梅。", 
            "岁云暮矣，飞雪皑皑。", 
            "美人既见，我心孔谐。", 
            "吁嗟美人兮，赠我以琼英。", 
            "酬以佩玦，聊结中情。", 
            "愿守贞白，毋渝初盟。"
        ], 
        "title": "野有梅思君子也君子在野感物而托兴焉", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "代结绳兮古庖牺。", 
            "网罟设兮取象于离。", 
            "张万目兮举维。", 
            "以佃以渔兮随所施。", 
            "龙马出兮河之涯。"
        ], 
        "title": "补古乐歌五首 其一 网罟", 
        "type": "乐府曲辞", 
        "yun": "支"
    }, 
    {
        "author": "周巽", 
        "era": "元", 
        "subtype": null, 
        "text": [
            "嶰竹生兮凤凰鸣。", 
            "协阴阳兮制凤笙。", 
            "筒十二兮和五声。", 
            "奏云门兮天下平。", 
            "帝乘龙兮游太清。"
        ], 
        "title": "补古乐歌五首 其二 律吕", 
        "type": "乐府曲辞", 
        "yun": "庚"
    }, 
    {
        "author": "周巽", 
        "era": "元", 
        "subtype": null, 
        "text": [
            "历山之下兮河之滨。", 
            "陶元气兮冶大钧。", 
            "塼埏埴兮淬清泠。", 
            "器不苦窳兮资吾民。", 
            "元德升闻兮韶音以成。"
        ], 
        "title": "补古乐歌五首 其三 陶冶", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "素车白马兮来桑林。", 
            "六事责已兮感天心。", 
            "天心回兮霈雨霖。", 
            "苏万物兮恩泽深。", 
            "大濩作兮流遗音。"
        ], 
        "title": "补古乐歌五首 其四 祷旱", 
        "type": "乐府曲辞", 
        "yun": "侵"
    }, 
    {
        "author": "周巽", 
        "era": "元", 
        "subtype": null, 
        "text": [
            "假神龟兮建东都。", 
            "定宝鼎兮开皇图。", 
            "武功成兮文德敷。", 
            "白雉在庭兮凤在梧。", 
            "历世历年兮垂远谟。"
        ], 
        "title": "补古乐歌五首 其五 卜洛", 
        "type": "乐府曲辞", 
        "yun": "虞"
    }, 
    {
        "author": "周巽", 
        "era": "元", 
        "subtype": null, 
        "text": [
            "春意动。", 
            "池塘初解冻。", 
            "花间啼鸟惊人梦。", 
            "绮户微开曙色明。", 
            "沈香火暖晓寒轻。", 
            "夭桃半吐传芳讯，新莺百啭感中情。", 
            "感中情。", 
            "怜淑景。", 
            "思君望断青鸾影。"
        ], 
        "title": "江南弄 其一", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "炎光炽，枕簟凉如水。", 
            "芰荷覆沼双鸳戏。", 
            "香飘水阁藕花开。", 
            "帘上金钩燕子回。", 
            "霄露清尘临上苑，朝云行雨过阳台。", 
            "过阳台。", 
            "别神女。", 
            "思君心如莲菂苦。"
        ], 
        "title": "江南弄 其二", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "秋声起，庭院收残暑。", 
            "凉蝉抱叶鸣疏雨。", 
            "玉箫吹彻人倚楼。", 
            "银汉迢迢度女牛。", 
            "梧桐落翠露华冷，络纬啼寒月影流。", 
            "月影流。", 
            "愁无限。", 
            "思君不见南飞雁。"
        ], 
        "title": "江南弄 其三", 
        "type": "乐府曲辞", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "寒威薄。", 
            "绣帷人未觉。", 
            "啄蕊争枝喧冻雀。", 
            "锦笺呵笔写回文。", 
            "玉箸长垂不见君。", 
            "北去马蹄冲塞雪，南来雁字隔衡云。", 
            "隔衡云。", 
            "消息断。", 
            "思君但把梅花玩。"
        ], 
        "title": "江南弄 其四", 
        "type": "乐府曲辞", 
        "yun": null
    }, 
    {
        "author": "周砥", 
        "era": "元", 
        "subtype": null, 
        "text": [
            "晒药枇杷林，秋阳满山泽。", 
            "不知林间风，吹花堕巾帻。", 
            "道心政散浪，野性非颇僻。", 
            "不有孤桐琴，何以寄远客。"
        ], 
        "title": "枇杷树下怀葛石泉道士", 
        "type": "古风", 
        "yun": "陌"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "湿云无际涨痕粘，雨势朝来几倍添。", 
            "已让沧溟怀绝岛，更输银汉建高檐。", 
            "三年兵甲天当洗，一日蛟龙地莫淹。", 
            "早泛贾船随斗舰，广通民食富官盐。"
        ], 
        "title": "雨", 
        "type": "律诗", 
        "yun": "盐"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "乱山岐路雁行斜，篱落酣烟菊自花。", 
            "我昔郡城行冒雨，君今孤馆卧思家。", 
            "济时孰是囊中颖，避地除非海上槎。", 
            "一郡幸存唯二邑，戍楼何日罢吹笳。"
        ], 
        "title": "寄吴□章卧病客中", 
        "type": "律诗", 
        "yun": "麻"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "黄尘赤日陷城池，又到冰霜岁晏时。", 
            "列寨守江兵夜戍，扬旗出郭寇朝驰。", 
            "就粱误落荒田雁，啄肉空肥野树鸱。", 
            "诸将从容依老守，捷书但奏莫令迟。"
        ], 
        "title": "城陷", 
        "type": "律诗", 
        "yun": "支"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "鬓如疏叶挂林端，带减腰围逐月宽。", 
            "久病秋深心易怯，多愁夜永梦难安。", 
            "暗蛩入户输清苦，落月窥窗进薄寒。", 
            "屈指青春平野望，东风随意马头看。"
        ], 
        "title": "感秋", 
        "type": "律诗", 
        "yun": "寒"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "才俊宜从幕府升，四郊何日保安宁。", 
            "连营未报休传箭，策马何嫌出戴星。", 
            "苦战城壕霜月白，屡残村落野烟青。", 
            "军民甚有关心处，佐政行看刃发硎。"
        ], 
        "title": "送韩一初赴马万户府参议", 
        "type": "律诗", 
        "yun": "青"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "世祖艰难德泽深，风悲城郭怕登临。", 
            "九朝天下俄川决，七载江南竟陆沈。", 
            "马首空传当日价，鸡声不到暮年心。", 
            "雨馀门外青青草，过客魂销泪满襟。"
        ], 
        "title": "登城", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "西风惨淡郡城楼，谁复黄花插满头。", 
            "访旧愁经墟路晓，登高怕见战场秋。", 
            "鸣鸾阁在金笳集，戏马台空鸟鼠留。", 
            "尚欲远寻雷焕友，提携双剑出南州。"
        ], 
        "title": "九日 其一", 
        "type": "律诗", 
        "yun": "尤"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "荒荒萸菊负登临，莽莽乾坤亘古今。", 
            "淮浪逆舟寒日淡，楚山连戍暮云深。", 
            "孤生自滴思亲泪，多难谁摅报国心。", 
            "道路几时辞逆旅，关河无地避秋砧。"
        ], 
        "title": "九日 其二", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "痛哭群庸误主恩，遗民无路叩天阍。", 
            "荒凉甲第有焦土，仓卒深闺无固门。", 
            "青血传餐供士卒，黄金为土赎儿孙。", 
            "囊胶谁造昆仑顶，念此长河骇浪浑。"
        ], 
        "title": "民哀", 
        "type": "律诗", 
        "yun": "元"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "无复怜余踏雪回，一灯儿女促行杯。", 
            "土寒深痛骨委绝，月暗忽迷魂去来。", 
            "迟暮影孱如欲踣，颠危心死不成哀。", 
            "鬓边种种君知否，消得流年几度催。"
        ], 
        "title": "除夜感念亡室", 
        "type": "律诗", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "梦远霓裳世外音，汉宫天老桂香沈。", 
            "黄埃欲出飞鸢上，白骨犹如落叶深。", 
            "万国砧声离别泪，中宵月色太平心。", 
            "晋公相业何时见，目断天津益苦吟。"
        ], 
        "title": "中秋", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "八载兵戈苦未休，异乡佳节若为酬。", 
            "鹰台人化前千载，雁塞书沈外九州。", 
            "风雨黄花宜换世，山林白发欲专秋。", 
            "莫言抱病妨杯酌，渐喜新来绝酒雠。"
        ], 
        "title": "风雨重阳", 
        "type": "律诗", 
        "yun": "尤"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "清彻冰盘压蔗浆，酒酣雪藕进华堂。", 
            "凝寒色映瑶华脆，真白丝连翠袖香。", 
            "金掌曾闻承玉露，琼台忽见捣玄霜。", 
            "文园近日真消渴，莫种莲根引恨长。"
        ], 
        "title": "冰盘雪藕", 
        "type": "律诗", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "朔雪遥憎毒雾蒸，两年元日势凭陵。", 
            "气吞鹤表城如玉，声撼龙宫海欲冰。", 
            "不夜与天为汗漫，当春借地示严凝。", 
            "貂裘公子来何暮，好向寒空纵角鹰。"
        ], 
        "title": "元日雪", 
        "type": "律诗", 
        "yun": "蒸"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "天赐春晴一日恩，乱来骨肉几家存。", 
            "屡危岂望全腰领，积善当知及子孙。", 
            "喜有帆樯通白下，幸无车马到青门。", 
            "往时百万苍生苦，岁晚承平拟细论。"
        ], 
        "title": "新正雨雪连绵人日大雾近午晴", 
        "type": "律诗", 
        "yun": "元"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "玉宇琼楼三万里，乘槎无路匪仙才。", 
            "尘扬海内衣冠尽，雁断云边鼓角哀。", 
            "天意未知何日定，月华空似昔年来。", 
            "故山老桂无消息，红蓼花高满路开。"
        ], 
        "title": "中秋城西感兴", 
        "type": "律诗", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "湿薪万灶涨烟氛，屋角鸣鸠旦夕闻。", 
            "山接云根如栈道，雨生波晕似犀纹。", 
            "麦苗泥渍连千顷，花信寒消到几分。", 
            "最苦相从巷南北，掩窗十日断论文。"
        ], 
        "title": "雨困简张梅间", 
        "type": "律诗", 
        "yun": "文"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "天气浑疑挟楚氛，雨淫愁向早春闻。", 
            "红淹小圃违芳信，绿泛回塘乱縠纹。", 
            "远树鸟飞村舍没，淡烟人立野桥分。", 
            "空馀落塈邻翁壁，颠倒蜗涎似篆文。"
        ], 
        "title": "和雨困简张梅间韵", 
        "type": "律诗", 
        "yun": "文"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "横亘东西白气升，喧传入夜事堪惊。", 
            "纵焚倳刃连村市，流血呼冤逼郡城。", 
            "天地岂忘心憯怛，山河未放影分明。", 
            "提携妇女闺房秀，饮涕群驱敢出声。"
        ], 
        "title": "纪事", 
        "type": "律诗", 
        "yun": "庚"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "月满虚堂奏帝归，仙风吹送紫云衣。", 
            "九还欲致三花聚，一悟能消万劫非。", 
            "老树鹤栖存夜气，清池鱼跃见天机。", 
            "黄冠免得山阴客，未信诗盟与愿违。"
        ], 
        "title": "清和华道士萧宗元", 
        "type": "律诗", 
        "yun": "微"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "未霜白雁渺关河，来日空随赴海波。", 
            "世难持身高处怯，秋声入耳老来多。", 
            "山中甲子今谁在，日下长安柰远何。", 
            "几度西风馀破帽，悠悠心事唾壶歌。"
        ], 
        "title": "九日", 
        "type": "律诗", 
        "yun": "歌"
    }, 
    {
        "author": "周砥", 
        "era": "元", 
        "subtype": "七言律诗", 
        "text": [
            "雪鬓庞眉咏《玉经》，宛然南极老人星。", 
            "石坛帚拂青鸾尾，烟阁衣飘白鹤翎。", 
            "宝气虹光辉日角，锦囊瑶轴閟云扃。", 
            "道成骑鹿三山去，瀛海茫茫万仞青。"
        ], 
        "title": "和遂昌郑先生题大尹所藏唐人书经", 
        "type": "律诗", 
        "yun": "青"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "险宦何殊阚九渊，且将萧散事馀年。", 
            "风前白苧裁春服，花外青藜挂酒钱。", 
            "圣世敢云轻绂冕，野人端合老林泉。", 
            "养生况有封囊药，坐听流莺手自圆。"
        ], 
        "title": "次韵顾玉山寄张子渊", 
        "type": "律诗", 
        "yun": "先"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "湖上春光生绿波，湖头柳色似新鹅。", 
            "已知出郭尘諠少，更喜临流乐事多。", 
            "稳坐兰舟胜上马，新裁苧服不须罗。", 
            "茅堂只隔东西瀼，随意相从载酒过。"
        ], 
        "title": "春日偕顾玉山汎舟平家湖访石仲德次韵", 
        "type": "律诗", 
        "yun": "歌"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "茫茫人海小瀛洲，灵草丰茸碧树幽。", 
            "底用风轮通弱水，时逢云袂下浮丘。", 
            "天阴图画龙鳞湿，月夜箫声鹤背秋。", 
            "我亦平生有仙骨，归来同作采真游。"
        ], 
        "title": "蒋氏小瀛洲", 
        "type": "律诗", 
        "yun": "尤"
    }, 
    {
        "author": "周棐", 
        "era": "元", 
        "subtype": "七言律诗", 
        "text": [
            "开士持衣登祖寺，迢遥双径接空虚。", 
            "清晨唱梵层云表，白日传灯劫火馀。", 
            "山抱郡城飞雉堞，井通瀛海跃神鱼。", 
            "高情也爱谈禅悦，许近牛鸣便筑居。"
        ], 
        "title": "送僧住径山", 
        "type": "律诗", 
        "yun": "鱼"
    }, 
    {
        "author": "周巽", 
        "era": "元", 
        "subtype": null, 
        "text": [
            "白蛇断，赤龙飞。", 
            "天开炎运成帝业，云捲蜚廉扬武威。", 
            "威定四方归故里，酒酣击筑歌声起。", 
            "山河振动气犹雄，宇宙廓清心自喜。", 
            "薰弦载抚韶音希，豳雅又陈王化始。", 
            "河流如带誓犹存，台前虎啸生荆杞。"
        ], 
        "title": "歌风台", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "睢水东，彭城下。", 
            "西风残照古台荒，楚项重瞳曾戏马。", 
            "振鬣长鸣声捲河，翻身一跃光腾波。", 
            "时危力尽将奈何，骓兮不逝空悲歌。", 
            "九日黄花秋霜晚，长河东流去不返。", 
            "遥怜霸业逐烟消，宾雁南飞楚天远。"
        ], 
        "title": "戏马台", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "桐江上，一丝风。", 
            "羊裘坐危石，轻雪落寒空。", 
            "故人乘龙忽相忆，徵起终辞谏议职。", 
            "夜惊星动紫微垣，晓见云归翠萝壁。", 
            "振衣独立富春山，鱼鸟亦知心事閒。", 
            "清风高出云台表，遗迹长留山冰间。"
        ], 
        "title": "钓台", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "西陵树，曾是美人歌舞处。", 
            "肠断君王死别时，蛾眉憔悴分香去。", 
            "奸雄心事有谁怜，残瓦空题汉代年。", 
            "铜雀春深悬落日，石麟秋冷卧荒烟。", 
            "邺下兴亡今又古，乌号野树猿啼雨。", 
            "泉扃长夜锁幽魂，有酒谁浇台下土。"
        ], 
        "title": "铜雀台", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "望佳气，临高台。", 
            "金乌初出海，照见凤凰来。", 
            "千年王气久消歇，忽听韶音动双阙。", 
            "乌衣巷口鸟鸣春，白鹭洲头潮涌月。", 
            "云中天乐下瑶京，仙女乘鸾弄玉笙。", 
            "歌声哕哕台前起，散作春风花满城。"
        ], 
        "title": "凤凰台", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "昔年李谪仙，呼月醉南楼。", 
            "尚书今夕宴，客有冯高州。", 
            "坐邀刘颢清兴发，楼倚长江先得月。", 
            "玉箫吹彻彩云留，声引凤凰来上阙。", 
            "八窗玲珑风露寒，秋高银汉生微澜。", 
            "团光未离沧海角，流彩已照虚檐端。", 
            "尚书特笔高州记，飘飘颇有凌云气。", 
            "毫翻云藻玉蜍乾，袖拂天香金粟坠。", 
            "醉歌窈窕邀嫦娥，满目飞光感兴多。", 
            "仙人骑鹤遥相过，玉壶潋滟摇金波。", 
            "不醉如此良夜何，吁嗟不醉如此良夜何。"
        ], 
        "title": "陪全尚书子仁冯高州子羽宴刘宏远江楼子仁大书先得月楼四字且歌以美之子羽作记俾余赋诗即席奉呈", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "秋阳杲杲溪流竭，井上辘轳声不绝。", 
            "银河斜转玉绳低，心苦惟忧稻田裂。", 
            "边雁南来人未归，蛾眉颦蹙筋力微。", 
            "绕床百丈哀音动，树搅西风梧叶飞。", 
            "蟋蟀悲吟肠欲断，蒹葭露白秋将半。", 
            "田家祗望晚禾登，奈何今岁逢秋旱。", 
            "君不见早晚班师舞干羽，皇天应降洗兵雨。"
        ], 
        "title": "辘轳", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": null, 
        "text": [
            "酌酒芳树下，寒光照玉壶。", 
            "举觞酬明月，起舞鹤影孤。", 
            "清夜恍惚逢仙姝，丰姿绰约形容癯。", 
            "琇莹充耳双明珠，纤腰杂佩青珊瑚。", 
            "邀我东游见麻姑，南昌仙人在坐隅。", 
            "杯倾沆瀣酣芳液，连日东风吹不苏。", 
            "酒醒满襟香露湿，雪花眩眼光模糊。", 
            "欲与仙人借双凫，朝游罗浮暮西湖。", 
            "谁能持将北斗劝，何当吸取东海枯。", 
            "君不见醉倒樽前曙光白，不知此乐今有无。"
        ], 
        "title": "梅花月下醉歌", 
        "type": "古风", 
        "yun": "虞"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "先难后易真交契，醉许醒违盖世情。", 
            "玉涧白输六居士，升元乌有一先生。", 
            "昔蒙佳句诚欢忭，今得芳缄且叹惊。", 
            "一入侯门深似海，骚人空梦帐中声。"
        ], 
        "title": "怨浩然", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "仲文才笔冠人间，工部坛前第一班。", 
            "世上久无孔北海，云中谁识谢东山。", 
            "忘怀诗酒醒还醉，适意琴书乐且闲。", 
            "野有遗贤犹未用，中书宁得不胡颜。"
        ], 
        "title": "又和仲文二首 其一", 
        "type": "律诗", 
        "yun": "删"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "室中忝预万松筹，脱得中间与两头。", 
            "反覆人心厌殷室，咄嗟天下属宗周。", 
            "直须勇退中书事，未肯荣贪留国侯。", 
            "收拾纶竿与蓑笠，华亭却觅旧渔舟。"
        ], 
        "title": "又和仲文二首 其二", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "鴳鹑徒羡大鹏南，驽马终须后袅骖。", 
            "至理犹删万归一，庸儒刚说二生三。", 
            "透关活眼嫌金屑，恋土痴人宿草庵。", 
            "寄与云川贤太守，洗心涤虑与君参。"
        ], 
        "title": "信之和余酬贾非熊三字韵见寄因再赓元韵以复之 其一", 
        "type": "律诗", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "恼人捷径起终南，虚忝沙堤相国骖。", 
            "幻术莫惊殷七七，真诠谁识后三三。", 
            "家邻荆水宜裁竹，缘在香山好结庵。", 
            "斫断葛藤窠已后，闲家破具不须参。"
        ], 
        "title": "信之和余酬贾非熊三字韵见寄因再赓元韵以复之 其二", 
        "type": "律诗", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "鸿雁翩翩自北南，归欤何日驾归骖。", 
            "潜龙在下宜初九，即鹿无虞戒六三。", 
            "洛下好游白傅寺，济源重觅侍中庵。", 
            "衰翁自揣何多幸，昨梦斋中得罢参。"
        ], 
        "title": "信之和余酬贾非熊三字韵见寄因再赓元韵以复之 其三", 
        "type": "律诗", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "旧隐翳闾白霫南，故山佳处好停骖。", 
            "贪嗔痴者元无一，诗酒琴之乐有三。", 
            "菱芡香中横短艇，松筠声里称危庵。", 
            "有人问道来相访，一碗清茶不放参。"
        ], 
        "title": "信之和余酬贾非熊三字韵见寄因再赓元韵以复之 其四", 
        "type": "律诗", 
        "yun": "覃"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "丁年学道道难成，却得中原浪播名。", 
            "否德自惭调鼎鼐，微才不可典玑衡。", 
            "谁知东海潜姜望，好向南阳起孔明。", 
            "收拾琴书作归计，玉泉佳处老馀生。"
        ], 
        "title": "用梁斗南韵", 
        "type": "律诗", 
        "yun": "庚"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "辽室东丹九叶芳，曾陪剑佩侍明昌。", 
            "学书写尽千林叶，习射能穿百步杨。", 
            "兴废人间战白蚁，荣枯枕上梦黄粱。", 
            "故山咫尺宜归去，莫使因循三径荒。"
        ], 
        "title": "赠侄正卿", 
        "type": "律诗", 
        "yun": "阳"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "张君宗派自留侯，壮岁成名入士流。", 
            "一代诗声如玉振，千钧笔力挽银钩。", 
            "平山邂逅初青眼，汴水伶仃已白头。", 
            "遥想荷花好时节，故人吟倚仲宣楼。"
        ], 
        "title": "寄张鸣道", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "万里龙庭白草秋，时时归梦旧渔舟。", 
            "酌残白酒难成醉，老尽黄花无限愁。", 
            "久识人心多厌政，喜逢天下已归刘。", 
            "而今子入中州去，莫惜寒梅寄陇头。"
        ], 
        "title": "和赵庭玉子贽韵", 
        "type": "律诗", 
        "yun": "尤"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "北海慵倾北海樽，予怀为向景华伸。", 
            "奇才管葛堪为匹，何事唐虞不得臣。", 
            "行道欲期丹凤出，忘机且与白鸥亲。", 
            "龙庭万里休辞远，六出奇画正赖陈。"
        ], 
        "title": "继介丘穆景华韵", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "才美风流自一时，因风来寄湛然诗。", 
            "新朝制度知将近，晚节功名未是迟。", 
            "识子固为天下士，微君孰抚我民痍。", 
            "援毫欲继清新句，笑我却无黄绢辞。"
        ], 
        "title": "继平陶张才美韵", 
        "type": "律诗", 
        "yun": "支"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "玉泉珍惜玉泉琴，不遇高人不许心。", 
            "素轸四三排碧玉，明徽六七粲黄金。", 
            "临风好奏朝飞曲，对月宜弹清夜吟。", 
            "赠与龙冈老居士，须教下指便知音。"
        ], 
        "title": "赠景贤玉涧鸣泉琴", 
        "type": "律诗", 
        "yun": "侵"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "龙沙一住二十年，独识龙冈郑景贤。", 
            "诗笔饶君甘在后，琴棋笑我强争先。", 
            "冷官何啻广文乐，归计犹存谷口田。", 
            "劫外壶天寿无量，请公勤叩祖师禅。"
        ], 
        "title": "丙申元日为景贤寿", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "不肯参禅不读书，徒喧口鼓说真如。", 
            "未能即色明真色，只道无馀已有馀。", 
            "法眼凋残浮海去，沩山寂寞少人居。", 
            "一从三圣承当后，季世寥寥无瞎驴。"
        ], 
        "title": "再和万寿润禅师书字韵五首 其一 忧道", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "宝藏翻穷贝叶书，方知真理本如如。", 
            "一心不动无生灭，万古长空岂欠馀。", 
            "妙药更灵难忌口，长安虽贵不堪居。", 
            "毛吞大海浑闲事，谁讶瓢中出白驴。"
        ], 
        "title": "再和万寿润禅师书字韵五首 其二 述怀", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "看尽人间万卷书，较量佛法总难如。", 
            "本无妄疾刚寻药，幸有回波好乞馀。", 
            "方丈名山真碧海，含元古殿是皇居。", 
            "行人半老家何在？终日骑驴却觅驴。"
        ], 
        "title": "再和万寿润禅师书字韵五首 其三 警世", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "金马门前数上书，子虚新赋笑相如。", 
            "万言警策才无敌，六国纵横智有馀。", 
            "千里兵车讨奸宄，五更朝马候兴居。", 
            "功名赚得头如雪，不悟团团如磨驴。"
        ], 
        "title": "再和万寿润禅师书字韵五首 其四 伤时", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "囊里瑶琴驾上书，个中真味更何如。", 
            "伴闲美竹千竿许，养老田园二顷馀。", 
            "睡起焚香诵圆觉，兴来缓轸品幽居。", 
            "夕阳半下山偏好，吟入烟霞稳跨驴。"
        ], 
        "title": "再和万寿润禅师书字韵五首 其五 投老", 
        "type": "律诗", 
        "yun": "鱼"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "门弟辽阳刘德真，刚直木讷近乎仁。", 
            "怜君粗有才学术，师我精通天地人。", 
            "今日从军征两剑，他时拥旆入三秦。", 
            "三辰测验须吾子，创作天朝宝历新。"
        ], 
        "title": "送门人刘德真征蜀", 
        "type": "律诗", 
        "yun": "真"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "诚之识我二十年，不读经书不学禅。", 
            "误尔儒冠好投笔，过人勋业好加鞭。", 
            "浣花溪畔春如画，濯锦江边酒似川。", 
            "壮岁从军真乐事，邓侯遗躅勉争先。"
        ], 
        "title": "送门人刘复亨征蜀", 
        "type": "律诗", 
        "yun": "先"
    }, 
    {
        "author": "耶律楚材", 
        "era": "元", 
        "subtype": "七言律诗", 
        "text": [
            "魏帝儿孙气似龙，而今飘泊困尘中。", 
            "君游泉石初无闷，我秉钧衡未有功。", 
            "元氏从来多慷慨，并门自古出英雄。", 
            "李唐名相沙堤在，好与微之继旧风。"
        ], 
        "title": "和太原元大举韵", 
        "type": "律诗", 
        "yun": "东"
    }, 
    {
        "author": "周到坡", 
        "era": "元", 
        "subtype": null, 
        "text": [
            "陇头水，呜咽鸣。", 
            "行人听，断肠声。", 
            "陇头水，鸣呜咽。", 
            "行人泪，眼中血。", 
            "月薄塞云低，行人到此心伤悲。", 
            "世间万水东流去，陇水分流独向西。"
        ], 
        "title": "陇头水", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "绮阁凝尘网，纵横缀琐扉。", 
            "愁牵千缕乱，恨结一丝微。", 
            "当户蟏蛸坠，穿帘熠耀飞。", 
            "如何解愁绪，窗下理金徽。"
        ], 
        "title": "暗牖悬蛛网", 
        "type": "律诗", 
        "yun": "微"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "空梁巢紫燕，长日落香泥。", 
            "点污琴书满，飞来帘幕低。", 
            "双归寻旧垒，对舞向中闺。", 
            "尘迹无人扫，黄昏深院迷。"
        ], 
        "title": "空梁落燕泥", 
        "type": "律诗", 
        "yun": "齐"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "闻渡桑乾碛，前年出塞时。", 
            "马行边雪远，雁过岭云迟。", 
            "寒恐貂裘敝，时将鸳枕攲。", 
            "关山消息断，日日望归期。"
        ], 
        "title": "前年过代北", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "驱车又出塞，今岁过辽西。", 
            "霜落彫弓动，云横玉帐低。", 
            "征鸿音讯杳，飞蝶梦魂迷。", 
            "欲寐还惊起，门前闻马嘶。"
        ], 
        "title": "今岁往辽西", 
        "type": "律诗", 
        "yun": "齐"
    }, 
    {
        "author": "周巽", 
        "era": "元", 
        "subtype": "五言律诗", 
        "text": [
            "昔别今几载，自怜桃李颜。", 
            "相思万里隔，不见一书还。", 
            "流水去不返，浮云那可攀。", 
            "殷勤托春雁，遥寄玉连环。"
        ], 
        "title": "一去无消息", 
        "type": "律诗", 
        "yun": "删"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "玉笋班齐拜紫宸，金銮光动照青春。", 
            "六符长见台阶正，万岁初开寿域新。", 
            "隐隐晴空来凤吹，霏霏香雾绕龙鳞。", 
            "彤庭锡宴承天宠，传得宫花赐近臣。"
        ], 
        "title": "奉贺苏公早朝之作", 
        "type": "律诗", 
        "yun": "真"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "丹凤飞来南斗旁，祝融灵迹在衡阳。", 
            "海波浴日五峰曙，石洞栖云六月凉。", 
            "虞舜南巡留瑞气，魏仙内鍊有神方。", 
            "龙飞九五临宸极，将见朱陵降百祥。"
        ], 
        "title": "奉同刘进士嗛游衡岳登祝融峰", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "亭亭秀色出芙蓉，紫翠浮峦势若龙。", 
            "雨过孤云来远岫，霞迎初日转高峰。", 
            "烧丹未就杨仙术，著屐先追谢傅踪。", 
            "早晚金陵望佳气，携书好去上东封。"
        ], 
        "title": "分题得东山送赵原善之金陵", 
        "type": "律诗", 
        "yun": "冬"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "日出东窗飞彩霞，初升顶上聚三花。", 
            "鼎含真火一元气，炉养仙房九转砂。", 
            "沧海波中产珠树，扶桑枝上吐金芽。", 
            "何时参透长生术，来访罗浮处士家。"
        ], 
        "title": "题罗朝阳旸谷丹室", 
        "type": "律诗", 
        "yun": "麻"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "诗怀自许吞江水，酒面犹堪晕夕阳。", 
            "共欲奔驰成底事，各相慰藉是他乡。", 
            "沧浪意远蘋花老，菰黍清香楚客狂。", 
            "且向危楼拚一醉，竹床不记卧三湘。"
        ], 
        "title": "同陆书隐范君平和伯长客中端午韵", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "解绶归来继二疏，赐金留得起山居。", 
            "天书藻翰犹飞动，云卧松巢任卷舒。", 
            "亭倚孤山初放鹤，座临西涧静观鱼。", 
            "飞来灵鹫多佳气，长日相看乐有馀。"
        ], 
        "title": "前御史杨元诚辞官归第御书山居二字赐之公卿大夫赋诗以荣其归余访旧万松山拜观宸翰及诸吟卷席间以重来休沐地真作野人居分韵得居字", 
        "type": "律诗", 
        "yun": "鱼"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "书法麟经述作成，奸邪胆落鬼神惊。", 
            "帝王著统三纲正，甲子编年万目明。", 
            "春日丽天光炳焕，秋霜肃墅气澄清。", 
            "遂令览者无遗恨，如镜悬空似水平。"
        ], 
        "title": "读通鉴纲目", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "涧水泠泠冰雪流，波涵瓦影一亭幽。", 
            "坐临石磴瑶琴响，环绕山门玉带留。", 
            "白傅风流碑尚在，苏公文采句难酬。", 
            "醉来倚树漱寒碧，洞口元猿吟未休。"
        ], 
        "title": "奉陪苏参政杨御史宴冷泉亭苏公有诗次韵呈上", 
        "type": "律诗", 
        "yun": "尤"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "太液池边柳未芽，上林梅萼又开花。", 
            "霓旌绕树龙舆过，仙仗临轩羯鼓挝。", 
            "晴雪微飘丹凤阁，香风暗度玉皇家。", 
            "洪钧散作人间瑞，三白交辉见岁华。"
        ], 
        "title": "上苑梅", 
        "type": "律诗", 
        "yun": "麻"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "翰林夜直对臞仙，月上南枝香暗传。", 
            "雪片飞花迎腊瑞，冰容倚树带春妍。", 
            "词臣题处称魁品，学士簪来集御筵。", 
            "归到琐窗清不寐，花边呵冻写鸾笺。"
        ], 
        "title": "玉堂梅", 
        "type": "律诗", 
        "yun": "先"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "客里梅花惊岁晏，几枝疏蕊澹相看。", 
            "广平赋罢初归第，和靖吟馀独倚阑。", 
            "帘外玲珑冰柱冻，窗前洒落雪华寒。", 
            "风檐终日思君处，折寄凭谁为问安。"
        ], 
        "title": "山馆梅", 
        "type": "律诗", 
        "yun": "寒"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "冰为肌骨玉为神，林下归来见美人。", 
            "冷眼笑看千树雪，含情欲赠一枝春。", 
            "花飘萝径留芳迹，诗刻苔碑生绿尘。", 
            "落日孤坟吟眺苦，仙魂犹想绕湖滨。"
        ], 
        "title": "林下梅", 
        "type": "律诗", 
        "yun": "真"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "溪上看来兴潇洒，月中照见影横斜。", 
            "连枝微带几点雪，隔叶初开三两花。", 
            "蟾映寒光金琐碎，鸥翻晴羽翠交加。", 
            "此君有约寻仙友，因过孤山处士家。"
        ], 
        "title": "竹外梅", 
        "type": "律诗", 
        "yun": "麻"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "官亭芳树倚寒江，琼蕊疏疏映琐窗。", 
            "停棹晚看花发少，开轩时有雁来双。", 
            "一枝春到书先寄，千里使还心已降。", 
            "尽日凭阑酣咏久，香浮绿萼酒盈缸。"
        ], 
        "title": "水驿梅", 
        "type": "律诗", 
        "yun": "江"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "玉台明月出云端，照见芳姿雪色寒。", 
            "影动冰轮来舞鹤，香浮银阙现飞鸾。", 
            "翠蛾淡扫簪花对，素靥新匀倚树看。", 
            "遥想含章檐下见，寿阳初起晓妆残。"
        ], 
        "title": "镜中梅", 
        "type": "律诗", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万事人生前已定，须知祸福不由人。", 
            "谁怜四海生灵望，浪著閒钱问鬼神。"
        ], 
        "title": "戏诸公省集", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "临歧促我送行诗，信笔成诗送子归。", 
            "望断碧云天不尽，西风残日雁南飞。"
        ], 
        "title": "送许大用还浑水", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "积雪凝云失远岑，西风千里暗惊心。", 
            "送君归去寒山外，寂寞归来独怅吟。"
        ], 
        "title": "送刘仲素行", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "执手溪边酒一杯，羡君归路过金台。", 
            "因风寄语能诗客，囊里新诗早寄来。"
        ], 
        "title": "用辅之送晋之诗韵", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "世閒无物可劳神，风外浮云陌上尘。", 
            "还笑凤凰城下柳，长条不解挽行人。"
        ], 
        "title": "送王彦高", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "云压荒凉塞树依，倚楼停酒望君归。", 
            "一天风雪晚来定，冻合乾坤鸟不飞。"
        ], 
        "title": "送焦宝国", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "半岭斜阳天淡淡，一川衰草角悠悠。", 
            "云山望断中州远，衰草斜阳满目愁。"
        ], 
        "title": "送王君璋", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "塞鸿不度暮声哀，况复分襟把一杯。", 
            "望断野云人不见，满天风雪下高台。"
        ], 
        "title": "送侯君美", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "归旆翩翩挽不留，别离诗思为君求。", 
            "西风落日重回首，何处青山是宿头。"
        ], 
        "title": "送丁仲华", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "就花便买金钗涧，纵酒休颓玉斗山。", 
            "须信人生行乐耳，此行莫问几时还。"
        ], 
        "title": "送人回游江南", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "从侄三山相见稀，又驰云驾几时归。", 
            "杨花不领东风管，到处将春自在飞。"
        ], 
        "title": "送田鍊师行", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "枚卜云山醉隐居，可能无地置屠苏。", 
            "驾飞鸿去翔寥廓，羡杀高人李上都。"
        ], 
        "title": "忆李东轩", 
        "type": "绝句", 
        "yun": "虞"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "十年鞍马往来程，学剑读书两不成。", 
            "故国英雄应笑我，苦吟佳句送人行。"
        ], 
        "title": "送行人二首 其一", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "经过离亭知几度，从前端的一千场。", 
            "只疑折尽无情柳，不意东风吹又长。"
        ], 
        "title": "送行人二首 其二", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "只须剩剪鸳鸯锦，更与重围翡翠楼。", 
            "不信西风将白雪，便教吹上远人头。"
        ], 
        "title": "寄李渊", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万里关山人去后，一江风雨雁来时。", 
            "悠悠自别无消息，漫草新诗寄所思。"
        ], 
        "title": "寄杨子美", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "旧欢新梦两悠悠，只引相思上驿楼。", 
            "尺素不应无寄处，玉滦江抱凤城秋。"
        ], 
        "title": "寄国范", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "不堪人坐著风篷，别后俄惊一岁终。", 
            "寥落天边倦游客，酒杯何日与君同。"
        ], 
        "title": "寄李稚川", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "世态人情但见时，未尝仔细不寻思。", 
            "伤心吾道难开口，何处青山约后期。"
        ], 
        "title": "寄赵虎岩", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "连日轻阴护好花，几场春梦绕天涯。", 
            "寻思不记相逢处，又入街西卖酒家。"
        ], 
        "title": "睡起有寄", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "风流玩世酒中仙，独醉仙名盖世传。", 
            "诗价一如声价重，且将锦绣裹山川。"
        ], 
        "title": "贺子所寄", 
        "type": "绝句", 
        "yun": "先"
    }, 
    {
        "author": "周霆震", 
        "era": "元", 
        "subtype": null, 
        "text": [
            "洛阳花开官酒浓，紫衣乘传春如龙。", 
            "海氛一夕泯无迹，坐致江汉之朝宗。", 
            "君行远度黄河北，北上都门瞻晓色。", 
            "故人列职省垣深，颇念江南老宾客。", 
            "况今有子翔亨衢，日边西寄思亲书。", 
            "柏台昼永閒案牍，綵服喜就京华趋。", 
            "送君此去青云立，太史列卿宜俯拾。", 
            "至尊前席问苍生，何者最为先务急。", 
            "吏深持律舞贰端，缙绅远迹廉耻间。", 
            "钧衡於此试留意，谈笑四海俱欢颜。"
        ], 
        "title": "送周士能赴都", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "控弦飞骑丁无前，策名百户今四年。", 
            "寇锋如林深冒险，五载军中马巡检。", 
            "翩翩旗尾风云高，丑类闻之潜遁逃。", 
            "朝家爵赏褒忠义，幕府上功从吏议。", 
            "戴天履地皆君恩，小臣分寸何足论。"
        ], 
        "title": "丁马谣", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "吾州姚氏城东营，四年杀贼不为名。", 
            "一门忠义死相继，报国何重身何轻。", 
            "无端毒蛇生肘腋，嘘送黑云朝蔽日。", 
            "绦鹰咫尺呼不来，瞬息东藩失坚壁。", 
            "老姚忠血赤贯天，江南野史何人传。", 
            "殒身三世匪官守，异日合寘忠臣先。", 
            "郡兵北来思蓄锐，群盗凭城转无忌。", 
            "请看妇女与儿童，说著姚家总垂泪。"
        ], 
        "title": "悲东姚", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "近时有客湖上归，能话郎中身许国。", 
            "朝廷取士数十年，谁谓书生无寸策？", 
            "江州李侯死可书，郎中百战全洪都。", 
            "昔年廷对俱第一，鸾凤固与群飞殊。", 
            "当其练兵首陈义，谓贼南征非所忌。", 
            "环城撤屋民始疑，事急方知为上计。", 
            "家书间道驰山东，百金归报寿乃翁。", 
            "小臣于此誓生死，仰视白日昭其忠。", 
            "朔风云低吹战血，母弟魂归宝刀折。", 
            "仓皇劲气吐寸心，立马危桥万夫决。", 
            "相臣揽辔从天回，将军鞞鼓轰春雷。", 
            "为公破敌捐万死，顾盼妖贼如山摧。", 
            "君王拊髀加褒异，深副当年设科意。", 
            "碧霄雨露湛恩深，官转霜台弘国器。", 
            "汉廷寥寥渤海龚，广陵张纲尤罕逢。", 
            "使君宴坐试深省，谈笑宪府看平戎。"
        ], 
        "title": "普颜（一作布延）副使政绩歌", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "我不暇自哀古帝魂，春来却念今王孙。", 
            "王孙马蹄去何处？但见黄鹤落日故宇烟尘昏。", 
            "我昔帝蜀空名存，绝怜王孙玉牒尊。", 
            "春宫天鹅压酥酪，凝香夕帐貂皮温。", 
            "紫茸吴姬河西曲，白马怯薛鹰绦扪。", 
            "居民咫尺甚天上，冠冕臣仆群趋奔。", 
            "汉川一炬寇飞度，四载寒食如荒村。", 
            "暴骸泣霜关月老，恨血埋雨江波浑。", 
            "投鞭七宝委道侧，落花送客惭春恩。", 
            "劝归我亦久流落，几欲出口声复吞。", 
            "莫道人生归去好，江南无复吊王孙。"
        ], 
        "title": "杜鹃行（哀王孙作也）", 
        "type": "古风", 
        "yun": "元"
    }, 
    {
        "author": "周霆震", 
        "era": "元", 
        "subtype": null, 
        "text": [
            "大江西上舆图开，绣衣传诏从天来。", 
            "中书机务政辐辏，赞画献替须贤才。", 
            "吴君壮年进士选，错落襟抱皆琼瑰。", 
            "摄官县庭治方洽，入掾省署班遄催。", 
            "忆昨初从监郡日，慷慨艰难为时出。", 
            "国恩未报寇纵横，抚字差科殆无术。", 
            "火炎水湿良苦心，电激飙驰恒定力。", 
            "吏奸毫发彻蔽欺，民瘼颠厓获苏息。", 
            "此行谁道案牍轻，司徒深坚瑞州城。", 
            "乘骢宪使荣昼锦，尚书列坐分兵刑。", 
            "九重忧顾在宵旰，四方利害推廉明。", 
            "士夫讲学待今日，勿以富贵移平生。", 
            "马蹄伫看长安遍，黄河水清喜重见。", 
            "银箭宵鸣白雁传，宝图晓驾苍龙献。", 
            "日绕宾春上林苑，花迎谒帝含元殿。", 
            "燕山佳气五陵高，凤池早颂樱桃荐。"
        ], 
        "title": "送吴县丞赴江西省掾并序", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "郁孤台前江水深，绣衣驰传千黄金。", 
            "翻然按剑起同列，如见咫尺天威临。", 
            "郡中新参全太守，捕起龙蛇恒赤手。", 
            "从容杯酒示先机，谈笑拾之如拉朽。", 
            "五年群盗糜东南，百城黩货春梦酣。", 
            "堂堂宪府卿相列，讵意僚属藏奸贪。", 
            "送官樯连锁昼寂，夹道传呼记来日。", 
            "君恩可负天可欺，投畀北荒豺不食。", 
            "浊河一滴玷济流，共器那得仝薰莸。", 
            "当官而行义所激，此举庶减台端羞。", 
            "小儒初心思许国，万事无成头已白。", 
            "笺天愿赐秋风高，吹送霜威遍南北。"
        ], 
        "title": "郁孤骢马行", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "东南形胜会武昌，蜀江滔滔经汉阳。", 
            "北来冠盖集如雨，甲第壮似诸侯王。", 
            "平明飞箭驰校猎，清夜列烛歌传觞。", 
            "貂裘鞍马美少年，春风何处无垂杨。", 
            "一朝平地洒新血，但见落日尘沙黄。", 
            "金章骨折荒草卧，玉貌跣泣泥涂僵。", 
            "嗟哉冯子命一缕，顾影错莫惊鸿翔。", 
            "时从知己话畴昔，留滞五载忘他乡。", 
            "千金结客心尚在，岂效儿女徒悲伤。", 
            "昨闻湛露被寰宇，梦寐桑梓情难忘。", 
            "筑城渐喜还汉月，点鬓仍许先吴霜。", 
            "相随长铗幸无恙，况见峻坂成康庄。", 
            "子孙他日又兹始，五世八世天其昌。", 
            "嗟我洪都百战场，大臣精忠远有光。", 
            "生灵一道在掌握，若泛巨海操龙骧。", 
            "到家故旧定相问，江右何恃全金汤。", 
            "司徒勋业有如此，愿子备述毋匆忙。"
        ], 
        "title": "送武昌冯子中乱后还乡", 
        "type": "古风", 
        "yun": "阳"
    }, 
    {
        "author": "周霆震", 
        "era": "元", 
        "subtype": null, 
        "text": [
            "玉成三面坚如铁，穿井无泉援兵绝。", 
            "去年此际万人登，已是如今髑髅骨。", 
            "刃飞丁壮屠婴孩，妇女分配囊赀财。", 
            "浪传古昔险堪恃，旷劫竟堕昆明灰。", 
            "我来似涉羊肠坂，道遇遗黎拭愁眼。", 
            "故人何处觅游魂，云树鸦啼寒日晚。"
        ], 
        "title": "过玉成砦", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "鸡鸣海东黄尘起，落日关山气如水。", 
            "馀民髓竭欲无生，月费给军须万计。", 
            "尚书前时来使臣，近者太守宴将军。", 
            "割鲜饮醇互来往，白昼走马邀红裙。", 
            "布衣小儒寸心赤，咄咄书空长太息。", 
            "闾阎无奈覆盆何，帝禁九重方旰食。"
        ], 
        "title": "城关西", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "黑风吹角孤城里，万灶尘生烟不起。", 
            "白头祖母骨相随，天入荒山夜如水。", 
            "惜哉奔子脩程促，泪堕人间抱关录。", 
            "游魂归省父何之，旅殡孤村春草绿。", 
            "当年煮字嗟无术，商声写入山阳笛。", 
            "馀音似和祁孔宾，又似饭牛歌宁戚。", 
            "萧萧霜叶吟边落，有弟零丁此漂泊。", 
            "秋风无地赋招魂，明日城东问归鹤。"
        ], 
        "title": "题奔子温南城抱关遗藁并序", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "北风翻天送高梢，西江浪起如海潮。", 
            "千艘平城箭飞雨，城溃曾不烦兵交。", 
            "冯夷启扉众争赴，万栋烟氛毕方怒。", 
            "司徒命尽换州营，国公匹马杉关去。", 
            "溯流西上旌旗红，列城楼橹转盼空。", 
            "干戈七载遍宇内，朝野狼顾无英雄。", 
            "悲哉上下交征利，四维不张巧蒙蔽。", 
            "忧来却忆贾长沙，痛哭当年继流涕。", 
            "豫章逝水通钱塘，汉川北度趋洛阳。", 
            "洗日咸池佳气王，闻鸡矫首向扶桑。"
        ], 
        "title": "海潮吟", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "陶朱去越乘扁舟，布衣卿相难久留。", 
            "子房定汉晚辟谷，赤松可学思从游。", 
            "此游意气空寰宇，家国安危关出处。", 
            "功成名遂身独全，千驷万钟犹一羽。", 
            "如何海桑人白头，纷纷烛下寻牙筹。", 
            "马上朝鸡听未了，又拟跨鹤趋杨州。", 
            "壮哉脱颖吾观复，物外一轩名止足。", 
            "风流文彩祖子孙，平生无殆应无辱。", 
            "有时展卷评功臣，凌烟上溯笔有神。", 
            "敲推得句亦妙契，直欲三绝追唐人。", 
            "太行覆辙车无数，我独衡门乐安步。", 
            "紫驼翠釜生野烟，我宁晚食依环堵。", 
            "畏途留此示康庄，戏写陶朱赞子房。", 
            "满院绿阴春雨歇，客来推户煮茶香。"
        ], 
        "title": "刘观复止足轩", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "郡城高，昔人堕废今人劳。", 
            "城中居民负土石，城上畚锸卒伍操。", 
            "去年外壕深地底，今年内城插天起。", 
            "红旗东接汉阳小。", 
            "杵声未改筑者殊，人事往往如传车。", 
            "荒碑断础悉舆致，仙宫梵宇空无馀。", 
            "欢呼拦街走童孺，明年移家城里住。", 
            "抱关旧卒鬓如丝，泪堕鸦啼城下树。", 
            "城坚池浚侔金汤，此地他年为战场。"
        ], 
        "title": "郡城高", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "残年新春冻不开，大雪五度漫空来。", 
            "南州病热已十载，造化有此真奇哉！", 
            "夜闻朔风撼天柱，恍惚万马随奔雷。", 
            "乾坤正气有先至，密运亭毒兹其媒。", 
            "云旗乍翻摇若水，涛霜却卷飞龙堆。", 
            "女娲废炼深缩手，河伯失据俄惊豗。", 
            "玄冥振辔祝融遁，怒势欲遣昆冈摧。", 
            "卧龙潜蛟起奔走，舞鹤翔凤争徘徊。", 
            "瑶池觞罢洒馀沥，汉皋相赠投琼瑰。", 
            "苍山一夕头尽白，贫户得句侵晨推。", 
            "朱门岂必异衡宇，埋没弱柳馀枯梅。", 
            "我疑真宰偶戏剧，往往玩世如婴孩。", 
            "故将空色种天上，大巧六出无根荄。", 
            "要令六合反混沌，宁许万象蒙尘埃。", 
            "兆丰呈瑞悉馀事，邂逅净洗昆明灰。", 
            "西流壶峤应自反，咫尺清浅移蓬莱。", 
            "内廷称贺论边事，坐想敕使传宣催。", 
            "蔡州鹅池久安堵，整顿宇宙须雄才。", 
            "涓人自昔负高见，远去求马何时回？", 
            "燕山从尔深一丈，扫地为筑黄金台。"
        ], 
        "title": "喜雪", 
        "type": "古风", 
        "yun": "灰"
    }, 
    {
        "author": "周霆震", 
        "era": "元", 
        "subtype": null, 
        "text": [
            "雄鸡奋翼衔怒蛙，蛙被啄取声咿哑。", 
            "犬来鸡毙蛙竟逸，转步犬惊逢恶蛇。", 
            "两强相厄须俱殒，过客惊怪频咨嗟。", 
            "君不见下宫将军轻杵臼，绿珠金谷来孙秀。", 
            "世间万事每如斯，莫负樽前卯时酒。"
        ], 
        "title": "犬鸡叹", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "郭西猛虎势莫当，攫人白昼来神冈。", 
            "暗中推堕若有物，眢井百尺篱根藏。", 
            "冻泉收声甃为土，辘轳绠断苔藓苍。", 
            "眼花误落爪牙废，弃置有待摧强梁。", 
            "酸风飞沙寒日黄，四郊流血皆战场。", 
            "乘时吞噬恒妥尾，翼以伥鬼高驼翔。", 
            "北平将军老且死，泰山哭声哀怨长。", 
            "岂知凿地古设险，邂逅一蹶由天亡。", 
            "吁嗟此物肆无忌，妄意流毒窥城墙。", 
            "千夫骇汗手莫措，造次坎窞侔干将。", 
            "君不见东门狡兔殪牵犬，西江孽蛟终自戕。", 
            "贯盈有兆此未悟，来者纷纷投土囊。"
        ], 
        "title": "虎堕井", 
        "type": "古风", 
        "yun": "阳"
    }, 
    {
        "author": "周霆震", 
        "era": "元", 
        "subtype": null, 
        "text": [
            "髑髅夜哭天难补，旷劫生人半为虎。", 
            "味甘同类日磨牙，肠腹深于北邙土。", 
            "郊关之外衢路傍，旦暮反接如驱羊。", 
            "喧呼朵颐择肥胾，快刀一落争取将。", 
            "凭陵大嚼刳心燎，竞赌兕觥夸饮釂。", 
            "不知剑吼已相随，后日还贻髑髅笑。", 
            "阴风腐馀犬鼠争，白昼鬼语偕人行。", 
            "衔冤抱痛连死骨，著地春草无由生。", 
            "睢阳爱姬忍喋血，长安仇家俊臣舌。", 
            "摅忠疾恶古或闻，未睹烹炰互吞灭。", 
            "五云深处藏飞龙，天路艰险何日通。", 
            "皇心万一悯遗孑，再与六合开鸿濛。"
        ], 
        "title": "人食人", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "上营门外将军树，几度春来复春去。", 
            "北辕南旆万人行，移种东风无定处。", 
            "几州伪将昧祸机。", 
            "临危走檄盟白马，挟诈志脔三狻猊。", 
            "孙曾履附陈运肘，分部掩之凭夘酒。", 
            "群庸贪饵悉轻生，谈笑削除天假手。", 
            "惜哉邻丑疏防闲，反更放虎来深山。", 
            "仓皇出此殆无术，民命一发悬天关。", 
            "老夫厌观阵云黑，中夜拊膺谈失色。", 
            "古来反覆事难平，愿天早赐扶桑白。"
        ], 
        "title": "上营门", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "贝丘豕立俄人啼，淮水失却巫支祁。", 
            "万牛腥闻红帕首，天狼反被青云衣。", 
            "坞金递遣髑髅守，日注鬼箓停生机。", 
            "风尘展转逾十载，意者天怒民浇漓。", 
            "故令六合日颠倒，人类灭尽将无遗。", 
            "云胡玉毁石自若，荧惑扬彩三阶微。", 
            "沣兰无实荃蕙化，蹠蹻往往嗤随夷。", 
            "奸凶残忍源源出，福善祸淫殊反易。", 
            "杀人白昼临通衢，长剑大刀争割食。", 
            "东家处子西家搂，父母吞声泪偷滴。", 
            "书生平日苦自信，坐谈性命成迂僻。", 
            "有人抱膝吟草庐，夜梦史迁紬秘书。", 
            "共工举头天柱折，五丁凿石岷峨枯。", 
            "有穷飞箭落九日，防风戮骨雄专车。", 
            "跨秦历汉凡几劫，宇宙戏掷犹摴蒱。", 
            "君不见邯郸空国长平陷，又不见焦土咸阳总冤滥。", 
            "区区反覆焉足云，老天为质由来闇。"
        ], 
        "title": "天问补", 
        "type": "古风", 
        "yun": null
    }, 
    {
        "author": "周志远", 
        "era": "元", 
        "subtype": "七言绝句", 
        "text": [
            "十年尘土变形容，惟有丹心日月同。", 
            "北海子卿羝不乳，未应已在画图中。"
        ], 
        "title": "自题其像", 
        "type": "绝句", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "梦中走马上西凉，回首燕山六月霜。", 
            "尚想筑台思郭隗，谁能荐士效田光。", 
            "三陲吴楚人才劣，百战河山事会长。", 
            "赖有淮南招隐处，掩窗清昼坐焚香。"
        ], 
        "title": "和刘子贽韵", 
        "type": "律诗", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "京洛风尘竟未休，送迎为上敝貂裘。", 
            "萧条人物常如夕，惨澹乾坤又入秋。", 
            "敕使经年遗北海，战场近日在南州。", 
            "纷纷鸡鹜群争入，谁向沧江友白鸥。"
        ], 
        "title": "立秋", 
        "type": "律诗", 
        "yun": "尤"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "断雁云低欲度迟，鹊巢何许寄南枝。", 
            "寇兵已厌空城住，官马犹从间道驰。", 
            "万骨白边寒月夜，孤烟青处夕阳时。", 
            "经年北道无消息，望眼频穿泪暗垂。"
        ], 
        "title": "寇来自北见城中萧然散入村落", 
        "type": "律诗", 
        "yun": "支"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "陇梅驿信杳如缄，白昼连山雾气酣。", 
            "细柳未应仝灞上，蓝田自可转关南。", 
            "惊涛四面轻帆破，疑路千条老骥谙。", 
            "落落怀才宜不少，冥冥当局得无惭。"
        ], 
        "title": "幽愤", 
        "type": "律诗", 
        "yun": "覃"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "沈陆如云跬步艰，忽传驿信自燕山。", 
            "九霄日御龙光起，万里春乘海道还。", 
            "忠义铭心扶壮节，老癃垂涕洗愁颜。", 
            "中原黎庶知何似，想望疏恩溥蒯菅。"
        ], 
        "title": "诏至", 
        "type": "律诗", 
        "yun": "删"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "旷劫何当洗壒埃，凌高欲藉海为杯。", 
            "巫山雨暗猿相引，汾水云深雁不来。", 
            "新酿偶凭茅舍漉，寒花时向槿篱开。", 
            "仲宣幸有荆州托，未厌吟边数往回。"
        ], 
        "title": "次韵刘道原九日", 
        "type": "律诗", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "海色穿林晓梦圆，战尘氛雾一时湔。", 
            "青宫德进瑶编纪，紫禁恩随玉漏传。", 
            "洛邑车书符永世，汉家日月觐中天。", 
            "秋霜一寸丹心在，稽首洪禧万亿年。"
        ], 
        "title": "喜东宫受册", 
        "type": "律诗", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "关河渺渺几浮沈，落日秋风万古心。", 
            "二顷留人轻六国，一壶玩世重千金。", 
            "乱来耆旧传闻泯，老去英雄悔恨深。", 
            "输与苏门长啸者，不教车马涴山林。"
        ], 
        "title": "怀古", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "故人谁似此君贤，涉难交情晚更坚。", 
            "迂路出城寻故友，移床就月话当年。", 
            "霓裳曲奏忘天上，博望槎回记海边。", 
            "归去莼鲈随地有，别来须鬓得秋先。"
        ], 
        "title": "赠张梅间", 
        "type": "律诗", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "画省凝香被羽林，赏心宁许二毛侵。", 
            "闾阎侧听歌谣起，父老争看棨戟临。", 
            "霜露黄花留岁晏，江湖白雁待秋深。", 
            "宴阑归骑营门夕，凉月纷纷落醉襟。"
        ], 
        "title": "全参政九日宴僚佐城西神冈参谋万德躬赋诗五首用韵寓情 其一", 
        "type": "律诗", 
        "yun": "侵"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "能赋登高幕府亲，深秋过雨绝飞尘。", 
            "山城驿路黄柑富，水寨人家白粲新。", 
            "歌舞多非前日境，交游半是异乡人。", 
            "通商近喜官盐集，不比西都巧算缗。"
        ], 
        "title": "全参政九日宴僚佐城西神冈参谋万德躬赋诗五首用韵寓情 其二", 
        "type": "律诗", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "如云冠盖此高攀，千载龙山季孟间。", 
            "犀箸驼峰传翠釜，银罂春色照苍湾。", 
            "歌姬拥醉翻腔误，才士争先觅句艰。", 
            "秪有相如欣授简，兴来无物不相关。"
        ], 
        "title": "全参政九日宴僚佐城西神冈参谋万德躬赋诗五首用韵寓情 其三", 
        "type": "律诗", 
        "yun": "删"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "兰台无分佩珊珊，断垄平冈自往还。", 
            "避地乱来犹有酒，放怀高处不须山。", 
            "参差红树西风外，明灭青烟落照间。", 
            "何日远寻方外友，却随紫气出函关。"
        ], 
        "title": "全参政九日宴僚佐城西神冈参谋万德躬赋诗五首用韵寓情 其四", 
        "type": "律诗", 
        "yun": "删"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "曾向凌波赋袜尘，绝交近日愧钱神。", 
            "百年抚事皆陈迹，四海知心几故人。", 
            "山借衣冠违世浊，天留萸菊贷秋贫。", 
            "偶寻五柳先生传，自觉年来懒是真。"
        ], 
        "title": "全参政九日宴僚佐城西神冈参谋万德躬赋诗五首用韵寓情 其五", 
        "type": "律诗", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "绕篱黄菊自幽香，无复龙山落帽狂。", 
            "身外老来从杂遝，眼前高处倍凄凉。", 
            "妖狐突过荒城雨，旅雁冥飞绝塞霜。", 
            "风物关心倦回首，野园柑熟旋分尝。"
        ], 
        "title": "九日遣怀", 
        "type": "律诗", 
        "yun": "阳"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "憔悴还乡一病翁，雪窗晴透校参同。", 
            "庚寅俛诵湘累语，甲子长怀晋士风。", 
            "尘暗衣冠情索莫，眼青骨肉谊深崇。", 
            "新吟多谢耆年颂，晚节终惭老圃容。"
        ], 
        "title": "还乡初度辱亲友刘卢南惠诗依韵答之", 
        "type": "律诗", 
        "yun": null
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "黄鹤楼前帝子宫，古来形胜控江东。", 
            "运筹要害无豪俊，流祸颠厓总寇戎。", 
            "天马西来勋可树，河冰北渡驿谁通。", 
            "一壶或负千金重，白发丹心愧少同。"
        ], 
        "title": "至正十二年壬辰正月武昌失守", 
        "type": "律诗", 
        "yun": "东"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "末路危机逐日新，遭逢瞬息异冤亲。", 
            "多疑忍事甘存拙，久乱全生幸处贫。", 
            "北海牧羝宜反汉，东门牵犬竟亡秦。", 
            "古来反覆无前算，那得匆匆论世人。"
        ], 
        "title": "默念", 
        "type": "律诗", 
        "yun": "真"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "百金战马厩中屯，部伍酣歌彻晓昏。", 
            "牙帐黑风枭突起，营门白昼虎相吞。", 
            "史徒富躐官曹位，厮养威联士族婚。", 
            "天下纷纷宁有此，我军成败不须论。"
        ], 
        "title": "书所见", 
        "type": "律诗", 
        "yun": "元"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "寇陷吾乡今二日，连宵列炬似星分。", 
            "如何去此三十里，家中消息杳无闻。", 
            "咫尺干戈皆逆境，连绵雨雪助妖氛。", 
            "兀坐此身同槁木，恍然不复辨朝曛。"
        ], 
        "title": "述怀二首 其一", 
        "type": "律诗", 
        "yun": "文"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "风雪炉存半死灰，每听人语辄惊猜。", 
            "眼穿屡揖亲知问，愁极忽传儿子来。", 
            "足茧荒墟烟惨澹，魂飞间道石崔嵬。", 
            "经过且勿谈辛苦，阖室无虞已幸哉。"
        ], 
        "title": "述怀二首 其二", 
        "type": "律诗", 
        "yun": "灰"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "厄于阳九画成乾，淳祐遗民自怃然。", 
            "正则庚寅宜有字，绛人甲子已忘年。", 
            "菊枝偶地存幽操，汗简何心理旧编。", 
            "赖有童孙初学语，挽衣争果戏阶前。"
        ], 
        "title": "记忆先亲复斋先生诗二首 其一 九日初度先父生宋淳祐己酉九月九日", 
        "type": "律诗", 
        "yun": "先"
    }, 
    {
        "author": "周霆震", 
        "era": "元", 
        "subtype": "七言律诗", 
        "text": [
            "春入霞杯喜拂天，初逾六六纪瑶编。", 
            "人间铜狄何时铸，天上银蟾昨夜圆。", 
            "秋水精神高六月，仙人风骨妙千年。", 
            "山林城市遥相祝，凝望蓬莱隔紫烟。"
        ], 
        "title": "记忆先亲复斋先生诗二首 其一 代李季实贺历塘刘所立生日", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "华鞍缕玉连钱骢，彩晕簇辔朱英重。", 
            "钩膺障颅鞶镜丛，星铃綵校声珑珑。", 
            "高冠艳服皆王公，良辰盛会如云从。", 
            "明珠络翠光茏葱，文缯缕金纡晴虹。", 
            "犀毗万宝腰鞓红，扬镳迅策无留踪。", 
            "一跃千里真游龙，渥洼奇种皆避锋。", 
            "蔼如飞仙集崆峒，乘鸾跨凤来曾空。", 
            "是时阊阖含薰风，上京六月如初冬。", 
            "金支滴露冰华浓，水晶殿阁摇瀛蓬。", 
            "扶桑海色朝曈曈，天子方御龙光宫。", 
            "衮衣玉璪回重瞳，临轩接下天威崇。", 
            "大宴三日酣群悰，万羊脔炙万瓮醲。", 
            "九州水陆千官供，曼延角抵呈巧雄。", 
            "紫衣妙舞腰细蜂，钧天合奏春融融。", 
            "狮狞虎啸跳豹熊，山呼鳌抃万姓同。", 
            "曲阑红药翻帘栊，柳枝飞荡摇苍松。", 
            "锦花瑶草烟茸茸，龙冈拱揖滦水潨。", 
            "当年定鼎成周隆，宗藩磐石指顾中。", 
            "兴王彝典岁一逢，发扬祖德并宗功。", 
            "康衢击壤登时雍，岂独耀武彰声容。", 
            "愿今圣寿齐华嵩，四门大启达四聪。", 
            "臣歌天保君彤弓，更图王会传无穷。"
        ], 
        "title": "诈马行", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "维东有神岳，巍巍薄青天。", 
            "连峰蔽日月，峭巘埋云烟。", 
            "金银峙宫阙，琅玕种成田。", 
            "蛟龙蟠壑底，鸾鹄巢层巅。", 
            "柴望纪有虞，封禅遂牵联。", 
            "秩神匪有徼，彝典自古先。", 
            "崇台瞻秀色，鲁国无山川。", 
            "何时登绝顶，豁目穷垓埏。"
        ], 
        "title": "望泰山作", 
        "type": "古风", 
        "yun": "先"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "台斗储光灵，为时产英贤。", 
            "世德契真宰，乔木阴森然。", 
            "瀛洲置身早，台阁清名悬。", 
            "岩岩泰华尊，肃肃圭璋坚。", 
            "师法魏晋上，国论皋夔前。", 
            "仪刑瞻独步，宠渥方自天。", 
            "貂蝉锵玉佩，直道鸣经筵。", 
            "金瓯久有待，勋业登凌烟。", 
            "轩冕虽众同，诗书能自全。", 
            "斯文元气在，阳和小春天。", 
            "梅花兆鼎实，的皪芳信传。", 
            "敬持一卮酒，仰祝灵椿年。"
        ], 
        "title": "寿大学士喀喇公", 
        "type": "古风", 
        "yun": "先"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "青山如波涛，汹涌无涯涘。", 
            "危标会其交，拔地相对峙。", 
            "何年凿空翠，潇洒见佛寺。", 
            "云烟护重阑，蛟龙固灵址。", 
            "松风振檐铃，柳露洒窗纸。", 
            "雨花古岩空，漱石飞泉驶。", 
            "孰知居庸关，有境乃如此。", 
            "境幽物色奇，心豁眼无滓。", 
            "俯视征途中，车马尘靡靡。", 
            "陟高重盘桓，虚轩屡徙倚。", 
            "悠然悟真幻，上马复少止。"
        ], 
        "title": "题李谷老观音壁", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "清滦悠悠北斗北，千折萦环护邦国。", 
            "直疑银汉天上来，摇漾蓬莱云五色。", 
            "蛟龙变化深莫测，金莲满川净如拭。", 
            "銮舆岁岁两度临，雨露同流草蕃殖。", 
            "长亭短亭来往人，朝夕照影何尝息。", 
            "相君亲授临轩敕，紫骝嚼啮黄金勒。", 
            "却从江汉望龙冈，三叠晴虹劳梦忆。"
        ], 
        "title": "赋得滦河送苏伯脩参政赴任湖广", 
        "type": "古风", 
        "yun": "职"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "苍松千岁姿，灵根伏琥珀。", 
            "吐气结晴云，化作古玄璧。", 
            "清芬㜶芝兰，坚质等金石。", 
            "上进蓬莱宫，遂冠龙宾伯。", 
            "磨研发春英，灿烂翻琼液。", 
            "密传邹鲁心，仰写羲周画。", 
            "风雷兴礼乐，日星耀方策。", 
            "岂惟儒者功，实系斯文脉。", 
            "君子坐庙堂，群臣赖滋泽。", 
            "良辰持此寿，播誉永无斁。"
        ], 
        "title": "古墨篇寿韩大雅参议（七月十九日）", 
        "type": "古风", 
        "yun": "陌"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "飞龙在天今十祀，重译来庭无远迩。", 
            "川珍岳贡皆贞符，神驹跃出西洼水。", 
            "拂郎蕞尔不敢留，使行四载数万里。", 
            "乘舆清暑滦河宫，宰臣奏进阊阖里。", 
            "昂昂八尺阜且伟，首扬渴乌竹批耳。", 
            "双蹄悬雪墨渍毛，疏騣拥雾风生尾。", 
            "朱英翠组金盘陀，方瞳夹镜神光紫。", 
            "耸身直欲凌云霄，盘辟丹墀却闲頠。", 
            "黄须圉人服尨诡，亸鞚如萦相诺唯。", 
            "群臣俯伏呼万岁，初秋晓霁风日美。", 
            "九重洞启临轩观，衮衣晃耀天颜喜。", 
            "画师写仿妙夺神，拜进御床深称旨。", 
            "牵来相向宛转同，一入天闲谁敢齿。", 
            "我朝幅员古无比，朔方铁骑纷如蚁。", 
            "山无氛祲海无波，有国百年今见此。", 
            "昆崙八骏游心侈，茂陵大宛黩兵纪。", 
            "圣皇不却亦不求，垂拱无为静边鄙。", 
            "远人慕化致壤奠，地角已如天尺只。", 
            "神州苜蓿西风肥，收敛骄雄听驱使。", 
            "属车岁岁幸两京，八銮承御壮瞻视。", 
            "《驺虞》《麟趾》并乐歌，《越雉》《旅獒》尽风靡。", 
            "乃知感召由真龙，房星孕秀非偶尔。", 
            "黄金不用筑高台，髦俊闻风一时起。", 
            "愿见斯世皞皞如羲皇，按图画卦复兹始。"
        ], 
        "title": "天马行应制作", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "巢居何所有，积雪照昊穹。", 
            "玉井抚太华，阴崖瞰九嵏。", 
            "户牖皆天成，鸾鹄相追从。", 
            "调息室生白，吐辞夜纡虹。", 
            "凝冱虽有时，冰玉储心胸。", 
            "坎象原气和，乾德函年丰。", 
            "二实默循环，生生妙无穷。", 
            "梁园哆文藻，西岭泥寂空。", 
            "孰如一枝安，中有泽物功。", 
            "慭哉清苦志，宛矣前贤风。"
        ], 
        "title": "雪巢诗为赵允升左司赋（京兆人）", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "南宫神迈将军李，写丹青如泼墨水。", 
            "川云江树指顾间，只尺吴山数千里。", 
            "小楼接栋山之阳，孤舟㰕棹渡者将。", 
            "桃源有路堪结隐，欲排大粒观圜方。"
        ], 
        "title": "题米元章画青山白云", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "风纪端治本，宵旰期忧分。", 
            "甸畿严首选，部封慑先闻。", 
            "桓桓梁栋具，煜煜黼黻文。", 
            "全才古云难，显用今所欣。", 
            "玩弛日已甚，栉耨得辞勤。", 
            "淑邪自泾渭，雅俗何莸薰。", 
            "凤鸾一瑞世，鸱鸮不能群。", 
            "滹沱无惊波，恒岳常丰云。", 
            "春风吹玉节，骢马镳朱幩。", 
            "仓庚集乔木，草色迷川垠。", 
            "私怀惜暂别，众愿树奇勋。", 
            "庙堂久虚席，泚笔扬清芬。"
        ], 
        "title": "送巴克实彦卿学士之任燕南宪使得云字", 
        "type": "古风", 
        "yun": "文"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "新秋雨未解，似厌伏暑毒。", 
            "霏微过前林，淅沥鸣幽屋。", 
            "枸杞珠璎明，双柏翠幢沃。", 
            "推蓬喜昼凉，展卷理旧读。", 
            "不才逢休运，文苑忝丰禄。", 
            "报效惭荒疏，奉持慎微独。", 
            "古道虽荆榛，人心炯明烛。", 
            "唐虞岂难致，稷契宜自勖。", 
            "侧闻皂囊进，屡见新敕目。", 
            "折槛久不闻，焚裘矫庸俗。", 
            "君子欣同心，芝兰共芬馥。", 
            "孔融常不寐，杞国忧颇蹙。", 
            "寒暑有代谢，日月有盈缩。", 
            "何以陶我怀，尊中湛𤃩醁。"
        ], 
        "title": "立秋雨中", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "光风荡野晴旭柔，翠屏螺髻烂不收。", 
            "纤黄娇绿迷远近，翩翩好鸟如相求。", 
            "厓欹谷转一径幽，石梁斜枕清溪流。", 
            "轻裘缓带何处客，垂鞭妥辔情悠悠。", 
            "寻花问柳不计路，恍然身世同浮沤。", 
            "颇疑青莲梦天姥，白鹿腾空蹴玄圃。", 
            "又疑华阳愒句曲，清泉白石行处足。", 
            "熙宁驸马思超逸，前身定是唐宗室。", 
            "豪端万象穷微茫，解衣槃礴非一日。", 
            "尚书知画犹知人，三铨品第才必真。", 
            "每怜散客独青眼，虚斋挂壁同娱神。", 
            "君不见谢家太傅心丘壑，九逵轩冕秋云薄。", 
            "造装东还竟后时，至今猿隺俱寂寞。", 
            "邺中林虑插天外，左辖雄文光燄倍。", 
            "角巾甲第良有待，好对此山看此画。"
        ], 
        "title": "观杜德常尚书所藏王晋卿画春山霁景", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "北邙障黄河，隆然更迢递。", 
            "曲如屏千叠，远若城万雉。", 
            "河水昆崙来，奔猛沸铁骑。", 
            "靡然循其隈，岂敢逞齧噬。", 
            "嵩高倚天外，缑岭耸云际。", 
            "虎牢相钩连，要束犬牙制。", 
            "温洛荡其膺，造化清淑萃。", 
            "居然天地中，大哉此形埶。", 
            "危级困登跻，仆痡马欲毙。", 
            "曾巅更平陆，桑粟富树艺。", 
            "小屋间荒冢，累累不可计。", 
            "我来二月初，一雨净埃曀。", 
            "壮观惬夙闻，四表得遥睇。", 
            "奠鼎老龟食，金汤遗来世。", 
            "智识或霄壤，捐大得其细。", 
            "裴回千载思，下山复小愒。"
        ], 
        "title": "北邙望洛中作", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "宝应湖，接高邮。", 
            "双城湖上起，湖水四面流。", 
            "昔时双城号铜铁，今日承平尽隳撤。", 
            "铜铁不可保，天地同长久。", 
            "国家德泽长如水，贯穿九州万人喜。", 
            "直沽稳运苏州粮，京师饱吃高邮米。"
        ], 
        "title": "宝应湖", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "承命祠越镇，已使穷胜槩。", 
            "积雨欣澄霁，平湖遂纡迈。", 
            "风林杂石泉，云山拟嵩岱。", 
            "虚亭敞旧址，曲水漩轻濑。", 
            "紫蕤粲荆枝，繁阴翳梅桧。", 
            "守佐多时英，宾朋间方外。", 
            "秩筵尚真率，流觞剧娱爱。", 
            "虽非修禊游，适与暮春会。", 
            "晋贤邈霄汉，芳躅怀风裁。", 
            "感慨怜昔屯，优游幸今泰。", 
            "返棹首屡回，渴心尘欲溉。", 
            "一曲倘从请，嘉兴或期再。"
        ], 
        "title": "游山阴兰亭", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "高堂入佳境，四坐来奇观。", 
            "奁鉴开巨湖，螺髻环群峦。", 
            "茭蒲翠光衍，桃杏香风团。", 
            "楼台森步障，樯帆错飞翰。", 
            "相国秉周礼，张宴欲罄欢。", 
            "款言劳行李，远自青云端。", 
            "琼浆湛百壶，珍膳罗千盘。", 
            "楚腰翻紫燕，越蛾唳青鸾。", 
            "笙箫既递奏，丝桐亦纷弹。", 
            "乱以大国歌，雄浑天宇宽。", 
            "莺雀啅檐栊，鱼龙振波澜。", 
            "意深醉不辞，仪具乐已殚。", 
            "主赋皇华诗，诹度道里难。", 
            "宾奉甘棠咏，南国磐石安。", 
            "旅酬日将夕，俎彻兴未阑。", 
            "移庖穷赏眺，画舫凌瀰漫。", 
            "碧堤长绶萦，玉梁霁虹蟠。", 
            "川霞敛馀景，郊树生空寒。", 
            "杳渺穿行李，低回拂惊湍。", 
            "归途各充然，别辔频相看。", 
            "盛世不易逢，迅晷如跳丸。", 
            "况承辍钧枢，竟日偕盘桓。", 
            "称觞企阙廷，秩筵肃衣冠。", 
            "于蕃倚柱石，同气凝芝兰。", 
            "饮醇守规模，携妓跻巑岏。", 
            "由来和不流，乃见勋业完。", 
            "庸姿抱方策，夙志甘瓢箪。", 
            "十年尘禁从，一朝摄祠官。", 
            "旷遇橐荷紫，励报心输丹。", 
            "快情念所素，矢歌垂无刊。"
        ], 
        "title": "还至钱塘浙省开宴湖山堂泛湖而归纪事三十韵简道同平章诸公", 
        "type": "古风", 
        "yun": "寒"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "汎舟溯长河，河急月色明。", 
            "南风导飞帆，岸阔波涛平。", 
            "近林鸟雀栖，远岫烟霞生。", 
            "兹行道里遥，已见草木更。", 
            "初春发燕辕，首夏还江程。", 
            "禄班敢倭迟，官守常屏营。", 
            "何时归计遂，不为世尘婴。"
        ], 
        "title": "黄河舟中对月", 
        "type": "古风", 
        "yun": "庚"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "清商应候琯，凉飔涤炎歊。", 
            "兰台多暇佚，西郊共消摇。", 
            "凌晨拂星露，适兴宁辞遥。", 
            "稼宝丰黄云，击壤喧髦髫。", 
            "重峦霏湿翠，澄湖莹冰绡。", 
            "朱华拥绿衣，弄影酣且娇。", 
            "菰蒲漾藻景，柳槐咽残蜩。", 
            "楼船泛中流，雅会崇风标。", 
            "华讴振远树，妙舞惊潜蛟。", 
            "霁虹驾文漪，飞阁摩层霄。", 
            "登临剧赏眺，沿洄屡停桡。", 
            "累觞互称寿，气合笑语饶。", 
            "微云起天际，疏雨鸣林梢。", 
            "异芳袭四坐，雾里群仙遨。", 
            "回头扰扰中，何啻万仞超。", 
            "人生聚合难，况际休明朝。", 
            "同班侍璧府，峨冠听云韶。", 
            "兹游岂偶尔，三生旧相招。", 
            "宛然在瀛岛，孰谓非松乔。", 
            "羊谢素旷达，李郭真英翘。", 
            "欢悰各洒洒，归途尽陶陶。", 
            "揽胜犹未遍，寻盟更联镳。"
        ], 
        "title": "初秋同杨国贤太监耀珠巴戬少监子贞监丞暨僚属重汎湖游西山", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "相君手种双琅玕，灵根得地元气蟠。", 
            "清风白昼扫阴曀，虚心劲节参云端。", 
            "凤池幽赏忽见此，箫韶隐隐来鹓鸾。", 
            "天真洒落运生意，笔力浩瀚回狂澜。", 
            "伯夷高洁伊尹任，中立不倚世所难。", 
            "瀛洲老仙永为好，直道相期保岁寒。"
        ], 
        "title": "题右丞相亲写墨竹赠集贤大学士吴行可", 
        "type": "古风", 
        "yun": "寒"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "朱卷如山品第公，英髦脱颖策奇功。", 
            "一时龙虎风云会，四海菁莪雨露同。", 
            "人物古今需世用，文衡高下与神通。", 
            "官联。"
        ], 
        "title": "纪事四首 其三（存三首）", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": null, 
        "text": [
            "古人不可及，冥晦秉淳德。", 
            "一动成功名，焕烂照无极。", 
            "季子贤大夫，剑佩游上国。", 
            "微乎礼乐意，洞达有精识。", 
            "迄今二千年，欲继难再得。", 
            "我行故城闉，寂寞吊遗迹。", 
            "庙古丹雘漫，阶空苔藓积。", 
            "翔禽集中霤，悬网挂虚壁。", 
            "乡人尚加敬，瞻仰自夙昔。", 
            "岁时修馈祀，尘土走巫觋。", 
            "吾徒志为学，不肯竞朝夕。", 
            "景慕将何如？江海起涓滴。"
        ], 
        "title": "季札庙", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": null, 
        "text": [
            "吴中山水多，戢戢至莫数。", 
            "灵岩号神秀，踞地若苍虎。", 
            "呀然启坳洼，迫窄剜洞户。", 
            "上腾空濛气，日夜为雾雨。", 
            "流传馆娃宫，泯没在何所。", 
            "琴台耀残照，香径存荒莽。", 
            "当时竞繁华，至此益凄楚。", 
            "子胥名世士，树立智且武。", 
            "杀身暴其君，于国竟何补。", 
            "哀哉实忠愤，金石为消沮。", 
            "丈夫各有志，岂意济艰阻。", 
            "夔契亦斯人，荣耀映终古。"
        ], 
        "title": "馆娃宫", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": null, 
        "text": [
            "茫茫句吴墟，异卓崒然起。", 
            "诸天作藩屏，树立空翠里。", 
            "人言开辟初，涌出自海底。", 
            "至今罗宫室，意与芝阙比。", 
            "夫差暴齐晋，继霸执牛耳。", 
            "金银固九泉，烬国用奢侈。", 
            "投身甬东地，委弃孰怜己。", 
            "因思人间世，踊跃徒为尔。", 
            "苍茫一长望，万古遽如此。", 
            "日暮钟磬閒，且欲谈至理。"
        ], 
        "title": "虎丘", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": null, 
        "text": [
            "晋阳首事成功烈，卒入宫门流战血。", 
            "至亲骨肉忍相残，祸至黄台那可说。", 
            "让帝知几辞宝位，履霜已戒坚冰至。", 
            "华萼相辉势使然，遂许明皇敦友弟。", 
            "当时行乐殊未央，赐予无节恩非常。", 
            "出则同游入同宴，五龙𨇾蹀腾康庄。", 
            "时光鼎鼎如流电，虚伪既消诚实见。", 
            "三子无辜死渭桥，太真有宠来金殿。", 
            "欲心一纵祸滔天，社稷生灵不暇怜。", 
            "从此陵夷于五代，干戈丧乱过年年。"
        ], 
        "title": "题五王醉归图", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": null, 
        "text": [
            "买山灵山下，石多如羊群。", 
            "造物为我耕，种之皆白云。", 
            "汹涌初郁勃，散漫还氤氲。", 
            "收归方寸间，吐作五色文。", 
            "一笑顾妻子，未用愁空囷。"
        ], 
        "title": "耕云锄月寄贞居二首 其一", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": null, 
        "text": [
            "石田不生禾，何以养吾拙。", 
            "中宵披白云，自起锄明月。", 
            "明月无根株，满地散霜雪。", 
            "吾锄不妄挥，要使萧艾别。", 
            "惜无植杖翁，相对同此洁。"
        ], 
        "title": "耕云锄月寄贞居二首 其二", 
        "type": "古风", 
        "yun": null
    }, 
    {
        "author": "周驰", 
        "era": "元", 
        "subtype": "五言绝句", 
        "text": [
            "苍筠倚乔木，古色秋逾好。", 
            "谁能著茅亭，相伴此君老。"
        ], 
        "title": "题李仲宾秋清野思图", 
        "type": "绝句", 
        "yun": "皓"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "江南江北路茫茫，明月高楼各异乡。", 
            "旅雁叫云天似水，故人今夜泊潇湘。"
        ], 
        "title": "怀郭安道", 
        "type": "绝句", 
        "yun": "阳"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "凉气潜侵玉女窗，井梧一叶下银床。", 
            "离情有似东流水，一夜相思归梦长。"
        ], 
        "title": "杂兴六首 其一", 
        "type": "绝句", 
        "yun": "阳"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "聊摄城边树色秋，往来长此系扁舟。", 
            "不是故乡无旧业，长邀明月醉高楼。"
        ], 
        "title": "杂兴六首 其二", 
        "type": "绝句", 
        "yun": "尤"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "杨柳青青麦吐芽，壶觞来就野人家。", 
            "可怜废井荒畦畔，狼藉东风一径花。"
        ], 
        "title": "杂兴六首 其三", 
        "type": "绝句", 
        "yun": "麻"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "上清仙客鬓如丝，自剪青霞作道衣。", 
            "几见桑田变沧海，不愁窗外日光飞。"
        ], 
        "title": "杂兴六首 其四", 
        "type": "绝句", 
        "yun": "微"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "窗外箫声隐隐来，千年空苑碧桃开。", 
            "相逢正好谈风月，不惜春衣卧绿苔。"
        ], 
        "title": "杂兴六首 其五", 
        "type": "绝句", 
        "yun": "灰"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "云驭霓旌自往还，天风浩浩海波寒。", 
            "日轮飞上青山顶，人道蓬莱咫尺间。"
        ], 
        "title": "杂兴六首 其六", 
        "type": "绝句", 
        "yun": null
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "风雨飕飕涨碧澜，秋阴漠漠失前山。", 
            "舟人也学襄王梦，长在朝云暮雨间。"
        ], 
        "title": "徐州", 
        "type": "绝句", 
        "yun": "删"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "吴越江山天下稀，尊前休叹昔人非。", 
            "一杯正好酬春色，何事征帆去似飞。"
        ], 
        "title": "送李伯英二首 其一", 
        "type": "绝句", 
        "yun": "微"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "江南才子去游燕，为忆明时正礼贤。", 
            "休向蓟门寻古迹，黄金台上草连天。"
        ], 
        "title": "送李伯英二首 其二", 
        "type": "绝句", 
        "yun": "先"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "僵卧空斋尽耐寒，门前行路雪漫漫。", 
            "投炎附热非吾事，一任人将冷眼看。"
        ], 
        "title": "题赵鸥波高士图", 
        "type": "绝句", 
        "yun": "寒"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "西风吹起白头波，半夜扁舟掠岸过。", 
            "不向长桥沽一醉，满天明月奈秋何！"
        ], 
        "title": "和郭安道治书韵四首 其一", 
        "type": "绝句", 
        "yun": "歌"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "君醉淋漓我浩歌，古人为恨复如何！", 
            "秋来几日浑无赖，已有新霜著芰荷。"
        ], 
        "title": "和郭安道治书韵四首 其二", 
        "type": "绝句", 
        "yun": "歌"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "江间小艇数能乘，活计今如船子僧。", 
            "近喜老妻能斫脍，欲令稚子学扳罾。"
        ], 
        "title": "和郭安道治书韵四首 其三", 
        "type": "绝句", 
        "yun": "蒸"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "久客思归归未能，题诗附与远游僧。", 
            "吴松江上鲈鱼美，何处人家不下罾。"
        ], 
        "title": "和郭安道治书韵四首 其四", 
        "type": "绝句", 
        "yun": "蒸"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "花竹垣墙映白沙，紫清宫殿閟烟霞。", 
            "一条归路朱弦直，三百来年不到家。"
        ], 
        "title": "梦游句曲二首 其一", 
        "type": "绝句", 
        "yun": "麻"
    }, 
    {
        "author": "周驰", 
        "era": "元", 
        "subtype": "七言绝句", 
        "text": [
            "二华树下拜青童，语我丹砂九转功。", 
            "缑氏不逢王子晋，雷平来访郭仙翁。"
        ], 
        "title": "梦游句曲二首 其二", 
        "type": "绝句", 
        "yun": "东"
    }, 
    {
        "author": "周驰", 
        "era": "元", 
        "subtype": "五言律诗", 
        "text": [
            "徐君因仕宦，便欲老江南。", 
            "风土知为美，人情亦粗谙。", 
            "买田收黑黍，为圃树黄柑。", 
            "我有相从意，羁栖力未堪。"
        ], 
        "title": "远观亭三首 其一", 
        "type": "律诗", 
        "yun": "覃"
    }, 
    {
        "author": "周驰", 
        "era": "元", 
        "subtype": "五言律诗", 
        "text": [
            "结构开青野，回环俯翠岑。", 
            "云留芳树暗，草长缭垣深。", 
            "共爱閒居乐，相依岁晚心。", 
            "春醪求善酿，过日许同斟。"
        ], 
        "title": "远观亭三首 其二", 
        "type": "律诗", 
        "yun": "侵"
    }, 
    {
        "author": "周驰", 
        "era": "元", 
        "subtype": "五言律诗", 
        "text": [
            "远观亭上望，风物六朝馀。", 
            "古寺荆王宅，荒墩谢傅居。", 
            "英灵传草树，冠盖逐丘墟。", 
            "欲问当时事，飞云灭太虚。"
        ], 
        "title": "远观亭三首 其三", 
        "type": "律诗", 
        "yun": "鱼"
    }, 
    {
        "author": "周竹坡", 
        "era": "元", 
        "subtype": null, 
        "text": [
            "莲花深红莲叶绿，平沙月上鸳鸯宿。", 
            "青腰三板兰作桡，月下莫愁歌一曲。", 
            "移舟入花花转深，花深调苦难为音。", 
            "江边夜半谁相语，只有婵娟知此心。", 
            "露花渐白月渐午，刺舟自觅来时路。", 
            "明朝系缆柳边门，却在夜来潮落处。"
        ], 
        "title": "莫愁歌", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "阙里宣尼宅，儒林礼乐区。", 
            "右文昭代盛，报德圣恩殊。", 
            "天语颁中禁，星轺发上都。", 
            "内庭香绕案，光禄酒浮壶。", 
            "持节惭专对，于原慎载驱。", 
            "秋阳稀稼穑，官路足槐榆。", 
            "历历由沂汶，行行望泗洙。", 
            "岱宗标近甸，鲁殿没荒芜。", 
            "不见三家采，唯馀五父衢。", 
            "祀严柔日逼，林近绝晨趋。", 
            "废堞依脩阜，危台记舞雩。", 
            "庙宫参象纬，书阁压城阇。", 
            "反宇周阿峻，回廊百步纡。", 
            "蛟鳞蟠玉柱，螭首响金铺。", 
            "庭迥桧千尺，坛虚杏数株。", 
            "省牲新雨霁，释奠旧章敷。", 
            "辟户陈笾俎，登歌应瑟竽。", 
            "尊居玄圣俨，侑食列贤俱。", 
            "兴俯锵珩佩，周旋谨履絇。", 
            "祼将宸意达，祝告下诚孚。", 
            "明燎辉云陛，祥熏集宝炉。", 
            "共观周典礼，宁数汉规模。", 
            "似续于今盛，钦崇自古无。", 
            "缭垣隆象魏，穹石峙龟趺。", 
            "孤阁青编贮，双亭翠竹扶。", 
            "山川光拱揖，泉井泽沾濡。", 
            "推本尊师道，题名述庙谟。", 
            "伫看戋束帛，岂复叹乘桴。", 
            "制作先东鲁，朝廷用大儒。", 
            "愚生深有幸，归上孔林图。"
        ], 
        "title": "八月六日丁亥释奠孔子庙三十韵", 
        "type": "排律", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "山洞生灵药，图经纪令名。", 
            "牂柯春涨淼，僰道暮烟明。", 
            "沃壤三巴徼，奇形二气精。", 
            "趾颅侔冈象，翼啄儗飞鸣。", 
            "潭菊增眉寿，胡麻益体轻。", 
            "化工均异品，传舍识初程。", 
            "草煖蒸袀服，崖嵌偃使旌。", 
            "垂囊辞薏苡，闻笛想英茎。", 
            "香透仇池穴，风清细柳营。", 
            "献芹随谢表，伟绩最南平。"
        ], 
        "title": "赋得伏神洞送舒噜存道元帅赴云南", 
        "type": "排律", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "首夏清和候，西郊山水乡。", 
            "飞龙方利见，鸣凤尽高翔。", 
            "游豫三农慰，巡观八骏骧。", 
            "采虹明斗盖，文鹢缓风樯。", 
            "剑佩鹓联序，貂珰鸨肃行。", 
            "珍羞移饔膳，琛贽自梯航。", 
            "警跸乾坤廓，旂旌日月扬。", 
            "五云光郁郁，九奏韵锵锵。", 
            "雾阁藏莲界，霞杯湛桂浆。", 
            "洞岩晴拂黛，草树昼生香。", 
            "探妙由仁智，怡神在弛张。", 
            "紫鳞依密藻，朱鹭戏回塘。", 
            "御榻瑶为陛，离宫锦幂厢。", 
            "诗人咏灵沼，史氏纪昭阳。", 
            "立政登庸盛，赓歌辅弼良。", 
            "灵祇诃地胜，畿甸拱天光。", 
            "熙洽当今日，都俞集一堂。", 
            "宅中应锡福，治泰更包荒。", 
            "相业嵩衡峻，词源江汉长。", 
            "馀波私幸及，播颂殿西廊。"
        ], 
        "title": "四月十二扈从乘舆汎舟西山玉泉次韵左丞许公可用纪事廿韵", 
        "type": "排律", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "上国兴王地，神州避暑宫。", 
            "规模三代廓，声教万方隆。", 
            "至正儒科复，留司造士充。", 
            "周南麟趾厚，冀北马群空。", 
            "积雪寒无夜，清秋月正中。", 
            "毡闱环璧水，彩笔扇祥风。", 
            "殿陈宁韬剑，先登不待弓。", 
            "豹斑开晓雾，雉羽烂晴虹。", 
            "障候瞻邹鲁，都人想镐丰。", 
            "帘分堂上下，区列院西东。", 
            "副楮行鸦蚁，缄名画鸟虫。", 
            "厉防周四署，涂抹眩双瞳。", 
            "理到无优劣，辞修有拙工。", 
            "神明终日鉴，造化四时公。", 
            "雠校稽鱼豕，诠题辨鴳鸿。", 
            "固知骰系博，敢以聩为聪。", 
            "天净文星丽，寒收士气丛。", 
            "薹莱浮渭洛，杞梓出恒嵩。", 
            "偕计先章甫，前驱轶小戎。", 
            "有人争睹凤，何处兆非熊。", 
            "合志官联乐，连床语笑同。", 
            "兽炉围炭炽，鱼烛缀花红。", 
            "雕豆羞肴炙，金卮奉酪酮。", 
            "环庐帷毳罽，侍史服貂鼨。", 
            "扃鐍虔朝暮，阍兵慎始终。", 
            "更移壶滴沥，衙报鼓笼铜。", 
            "事忆欧苏远，词怀贾董雄。", 
            "驿程心历历，雅奏日沨沨。", 
            "圣统乾坤久，人文日月崇。", 
            "滦河天上出，银汉定相通。"
        ], 
        "title": "至正元年复科举取士制承中书檄以八月十九日至上京即国子监为试院考试乡贡进士纪事", 
        "type": "排律", 
        "yun": "东"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "相国簪绅表，朝家宠锡专。", 
            "泰阶耀箕尾，北斗炳奎躔。", 
            "德望丘山重，文章日月悬。", 
            "位隆持左辖，机要职三铨。", 
            "山甫心常敬，阿衡任益坚。", 
            "苍生归化育，士类荷陶甄。", 
            "史继龙门志，经传凤穴贤。", 
            "紫微明晓日，黄菊烂秋天。", 
            "善治真儒效，斯文元气全。", 
            "愧从门下后，仰祝八千年。"
        ], 
        "title": "寿许左丞可用（九月六日）", 
        "type": "排律", 
        "yun": "先"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "神圣躬皇极，文明际盛时。", 
            "九重森仗卫，南面辟书帷。", 
            "翠琐光风畅，彤廷淑景迟。", 
            "貂蝉前领袖，章甫序缨緌。", 
            "左辖心忠告，横经旨细推。", 
            "贯珠平日蕴，补衮百僚师。", 
            "黼扆频纡眷，朝绅尽解颐。", 
            "讲论卑马褚，谟弼儗皋夔。", 
            "锡赉承恩渥，官联被化私。", 
            "退班宫漏换，布武殿阴移。", 
            "延阁因趋候，西清更重窥。", 
            "天章奎壁烂，香案岱嵩奇。", 
            "宝绘名宗晋，银钩法最隋。", 
            "制精新琫珌，瑑妙古罍彝。", 
            "群玉三山埒，同文万国驰。", 
            "兢兢虽色勃，历历颇神怡。", 
            "轩柏屏排闼，林花锦绕墀。", 
            "不才陪启沃，多幸接追随。", 
            "利见飞龙象，惭无湛露诗。", 
            "马图应再出，垂拱仰皇羲。"
        ], 
        "title": "进讲纪事廿韵呈左丞许公可用", 
        "type": "排律", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "延阁层霄上，薰风九夏初。", 
            "北辰环象纬，东壁烂宸居。", 
            "仙乐雕阑绚，香蒲翠琐虚。", 
            "屏翔金鸑鷟，研倚玉蟾蜍。", 
            "怪石森峰巘，飞铃飒佩琚。", 
            "当阳咨岳牧，稽古嗜诗书。", 
            "百揆敷言既，重帷进讲馀。", 
            "虎门承制綍，凤阙集冠裾。", 
            "黄卷陈香案，青衿拜玉除。", 
            "唐虞彝训阐，周孔格言摅。", 
            "下济天容怿，渊居睿思纾。", 
            "菁莪深乐育，棫朴广涵喣。", 
            "鸿典张黉舍，龙光照表橥。", 
            "楮缗登上币，文绮出中储。", 
            "圣德天同大，奇逢古不如。", 
            "侍貂咸赞庆，陛戟总誇誉。", 
            "开馆卑瀛岛，荣儒陋石渠。", 
            "沦肌怀旷荡，抚己愧庸疏。", 
            "视学瞻周礼，圜门听汉胪。", 
            "智崇群辟耸，聪达四门袪。", 
            "师道尊无上，贤关竞乐胥。", 
            "垂旒端建极，锡服埶连茹。", 
            "瑞牒团云露，祯符验器车。", 
            "朝鸣阿阁凤，夕化北溟鱼。", 
            "启沃资岩筑，吁谟起渭渔。", 
            "传经后匡戴，待诏劣应徐。", 
            "惟有呻佔毕，何由效补苴。", 
            "文华归蓺苑，治业本经畬。", 
            "四姓魁宗籍，三雍在直庐。", 
            "小诗先舞抃，佳气正扶舆。"
        ], 
        "title": "纪恩三十韵", 
        "type": "排律", 
        "yun": null
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "丹凰何年去，崇台对碧江。", 
            "奇毛云影丽，遗韵浪声淙。", 
            "竹粲琅玕实，桐垂翡翠幢。", 
            "峭峰晴旭抱，绝岸暮潮撞。", 
            "览德时难再，来仪瑞必双。", 
            "升高丛胜槩，询旧到耆庞。", 
            "吴楚形无际，廛阛语半哤。", 
            "冈鸣应咏召，雏伏定推庞。", 
            "邈矣千年迹，如闻九舞腔。", 
            "登临瞻北斗，歌颂蔼南邦。"
        ], 
        "title": "赋得凤凰台送冯公励参政之任浙省", 
        "type": "排律", 
        "yun": "江"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "圣皇严报本，盛典谨升烟。", 
            "练吉三冬首，凝衷半载前。", 
            "治仪遵简质，变食致清蠲。", 
            "玉路依辰出，帷宫宿次迁。", 
            "六龙扶日御，八骏转星躔。", 
            "周陛觚符偶，穹坛象体圜。", 
            "反初共鉴燧，视涤庀牲牷。", 
            "碧汉银河丽，清霄璧月妍。", 
            "大裘华衮袭，端冕藻旒延。", 
            "济济簪缨从，将将佩绶联。", 
            "虎贲环卫复，驹首荐坛先。", 
            "稿秸重蒲越，陶匏间豆笾。", 
            "崇牙钟在簴，列玺案张毡。", 
            "高燎馨香彻，全烝体物虔。", 
            "邸圭明缫藉，雅奏动宫悬。", 
            "爵献牺先湩，尊澄酒尚玄。", 
            "英茎歌沨沨，干羽舞跹跹。", 
            "六变灵歆矣，三登礼肃然。", 
            "升中诚意格，昭配孝思宣。", 
            "祝史恭承俎，神人俨自天。", 
            "祥光通夕烛，熙事告晨竣。", 
            "汉畤真巫俗，周官最史编。", 
            "天移金阙近，云拥翠华旋。", 
            "筦籥晴雷殷，旂常采凤骞。", 
            "千官班拱北，兆姓颂尊乾。", 
            "敛福敷同宇，流恩荡八埏。", 
            "明堂朝正盛，宝鼎笑方绵。", 
            "天保赓新雅，思文咏旧篇。", 
            "灵祗诃社稷，符瑞效山川。", 
            "景命齐天运，垂休亿万年。"
        ], 
        "title": "郊祀庆成纪事三十韵", 
        "type": "排律", 
        "yun": "先"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "漏壶皆古制，此制独精奇。", 
            "昔自远公创，今传燕地规。", 
            "范金筒有量，剡木箭相宜。", 
            "翠盖旁承注，芳心递转移。", 
            "潜机分昼夜，浮刻定干支。", 
            "颇忆仙人掌，还疑太华池。", 
            "警更严国典，嘑旦肃官仪。", 
            "淮甸谯楼丽，韩铭款识垂。", 
            "绣衣朝发令，编户业趋时。", 
            "祇恐徵书促，听筹觐玉墀。"
        ], 
        "title": "赋得莲花漏送宗正多尔济巴勒公惟中赴淮东监宪任", 
        "type": "排律", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "黼扆临西内，文臣侍大廷。", 
            "曙光团露瓦，暑气散风棂。", 
            "香案陈群玉，彤惟对六经。", 
            "精微恭奏御，渊默静垂听。", 
            "共际天颜怿，因承圣德馨。", 
            "琼浆能洗髓，霞酝可延龄。", 
            "臞体深沦浃，丹心欲镂铭。", 
            "锦铺川草碧，龙绕甸山青。", 
            "芍药摇樊槛，枌榆护迾軿。", 
            "巡方虞典礼，讲学汉宫庭。", 
            "道统齐天地，彝伦炳日星。", 
            "八荒暨声教，万国永仪刑。"
        ], 
        "title": "五月八日上京慈仁宫进讲纪事", 
        "type": "排律", 
        "yun": "青"
    }, 
    {
        "author": "周伯琦", 
        "era": "元", 
        "subtype": "五言排律", 
        "text": [
            "清时多显达，名使忽沦亡。", 
            "气槩万夫特，才华百代良。", 
            "烛妖悬藻鉴，剸兕厉干将。", 
            "搏击风霜甚，铨衡杗桷当。", 
            "山涛公服众，张敞法威强。", 
            "持节巡行远，观风号令扬。", 
            "埶摧狐兔胆，泽被蜑猺乡。", 
            "课最超恩级，迁乔赞庙堂。", 
            "登瀛非左次，移病辍高翔。", 
            "畿宪重来肃，民蟊自致戕。", 
            "埋轮声震岳，戢羽谤盈囊。", 
            "遂有贺兰役，其如陇道长。", 
            "众思还表著，谁料困膏肓。", 
            "霄汉无雕鹘，山川失栋梁。", 
            "朋知皆雪弟，志士总嗟伤。", 
            "昔别儒班日，叨陪讲席行。", 
            "音谐流水趣，赏剧禊亭觞。", 
            "已矣惟荒土，悲哉对夕阳。", 
            "形骸云雾杳，名姓简编香。", 
            "幸有池中凤，奇毛续世祥。"
        ], 
        "title": "哭宪使巴克实彦卿", 
        "type": "排律", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言排律", 
        "text": [
            "忆昔同班逐队群，凤池坊近浸波濆。", 
            "署曹修史程功速，斋宿论文刻志勤。", 
            "长夏晓冲深巷雨，高秋暮抱远山云。", 
            "笑谈会数清茶款，酬唱情浓薄酒醺。", 
            "胶漆当时朋义合，炎凉此日秩资分。", 
            "闭门慎守干人诫，一曲阳春雪里闻。"
        ], 
        "title": "次韵成谊叔尚书□□□田园作", 
        "type": "排律", 
        "yun": "文"
    }, 
    {
        "author": "周权", 
        "era": "元", 
        "subtype": null, 
        "text": [
            "风细晨气润，月澄夜香寒。", 
            "鹤行松径雨，僧倚石阑云。", 
            "断猿明月曙，疏雨碧梧秋。", 
            "桥断春堤多积雨，溪深野碓自舂云。", 
            "竹深四壁生虚籁，山近半村无夕阳。", 
            "芳朮旋收同茗煮，落花閒拾和香烧。", 
            "鸠雨欲晴桑叶晚，燕泥新湿杏花馀。"
        ], 
        "title": "句", 
        "type": "句", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "好山晴更好，霭空翠，拥楼西。", 
            "正雨沐秋清，晨暾照射，云气初开。", 
            "山外飞鸦数点，看玉虹、斜绕碧螺堆。", 
            "几簇人家如画，槿篱野路桥低。", 
            "柴门鸡犬不惊猜。", 
            "和气似春台。", 
            "羡白叟黄童，顿深社鼓，稻满秋畦。", 
            "误我虚名箕斗，叹镜中、华发早相催。", 
            "休论无穷世事，满浮浊酒三杯。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "亭小可容膝，真似寄鹩枝。", 
            "客来休讶迫窄，老子只随宜。", 
            "凫鹤短长莫问，鹏鴳逍遥自适，何暇论成亏。", 
            "万事一尊酒，齐物物难齐。", 
            "种株梅，移个竹，凿些池。", 
            "添他无限风月，尽可着吾诗。", 
            "世上黄鸡白日，门外红尘野马，役役付儿痴。", 
            "起舞一挥手，天外片云飞。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "十载几风雪，又酌玉京春。", 
            "玉堂天上仙客，怜我倦红尘。", 
            "却挽翩翩飞袂，东望赤霞晨气，高处访三神。", 
            "上界足官府、翳凤快骑麟。", 
            "感生平，歌慷慨，泪沾巾。", 
            "天球苍佩，柰何偏属黑头人。", 
            "岁晚相如多病，前日冯唐已老，憔悴不堪闻。", 
            "长啸送明月，归枕北山云。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "过却元宵了，何处拥笙箫。", 
            "喧传南州老子，花甲庆生朝。", 
            "留取碧莲香露，为此玉壶春酒，风味胜葡萄。", 
            "昨夜少微外，南极一星高。", 
            "洒清谭，挥雪麈，尽风骚。", 
            "金钗玉笋，笑供麟脯献蟠桃。", 
            "得隽侯封千户，快意腰缠十万，此事付鸿毛。", 
            "且挹阆风客，笙鹤伴游遨。"
        ], 
        "title": "水调歌头 庆寿", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "潇洒晋文物，奇伟鲁衣冠。", 
            "暂赋淮南招隐，泉石寄清闲。", 
            "才压建安六七，胸吞云梦八九，余子笑谈间。", 
            "未颉水苍佩，虹气射龙泉。", 
            "烛花妍，沉水焕，酒波翻。", 
            "左弧纪瑞，莱衣五色戏斓斑。", 
            "庭列森森玉树，座拥骈骈珠履，金碗蔗浆寒。", 
            "何以祝君寿，一笑指南山。"
        ], 
        "title": "水调歌头 庆寿", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "天上有仙客，家世说南州。", 
            "精神炯炯秋水，胸次纳青丘。", 
            "带取括苍风月，来听蓬莱环佩，笑阅几春秋。", 
            "袖有如椽笔，落纸烂银钩。", 
            "拥红金，披紫绮，尽风流。", 
            "斗杓插子，蓂开九荚恰生朝。", 
            "正好年当富贵，再展青云步武，鬓影未萧骚。", 
            "伫见纶音下，万里快封侯。"
        ], 
        "title": "水调歌头 庆寿", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "登临把酒，问黄楼人去，几番风雨。", 
            "妙绝颍滨楼上赋，坡老龙蛇飞舞。", 
            "千载风流，两翁笑傲，淮泗归谭麈。", 
            "衣冠安在，我来空自延伫。", 
            "下视阛阓喧尘，惨昏烟落日，西风鼙鼓。", 
            "昔日争雄怀楚霸，百万屯云貔虎。", 
            "世事茫茫，山川历历，不尽凭阑思。", 
            "城头今古，黄河日夜东去。"
        ], 
        "title": "百字谣", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "水连天碧，更山光蘸绿，春醅初泼。", 
            "不尽长淮平似掌，漠漠乱云堆雪。", 
            "彩笔留诗，画船载酒，曾醉沙头月。", 
            "胜游历历，输他鸥鹭能说。", 
            "犹念歌吹楼西，执红牙度曲，那时留别。", 
            "一片离愁天共远，目送征鸿明灭。", 
            "杨柳春初，梅花雪后，旧梦还消歇。", 
            "多情如许，教人添几华发。"
        ], 
        "title": "百字谣", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "海棠开也，问底事悭晴，檐花犹落。", 
            "可惜风流天不借，都逐闲花浮薄。", 
            "冷雨难禁，红脂洗脱，半露肤如玉。", 
            "东风解事，未教飞点吟屋。", 
            "清晓多谢天公，着晴暾烘透，嫣红重簇。", 
            "欲谢看来还更好，犹自秾芳艳烁。", 
            "瘦杜无情，老苏有句，未用论凄独。", 
            "春愁多少，直拚付与春醁。"
        ], 
        "title": "百字谣 久雨得晴再用韵", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "粗桃俗李，漫眼底纷纷，等闲开落。", 
            "得似花仙夸艳质，暖透胭脂犹薄。", 
            "梅不同时，芳心难聘，空妒肌如玉。", 
            "自然佳丽，不须归荐华屋。", 
            "最好一抹彩云，轻盈飞不去，漫空高簇。", 
            "霁日浓薰浑欲醉，照映光风眩烁。", 
            "遍倚栏干，狎渠清赏，聊为怜幽独。", 
            "簪花醉也，夜深犹索芳醁。"
        ], 
        "title": "百字谣 再用韵", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "轻阴滞雨，正社燕新来，东风院落。", 
            "十万红妆梳洗罢，翠袖春寒犹薄。", 
            "富贵天姿，风流睡足，酒晕潮红玉。", 
            "个般艳丽，怎教不贮金屋。", 
            "遥想宫锦城中，向碧鸡坊里，笙歌围簇。", 
            "万炬烧春花底宴，眩转红光相烁。", 
            "对此翛然，向人如有诉，不禁清独。", 
            "浩歌此曲，为渠倾倒尊醁。"
        ], 
        "title": "百字谣 海棠", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "说与黄花，九日今朝，同谁举觞。", 
            "笑指点行囊，虽然羞涩，朅来闹市，怎忍荒凉。", 
            "螯压橙香，酒浮萸紫，醉脱乌纱鬓欲霜。", 
            "孤云外，是吾庐三径，归兴偏长。", 
            "催人苒苒年光。", 
            "问役役、浮生着甚忙。", 
            "自东篱人去，总成陈迹，龙山饮散，几度斜阳。", 
            "人物雕零。", 
            "乾坤空阔，世事浮沉醉梦场。", 
            "登高处，倚西风长啸，任我疏狂。"
        ], 
        "title": "沁园春", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "笑此山人，抛却白云，又来玉京。", 
            "忆太华黄河，曾观钜丽，轻衫短帽，只恁飘零。", 
            "鸥鹭洲边，杉萝溪上，尽可渔樵混姓名。", 
            "瓶无粟，有西山芝熟，南涧芹生。", 
            "底须役役劳形。", 
            "但方寸宽闲百念轻。", 
            "况末路逢人，眼应多白，东风吹我，鬓已难青。", 
            "酒浪翻杯，剑霜闪袖，磊块频浇未肯平。", 
            "何妨去，借相牛经读，料理归耕。"
        ], 
        "title": "沁园春", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "阆风老仙，颉佩飞霞，翳凤骑麟。", 
            "况眼窄乾坤，气凌河渭，胸吞渠禄，笔洒烟云。", 
            "某水某丘，我觞我咏，物外何曾着一尘。", 
            "萧闲处，狎沙鸥半席，更许谁分。", 
            "图开家庆团栾。", 
            "要说甚、垂弧岳降神。", 
            "看延桂堂前，斑衣采采，茁兰阶下，玉树森森。", 
            "绀发长新，丹芝未老，笑傲壶天不尽春。", 
            "东山好，恐未容高卧，又起经纶。"
        ], 
        "title": "沁园春", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "混沌凿开，天险巍巍，东岩峻兮。", 
            "是云髓凝成，半空高矗，天风吹裂，一线中开。", 
            "妙出神功，高擎仙界，鸟道疑当太白西。", 
            "凭高处，见云嘘岩腹，鼓舞风雷。", 
            "落花香染桃鞋。", 
            "快阔步青云志壮哉。", 
            "便万里孤骞，超人间世，一枝高折，作月中梯。", 
            "笔蘸天河，手扪象纬，笑傲风云入壮题。", 
            "摩苍壁，扫龙蛇醉墨，翔舞徘徊。"
        ], 
        "title": "沁园春 再次韵", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "缑山老仙，翳凤骖鸾，游戏尘寰。", 
            "向五云深处，颉颃霞佩，三槐影里，突兀云冠。", 
            "坐听玉笙，闲披宝笈，寄傲壶中日月闲。", 
            "人都道，饮金茎秋露，风骨非凡。", 
            "方瞳雪颔童颜。", 
            "更清嚼梅花满肺肝。", 
            "对银烛光中，霞杯麟脯，彩衣膝下，玉树芝兰。", 
            "五老曾图，九龄初启，方寸心藏天地宽。", 
            "从今去，记年年此酒，长对南山。"
        ], 
        "title": "沁园春 庆寿", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "娲皇补天，遗石两拳，几千仞兮。", 
            "定苍龙擘峡，罅和天坼，浮屠卓锡，庐倚云开。", 
            "世窄三千，天高尺五，日月低躔东复西。", 
            "人间世，听晨昏钟鼓，撼半空雷。", 
            "登临纱帽棕鞋。", 
            "豁云梦、胸襟一快哉。", 
            "想醉倚高寒，飞仙可挟，清游纪胜，俗子难梯。", 
            "把酒乾坤，笑谭今古，崖藓摩挲认旧题。", 
            "九关近，便骖鸾高举，云气徘徊。"
        ], 
        "title": "沁园春 次韵王尹赋东岩", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "翠雾前驱，舞青蛟、飞动一檐晴色。", 
            "银凤翻空，球雪生香，风韵天然奇特。", 
            "素艳连娟清露晓，搜香处、蝶栖难觅。", 
            "这天与、水沉富贵，诗翁消得。", 
            "好是神仙姑射。", 
            "拥翠被香寒，甚般标格。", 
            "特立春深，清閟兰幽，孤注惯谙寥寂。", 
            "惜芳但恐东风老，怕香屑、碎琼堪惜。", 
            "又不道、流年催人暗掷。"
        ], 
        "title": "花心动 次韵咏荼蘼", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "飞台千尺。", 
            "直雄跨层云，东南胜绝。", 
            "当日倾城人似玉，曾醉台中春色。", 
            "锦幄尘飞，玉箫声断，麋鹿来宫阙。", 
            "荒凉千古，朱阑犹自明月。", 
            "送目独倚西风，问兴亡往事，飞鸿天末。", 
            "且对一尊浮大白，分甚为吴为越。", 
            "物换星移，叹朱门、多少繁华消歇。", 
            "渔舟歌断，夕阳烟水空阔。"
        ], 
        "title": "念奴娇 姑苏台怀古", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "两鬓点霜花，汉南柳、心事蹉跎。", 
            "幼舆只合居岩谷，绳床近竹，柴门临水，任我婆娑。", 
            "诗老日相过。", 
            "爱苍苔、屐齿新蹉。", 
            "生涯点检无多子，东篱种菊，南山种豆，醉后高歌。"
        ], 
        "title": "青杏儿", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "渊明任疏散，出处皆逍遥。", 
            "悠然解县组，不折五斗腰。", 
            "晴川风日佳，归舟喜摇摇。", 
            "及门对妻子，不觉衣囊枵。", 
            "居贫道则腴，念澹迹已超。", 
            "时复会田家，兴至不待邀。", 
            "种豆在南山，种苗在东皋。", 
            "投閒偶成趣，心逸身匪劳。", 
            "孤怀托素琴，万事付浊醪。", 
            "乐天以乘化，内适何陶陶。", 
            "若人渺何许，世远不可招。", 
            "千载东篱花，寒香翳丛蒿。", 
            "采采不盈掬，伫立秋风高。"
        ], 
        "title": "读陶渊明传", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "楚客青绮裘，售我紫凤图。", 
            "且言观祥瑞，与子悬座隅。", 
            "裴回感客意，因以致我辞。", 
            "不能鸣朝阳，高翔碧梧枝。", 
            "惜哉五章备，乃向缣素施。", 
            "我图已在褐，颠倒随天吴。", 
            "殷勤谢客去，玩目非所娱。"
        ], 
        "title": "紫凤吟", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "洪钧播无垠，八埏荡和风。", 
            "枯丛同华滋，陈荄变纤茸。", 
            "高门与穷巷，妩媚白与红。", 
            "阳和不择地，化育自至公。", 
            "惟人物之灵，此理均降衷。", 
            "大朴日凋丧，町畦生室中。", 
            "贵贱移亲疏，贫富乘始终。", 
            "谁能返其初，物我俱玄同。"
        ], 
        "title": "拟古七首 其一", 
        "type": "古风", 
        "yun": "东"
    }, 
    {
        "author": "周权", 
        "era": "元", 
        "subtype": null, 
        "text": [
            "东溟跃羲和，西海骋望舒。", 
            "迭运不遑息，汲汲司晨晡。", 
            "人生百年间，有如涉长途。", 
            "途长日苦短，何以宁其躯。", 
            "白露沾我衣，众芳忽萎枯。", 
            "逝将蹑飞霞，驻景凌方壶。"
        ], 
        "title": "拟古七首 其二", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "黄河天际来，喷薄万里奔。", 
            "寸胶使之清，意坚水弥浑。", 
            "谁抱绿水操，乃向齐门弹。", 
            "奈何殊所投，舍弹起长叹。"
        ], 
        "title": "拟古七首 其三", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "有客山中来，遗我千岁苓。", 
            "肤腴淡无味，色素少芳馨。", 
            "且言养真性，服久能身轻。", 
            "膏粱匪吾有，终焉佩高情。"
        ], 
        "title": "拟古七首 其四", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "朝菌迷晦朔，大椿阅春秋。", 
            "鹤长断则悲，凫短续亦忧。", 
            "人生贵委顺，赋予不可求。", 
            "永惟南华篇，达人谅悠悠。"
        ], 
        "title": "拟古七首 其五", 
        "type": "古风", 
        "yun": "尤"
    }, 
    {
        "author": "周权", 
        "era": "元", 
        "subtype": null, 
        "text": [
            "偃蹇涧底松，婀娜原上柳。", 
            "春风少年姿，辉映苍髯叟。", 
            "俗情厌孤直，艳目分好丑。", 
            "徒抱霄壑姿，落落谁见取。", 
            "竞把黄金丝，送尽行人酒。", 
            "一夕秋霜飞，柔条化枯槁。", 
            "怀材贵适用，贞脆不同道。", 
            "谁为岁寒人，共赏岁寒操。", 
            "庄周梦为蝶，蝶梦亦蘧蘧。", 
            "子綦吾丧我，隐几何嗒如。", 
            "忘形与忘情，一念非异途。", 
            "作梦未必真，似丧良非无。", 
            "垢尽见自明，白生室乃虚。", 
            "忘言对青山，悠然云卷舒。"
        ], 
        "title": "拟古七首 其六", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "山中有孤松，托根在深涧。", 
            "磊磊多节目，偃蹇岁云晏。", 
            "岂无干云心，亦有傲雪干。", 
            "萧飕起清奏，可挹不可玩。", 
            "大雅久寂寥，古瑟弦已断。", 
            "美哉遗音存，伫立为三叹。"
        ], 
        "title": "拟古七首 其七", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "青青原上枫，春至扬柔叶。", 
            "雨馀似膏沐，幽蔽深涧合。", 
            "昨日原上行，寒林净如削。", 
            "此时涧中松，偃蹇睨冰雪。"
        ], 
        "title": "原上枫", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "生长𤱶亩中，稼穑少已谙。", 
            "既壮忽复老，支羸谢锄芟。", 
            "小舟杙断沟，鸡鸣松树檐。", 
            "农閒子于茆，春至妇亦蚕。", 
            "出门无远途，一室常团栾。", 
            "所期年岁登，更愿官府廉。", 
            "官污岁复歉，我突何由黔。"
        ], 
        "title": "田家辞二首 其一", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "篱畔白板扉，墙头乌桕树。", 
            "负暄鹤发翁，衣绽纫老妪。", 
            "群儿嬉翁前，丁壮入场圃。", 
            "忽闻新诏下，昨日减租赋。", 
            "比邻喜津津，手额递相语。", 
            "悍吏无叫嚣，晏然处环堵。", 
            "丰年乐无涯，况乃生乐土。", 
            "床头酒新篘，前村赛神鼓。"
        ], 
        "title": "田家辞二首 其二", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "天河限东西，经岁别女牛。", 
            "社燕辞归鸿，亦背春与秋。", 
            "人生苦离别，别多白人头。", 
            "十年阻江汉，音问何沈浮。", 
            "岂惟肠九回，轮转日万周。", 
            "君看江头水，东去无回流。", 
            "君看山上云，来往任悠悠。"
        ], 
        "title": "古别离", 
        "type": "古风", 
        "yun": "尤"
    }, 
    {
        "author": "周权", 
        "era": "元", 
        "subtype": null, 
        "text": [
            "妾有嫁时镜，皎皎无纤滓。", 
            "照妾芳华年，涂泽如花美。", 
            "郎行向天涯，岁月忽踰纪。", 
            "空闺生远愁，妾容为谁理。", 
            "妾容匪金石，宁复昔时比。", 
            "重拂故匣看，炯炯光不已。", 
            "人情重颜色，反目如覆水。", 
            "愿郎待妾心，明与镜相似。"
        ], 
        "title": "古乐府 其一", 
        "type": "古风", 
        "yun": "纸"
    }, 
    {
        "author": "周权", 
        "era": "元", 
        "subtype": null, 
        "text": [
            "娟娟天上月，乃有盈与亏。", 
            "区区世间人，宁无别与离。", 
            "月亏尚有盈，君别无回期。", 
            "月朒重可待，君信不可持。", 
            "灼灼红槿花，落落青松枝。", 
            "单居无与俦，贞白徒自知。", 
            "人生良鲜欢，乃复长相违。", 
            "托婚昔未久，幸无儿女悲。", 
            "妾心有姑嫜，君忘倚门思。", 
            "川长舟可逝，路远车可驰。", 
            "人情不如月，素光流妾帏。"
        ], 
        "title": "古乐府二首 其二", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "我牧不惮远，牧多良苦辛。", 
            "所幸牧已狎，驯扰无败群。", 
            "平原湿春烟，碧草何披纷。", 
            "大牛隐重坡，小牛饮芳津。", 
            "旦出露未晞，及归景常曛。", 
            "时复扣角歌，歌俚全吾真。", 
            "取乐田野间，世事非所闻。", 
            "歌阑卧牛背，仰见天际云。"
        ], 
        "title": "牧童词", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "朔风号枯榆，厚地冻欲裂。", 
            "大漠无人行，长云欲飞雪。", 
            "阴阴古长城，野燐明复灭。", 
            "草死沙场空，饥乌啄残骨。"
        ], 
        "title": "古塞下曲", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "灼灼绛桃花，袅袅黄柳丝。", 
            "风流少年场，妖冶不自持。", 
            "春风日夜变，点拂飞故枝。", 
            "飘红惹飞絮，流水同天涯。", 
            "美人丽南国，兰蕙熏柔姿。", 
            "青春妒娉婷，笑盼生光辉。", 
            "素丝感青镜，朱粉难为施。", 
            "奈何桃柳质，岁晏徒伤悲。"
        ], 
        "title": "桃柳词", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "意行忘远趣，所诣欲登仙。", 
            "绝峡下苍黑，半壁悬银泉。", 
            "峰回路不定，曳杖聊夤缘。", 
            "延流忽舒旷，槠楠影翩联。", 
            "恬目霁孤墅，洗心玩芳荃。", 
            "永昼无樵斤，芳洲惬鸥眠。", 
            "幽迥人境异，似与隐者便。", 
            "岩花映石濑，渔舟起孤烟。"
        ], 
        "title": "东林行", 
        "type": "古风", 
        "yun": "先"
    }, 
    {
        "author": "周权", 
        "era": "元", 
        "subtype": null, 
        "text": [
            "青桑蔽繁阴，玄鸟春将暮。", 
            "东风老松花，长林翳黄雾。", 
            "俯首事铅简，流光暗中度。", 
            "淮水日夜流，美人邈难晤。", 
            "宾鸿尽北归，谁与达书素。", 
            "长歌复徘徊，晴川渺烟树。"
        ], 
        "title": "怀别", 
        "type": "古风", 
        "yun": "遇"
    }, 
    {
        "author": "周权", 
        "era": "元", 
        "subtype": null, 
        "text": [
            "众芳丽春辉，夭冶眩红紫。", 
            "纷纷儿女情，围香醉罗绮。", 
            "笙箫夜呜呜，申旦欢未已。", 
            "鶗鴂何处鸣，繁华总流水。", 
            "谁知摇落时，可以观物理。"
        ], 
        "title": "暮春", 
        "type": "古风", 
        "yun": "纸"
    }, 
    {
        "author": "周权", 
        "era": "元", 
        "subtype": null, 
        "text": [
            "高人寡朋徒，乃与世辽隔。", 
            "廓然方寸中，不受外物役。", 
            "重林出新构，袤广意所得。", 
            "材全不雕朴，墙圬不加白。", 
            "素琴与芳茗，宾至适所适。", 
            "檐枝戛云浮，茑萝自骈织。", 
            "朱明景长晦，悄怆过幽阒。", 
            "石寒水愈清，寸寸落秋色。", 
            "神凄不可留，题诗记崖壁。"
        ], 
        "title": "徐山民隐居", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "幽幽祇园树，色界閟宝坊。", 
            "粲粲庭下桂，秋光何炜煌。", 
            "道人外芳芬，鼻观无来去。", 
            "妙意了忘言，坐久云生树。"
        ], 
        "title": "天竺古桂", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "夜炉翳红金，玉虫堕玄煤。", 
            "嗒然据槁梧，一适何悠哉。", 
            "冷风渺真趣，宝界开玻瓈。", 
            "彷佛蓬与瀛，珠宫映瑶台。", 
            "飞檐翼丹碧，复砌明角圭。", 
            "仙姝粲华星，靓服纷素霓。", 
            "双吹紫鸾笙，劝我白玉杯。", 
            "为我洗尘秽，层襟雪崔嵬。", 
            "空明溯高寒，云影相徘徊。", 
            "清诗吐奇怪，可讽不可题。", 
            "觉来已忘言，月在枝南梅。"
        ], 
        "title": "纪梦", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "空林净如扫，石径穿岭细。", 
            "绀庐出深树，飞湍下云际。", 
            "偶逢赤髭侣，嘱我听真谛。", 
            "菘肥斋钵丰，樾古佛灯翳。", 
            "周檐棘篱短，野枳香入袂。", 
            "夕磬两三声，半岩花雨霁。"
        ], 
        "title": "游山寺", 
        "type": "古风", 
        "yun": "霁"
    }, 
    {
        "author": "周权", 
        "era": "元", 
        "subtype": null, 
        "text": [
            "雪晴水生波，有客系游鹢。", 
            "语离江上亭，亭宇虚且寂。", 
            "老柏瘦入节，色古根似石。", 
            "微阳丽木末，春意动寒碧。", 
            "莫嫌市酒薄，赠子秦人策。", 
            "去去勖自将，子身贵圭璧。"
        ], 
        "title": "客中赠别", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "投迹处田野，野僧日相亲。", 
            "昼棋松下石，夜榻山中云。", 
            "流水何处鸣，涧芳漱馀春。", 
            "濯足坐芳涧，浩歌复谁闻。"
        ], 
        "title": "濯足", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "小雨净川绿，玩心鸥鸟群。", 
            "拂藓憩幽磴，松花点衣巾。", 
            "禅扃杳何处，疏磬时远闻。", 
            "青烟湿山道，牛羊下斜曛。"
        ], 
        "title": "溪之滨", 
        "type": "古风", 
        "yun": null
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "白云浦口舣舟来，冷蕊迎人一笑开。", 
            "老鹤啄冰飞不去，轻鸥带雪立相猜。", 
            "歌残芳树笛初弄，兴尽中流棹又回。", 
            "一带寒沙香满路，波涵月影雁声哀。"
        ], 
        "title": "江路梅", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "清溪有客偶相招，步屧微吟过画桥。", 
            "花覆石阑晴雪坠，香浮冰涧冻云飘。", 
            "水边人立停兰棹，树下仙迎吹玉箫。", 
            "不见当年题柱者，担头折得唱归樵。"
        ], 
        "title": "溪桥梅", 
        "type": "律诗", 
        "yun": "萧"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "月底初开琼蕊香，枝头低转玉蟾光。", 
            "当筵太白停杯问，对阙素娥涵镜妆。", 
            "望断清辉楚天远，寄来绿萼陇云长。", 
            "关山千里遥相忆，不觉新添两鬓霜。"
        ], 
        "title": "月下梅", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "六出花飞春满原，孤根香动月当门。", 
            "冷凝玉蕊初飞白，冻折琼枝欲断魂。", 
            "授简梁园催泛蚁，停鞭庾岭倦听猿。", 
            "思君不见年将暮，回首相看雪正繁。"
        ], 
        "title": "雪里梅", 
        "type": "律诗", 
        "yun": "元"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "晴檐一笑问逋仙，青眼相看玉树前。", 
            "呵笔沈吟倚东阁，停杯惜别向芳筵。", 
            "素心知己长相忆，白发催人祗自怜。", 
            "漫写老怀惊岁暮，遥传芳讯及春先。"
        ], 
        "title": "对梅 其一", 
        "type": "律诗", 
        "yun": "先"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "吟断寒檐月一枝，彩毫呵冻兴来时。", 
            "折花庾岭封题后，踏雪灞桥归咏迟。", 
            "铁石心肠千载赋，古今香影一联诗。", 
            "高歌谁继群贤作，独对孤芳有所思。"
        ], 
        "title": "对梅 其二", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "孤山亭榭倚湖边，长日对花真可怜。", 
            "照水丰姿何皎洁，隔林芳态自清妍。", 
            "与花为友心偏喜，得句惊人世共传。", 
            "玉色冰肌两奇绝，皎如鹤立玉阶前。"
        ], 
        "title": "爱梅", 
        "type": "律诗", 
        "yun": "先"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "江皋行遍陟崔嵬，忽有香从何处来。", 
            "一树冲寒冰萼破，数枝迎瑞雪花开。", 
            "美人既见倾怀喜，佳友相逢尽醉回。", 
            "野路酣歌明月上，怜君欲去又徘徊。"
        ], 
        "title": "寻梅", 
        "type": "律诗", 
        "yun": "灰"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "何人吹彻玉参差，点点飞花入酒卮。", 
            "轻拂苔阶晴雪满，斜飘芳屋白云垂。", 
            "香魂此日随流水，芳讯几时来故枝。", 
            "遥想绿珠堪恨处，临风疑是坠楼时。"
        ], 
        "title": "落梅", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "镜里素娥容貌改，铅华净洗试新妆。", 
            "纤葩微沁蜂须蜜，疏蕊中凝凤髓香。", 
            "苒苒仙姿含淡白，盈盈宫粉带轻黄。", 
            "先迎蜡雪留孤迹，独倚春风压众芳。"
        ], 
        "title": "蜡梅 其一", 
        "type": "律诗", 
        "yun": "阳"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "缇室阳回迎瑞气，疏林几树吐繁英。", 
            "舞花美女微含笑，辟谷仙人太瘦生。", 
            "冰雪光华应三白，肌肤绰约喜双清。", 
            "残年有客重相见，缓引椒觞话旧盟。"
        ], 
        "title": "蜡梅 其二", 
        "type": "律诗", 
        "yun": "庚"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "卜居栖迹在城南，朝市纷纭不肯谈。", 
            "树下鹤归唯见一，花前凤舞自成三。", 
            "窗含远岫明如玉，槛俯长江秀似蓝。", 
            "身在耆英图画里，酡颜日日带春酣。"
        ], 
        "title": "大隐楼为妹夫罗宗信赋", 
        "type": "律诗", 
        "yun": "覃"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "诗人托兴在秋篷，潇洒吟轩画舫同。", 
            "江海馀情孤榻上，乾坤清气一窗中。", 
            "疏帘凉洒芹池雨，曲槛香来蕙畹风。", 
            "黄叶沧波垂钓处，倚看双雁上晴空。"
        ], 
        "title": "秋篷轩为杨仲濩赋", 
        "type": "律诗", 
        "yun": "东"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "湖亭曾听月琴弹，梦想遗音在广寒。", 
            "药杵捣霜惊别鹤，桂阑拂露引孤鸾。", 
            "冰弦低转临瑶席，金粟微飘满石坛。", 
            "写尽凌波仙子意，清虚夜静曲声残。"
        ], 
        "title": "月琴为林从吉赋", 
        "type": "律诗", 
        "yun": "寒"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "层楼突兀并双峰，峰近阑干秀色浓。", 
            "日出青屏照帘幕，云飞画栋接芙蓉。", 
            "朝光当户岚千叠，爽气浮空翠几重。", 
            "醉写淋漓怀逸少，欲将豪气压元龙。"
        ], 
        "title": "齐峰楼为王思齐赋", 
        "type": "律诗", 
        "yun": "冬"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "欲折寒梅寄一枝，京华又过十年期。", 
            "上林花发莺啼早，南浦云深雁过迟。", 
            "卧对青藜听夜雨，坐看玉树赋春词。", 
            "眼中吟友多分散，阙下故人今有谁。"
        ], 
        "title": "寄刘知事弘道", 
        "type": "律诗", 
        "yun": "支"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "凤鸣高阁御宣文，昼刻传呼天上闻。", 
            "封事开函陈大典，颂声合乐奏南薰。", 
            "羹调玉鼎来朝早，烛送金莲过夜分。", 
            "奉使已归苏属国，麒麟画里见殊勋。"
        ], 
        "title": "奉和苏参政伯修受诏奉使宣抚还赐宴宣文阁应制韵", 
        "type": "律诗", 
        "yun": "文"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "清气满窗临碧湾，寒声泻出两厓间。", 
            "露凋芳树鸿初过，月落澄波鹤不还。", 
            "白发空疑柱史老，缟衣犹想谪仙閒。", 
            "西风拂袖行吟处，长使诸孙忆旧欢。"
        ], 
        "title": "题李尚敬所藏乃祖秋润亭遗像卷子", 
        "type": "律诗", 
        "yun": null
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "死去凭谁赋蓼莪，故人解剑适经过。", 
            "残年古寺遗诗在，落日孤坟芳草多。", 
            "勋业未成垂老尽，文章已著奈贫何。", 
            "科名况有同宗弟，不与招魂效楚歌。"
        ], 
        "title": "城南永古庵孤峰文上人以故人禾川吴经历仲素临绝遗诗见示情不能已遂次韵以挽之", 
        "type": "律诗", 
        "yun": "歌"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "五马归来临别墅，犹持风采动眉须。", 
            "高年自是国遗老，直笔曾言台丈夫。", 
            "健若秋鹰厉霜翮，清如寒露出冰壶。", 
            "梅花原上吟魂冷，雪满空山鹤影孤。"
        ], 
        "title": "挽谢知州（公字吉甫号立雪）", 
        "type": "律诗", 
        "yun": "虞"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "仗节南征靖庾关，提兵又出讨荆蛮。", 
            "酡颜鹤发雄姿老，羽扇纶巾雅量閒。", 
            "梅岭云归凯初奏，柳营星坠榇空还。", 
            "应怜太府朝正日，不见腰金列早班。"
        ], 
        "title": "挽周宣慰方壶", 
        "type": "律诗", 
        "yun": "删"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "龙冈春暮别参军，驰檄南征过五云。", 
            "每惜日边归进士，俄惊地下作修文。", 
            "空梁落月犹疑见，寒木悲风不忍闻。", 
            "梦断吟魂招未得，梅花江路雪纷纷。"
        ], 
        "title": "哭龙录事元同时权万安县尹", 
        "type": "律诗", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "碧云天外寄相思，叠纸封愁鬓欲丝。", 
            "一枕晓窗春梦好，东风烂漫小桃枝。"
        ], 
        "title": "寄家兄", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "瑶草祇堪尘外种，凤箫当就月中闻。", 
            "应怜汉女临溪水，閒洗榴花染白云。"
        ], 
        "title": "奉寄郭仲益鍊师", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "酣觞始得离骚味，恨杀灵均说独醒。", 
            "待与解嘲还自笑，默然翻守太元经。"
        ], 
        "title": "西斋述事奉寄东都故人", 
        "type": "绝句", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "囊括乾坤计未疏，不知胠箧竟何如。", 
            "如何万里惊尘座，未奉平安纸一书。"
        ], 
        "title": "寄人", 
        "type": "绝句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "长记寻春信马蹄，画桥流水乱莺啼。", 
            "别来往事浑如梦，明月满庭芳草齐。"
        ], 
        "title": "春日怀王澹游禧伯", 
        "type": "绝句", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "深掩兰闺定自珍，千金一笑万金身。", 
            "笔头无舌倾心事，不著流莺说不真。"
        ], 
        "title": "寄归二首 其一", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "几凭青鸟报芳尘，终是将心寄不真。", 
            "一纸短书分付与，蕊珠宫里弄珠人。"
        ], 
        "title": "寄归二首 其二", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "北来得见鸿音少，南去徒来蝶梦多。", 
            "一曲高歌人万里，几回无语上高坡。"
        ], 
        "title": "怀李舜卿", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "流水迢迢芳草匀，相思吟杀倚楼人。", 
            "万里关山一壶酒，与谁重醉凤楼春。"
        ], 
        "title": "怀曹通甫", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉箫抛曲锦停梭，却倚妆楼怨梦多。", 
            "心在故园身在客，一声秋雁过滹沱。"
        ], 
        "title": "代人作", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "素娥檀板象牙床，低按秦筝荐寿觞。", 
            "翰林风月三千首，一岁从头上一章。"
        ], 
        "title": "席上和光祖上佥事寿诗韵", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "漫漫寒雪望来迷，喜见孤松渐出堤。", 
            "一岁只能生一寸，与君相约碧云齐。"
        ], 
        "title": "为人寿", 
        "type": "绝句", 
        "yun": "齐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "未入非熊惜壮图，却簪黄发掩仙居。", 
            "空花不挂真人眼，一任春风撼太虚。"
        ], 
        "title": "题寿人八十卷尾", 
        "type": "绝句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一同游蜀道登天，回首斯须十二年。", 
            "老我风神今不似，剑门关内陈场前。"
        ], 
        "title": "代书答征西将士抑绝所请", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "故国江山梦里行，不期今日果长征。", 
            "剑华休遣尘生涩，万事人閒总未平。"
        ], 
        "title": "磨剑行", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "唯有乐天知道者，祇欣欢伯意安哉。", 
            "慇勤且莫相回避，著去相将醉去来。"
        ], 
        "title": "醉去来辞五首 其一", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为慕公和爱啸台，结茅特就北山莱。", 
            "须非树挂风瓢处，莫厌歌呼醉去来。"
        ], 
        "title": "醉去来辞五首 其二", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "启事许谁当首肯，谋生休自谩牙欸。", 
            "系风捕影非吾事，问柳寻花醉去来。"
        ], 
        "title": "醉去来辞五首 其三", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "日日名花次弟开，看长春色映楼台。", 
            "司花可要司春子，准备西园醉去来。"
        ], 
        "title": "醉去来辞五首 其四", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "可爱风流赵素台，与香风引到蓬莱。", 
            "诚知宦海风波恶，离了风波醉去来。"
        ], 
        "title": "醉去来辞五首 其五", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉花团结就冰桃，玉蕊凝香袭冻醪。", 
            "时自唱歌嗺痛饮，踏歌白雪代离骚。"
        ], 
        "title": "西园仙居亭对雪命酒作白雪嗺 其一", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "情知白玉莲花酌，岂抵天然自暖杯。", 
            "玉友也须期白雪，缓歌惟命雪儿嗺。"
        ], 
        "title": "西园仙居亭对雪命酒作白雪嗺 其二", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁长更得非中圣，自爱惟知是上尊。", 
            "只许飞琼歌白雪，缓歌催捲玉昆崙。"
        ], 
        "title": "西园仙居亭对雪命酒作白雪嗺 其三", 
        "type": "绝句", 
        "yun": "元"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "风流天上玉华君，应为花閒种玉人。", 
            "延命阳春将白雪，立生春色入壶春。"
        ], 
        "title": "西园仙居亭对雪命酒作白雪嗺 其四", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "浮云盌里酌云液，明月杯中酌月波。", 
            "白雪调高谁可和，散花天女与韩娥。"
        ], 
        "title": "西园仙居亭对雪命酒作白雪嗺 其五", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "雪梅清瘦怕春知，待结同心与阿谁。", 
            "谁许云封将怨笛，引吟龙去陇头吹。"
        ], 
        "title": "横笛引 其一", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为谁折柳雪长丝，横笛知谁引所思。", 
            "春水绿波芳草路，枉教愁杀路傍儿。"
        ], 
        "title": "横笛引 其二", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "落梅流韵游金谷，折柳传情寄玉关。", 
            "蕴结长思无计解，只应心曲是连环。"
        ], 
        "title": "横笛引 其三", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "野梅官柳得长生，写出龙吟与凤鸣。", 
            "已许云封封怨笛，不教人世有愁声。"
        ], 
        "title": "横笛引 其四", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "将扶醉玉登华榻，更吐歌珠上绮筵。", 
            "两袖春风花下路，得无争指是神仙。"
        ], 
        "title": "醉吟行", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "细腰宫里芳菲处，唯有金衣公子知。", 
            "尝笑何郎暮春怨，绍兰只寄一联诗。"
        ], 
        "title": "四公子廋辞体四首 其一", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莺穿杨柳金梭织，蝶落宫花玉钱坠。", 
            "采花蜂去未回来，一双乳燕梁閒睡。"
        ], 
        "title": "四公子廋辞体四首 其二", 
        "type": "绝句", 
        "yun": "寘"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "晓枕啼莺睡起慵，日高墙外趁游蜂。", 
            "桃花零落联蝴蝶，燕子来时春意浓。"
        ], 
        "title": "四公子廋辞体四首 其三", 
        "type": "绝句", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "倚柳穿花自在行，报衙朝夕太劳生。", 
            "还家枉结庄周梦，直到西风别玉京。"
        ], 
        "title": "四公子廋辞体四首 其四", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "要知今日扶头酒，犹是前时软脚尊。", 
            "且恐莺花经冷落，为延风月与温存。"
        ], 
        "title": "曲延春", 
        "type": "绝句", 
        "yun": "元"
    }, 
    {
        "author": "周霆震", 
        "era": "元", 
        "subtype": null, 
        "text": [
            "青天过雨明月佳，不饮柰此秋满怀。", 
            "援琴屡起却复止，音韵惜于同时乖。", 
            "西风笑我深闭户，吹送乱叶鸣空阶。", 
            "翩翩从尔千万态，我自作我随无涯。", 
            "蓬莱会见清且浅，未许泥滓沾青鞋。"
        ], 
        "title": "秋宵见月", 
        "type": "古风", 
        "yun": "佳"
    }, 
    {
        "author": "周霆震", 
        "era": "元", 
        "subtype": null, 
        "text": [
            "南山白石坚不朽，镌磨誓入良工手。", 
            "平分陛级肃降登，横卧津梁达奔走。", 
            "椁成取重侯王家，不惜千金市长久。", 
            "从渠楚汉决雌雄，坐阅兴亡屹相守。", 
            "宁知敝邑如残星，十年豺虺喋血腥。", 
            "今兹成垒方改筑，流汗万杵当炎蒸。", 
            "城基叠石崇数尺，搜括隐匿凭威刑。", 
            "断桥发冢残寺观，民舍隳突翻阶庭。", 
            "千夫引绠日驰逐，颠踣道路无留停。", 
            "石乃言曰：我生刚介根元气，落落孤高蟠九地。", 
            "既不得补天遇娲皇，又不得填海从精卫。", 
            "包羞转徙近污渠，反为奸凶严屏蔽。", 
            "何当天威发怒雷，豺虺骨与城俱摧。", 
            "此时饮恨庶吐气，尽碾暴骨为飞灰。"
        ], 
        "title": "石言", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "东关昼宴宵流血，北里暮耕晨建节。", 
            "金珠无胫走如飞，奄忽废兴那忍说。", 
            "君不见青冈头，墓砖云是晋桓脩。", 
            "发掘近遭群盗手，峨峨疑冢已千秋。"
        ], 
        "title": "反覆吟", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "出城十里西南去，行役经过倦休处。", 
            "崔嵬古干络苍藤，相传此是埋冤树。", 
            "树名那得呼埋冤，阅人累岁官道边。", 
            "朝吁械系逮词讼，夕敝鞭朴逋税钱。", 
            "富豪招权逞滥入，孱弱破家哀孑立。", 
            "几人饮恨泪彻泉，树不能言天为泣。", 
            "埋冤得名良可悲，郡中守令知不知？"
        ], 
        "title": "埋冤树", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "延平之渊深复深，白日下照苍龙吟。", 
            "古来此处会灵物，中有未死英雄心。", 
            "黑风一夕嘘蜃气，坐看海州俱陆沈。", 
            "咄哉蝮蛇敢流毒，鼓召妖孽纷来侵。", 
            "老龙掉尾才一怒，百怪洒血腥淋淋。", 
            "书生投笔起大叫，稽首再拜皇穹临。", 
            "龙兮龙兮，尔之潜也已千载，丰城故乡昨失守。", 
            "宜扣天阍敕牛斗，下取老蛟心血剖。", 
            "指挥九日付羿弓，驰檄风雷歼巨丑。", 
            "胡乃坐观浔阳肆，鲸鲵魑魅魍魉群相随，剜肌剔髓四海靡。", 
            "遂令鱼肠豪曹甘毁折，岐山之凤鸣声绝。", 
            "忠臣扼腕空白头，赤子拊心眼流血。", 
            "时哉好从檀溪踊跃起的卢，呼取黄熊赤豹来清都。", 
            "并与宋帝独驱之长刀，龙门将军天山之三箭。", 
            "神会大冶飞昆吾，迅扫六合尘模糊。", 
            "我当远求华阴土，助尔光芒增快睹。", 
            "问天洗甲挽银河，苏息苍生溥霖雨。"
        ], 
        "title": "延平龙剑歌", 
        "type": "古风", 
        "yun": null
    }, 
    {
        "author": "周霆震", 
        "era": "元", 
        "subtype": null, 
        "text": [
            "海风吹云通万里，浙江势合潮声起。", 
            "酒杯无分月含羞，独步徘徊桂香里。", 
            "秋深萧条昼掩关，良夜偶此须臾间。", 
            "老逢佳节偶怀旧，昨者梦自横溪还。", 
            "溪边故友重泉隔，却忆当年会骚客。", 
            "十千清酒买城中，舒雁初肥鲈鲙白。", 
            "庭前古桂高婆娑，酒酣能赋得月多。", 
            "野人侧听惊绝倒，宁许扣角声相和。", 
            "重来无处寻高桂，夜听马嘶林叶坠。", 
            "凄凉旧曲付吹篪，吟断清商复谁继。", 
            "我愁问月倾肺肝，月亦怜我霜鬓残。", 
            "平生取友恒落落，会面非少知心难。", 
            "古今何限西州路，送迎只有山如故。", 
            "作诗寄语座中朋，难觅人间许玄度。"
        ], 
        "title": "志感", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "开樽酌溪渌，秋兴何萧骚。", 
            "重哦惠休句，目送吴鸿高。"
        ], 
        "title": "次韵僧惠茶", 
        "type": "绝句", 
        "yun": "豪"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "白石长碧苔，閒庭落珠蕊。", 
            "老鹤去不还，空山自流水。"
        ], 
        "title": "悼白石道士冯鹤屿", 
        "type": "绝句", 
        "yun": "纸"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "泉花湿阶云，篆烟寒瓦鼎。", 
            "柴门閒树阴，坐玩清昼永。"
        ], 
        "title": "杂兴 其一", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "闭门屏来辙，枕书睡初熟。", 
            "觉来淡无悰，看遍阶南竹。"
        ], 
        "title": "杂兴 其二", 
        "type": "绝句", 
        "yun": "屋"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "流水数家村，青山白云坞。", 
            "春晚落红深，夜寒溪上雨。"
        ], 
        "title": "杂兴 其三", 
        "type": "绝句", 
        "yun": "麌"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "凉蟾净如洗，酒醒夜初寂。", 
            "山檐宿雨多，空阶响馀滴。"
        ], 
        "title": "杂兴 其四", 
        "type": "绝句", 
        "yun": "锡"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "枯藤堕晚花，竹外溪光满。", 
            "山僧出几时，石上云犹暖。"
        ], 
        "title": "杂兴 其五", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "酸风侵短褐，野路迂涧南。", 
            "薄暮欲飞雪，梅香点归骖。"
        ], 
        "title": "杂兴 其六", 
        "type": "绝句", 
        "yun": "覃"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "晨光烂乌几，博山穗烟碧。", 
            "山童汲泉花，来作砚蟾滴。"
        ], 
        "title": "杂兴 其七", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "倦迹无造请，卜居翠微深。", 
            "幽意素所惬，泉声隔空林。"
        ], 
        "title": "杂兴 其八", 
        "type": "绝句", 
        "yun": "侵"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "寒童引羸骖，路入苍巘去。", 
            "深处有人家，鸡鸣白云树。"
        ], 
        "title": "杂兴 其九", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "暮霰袭吟袍，夜火然枯竹。", 
            "盎然坐春和，炉香芋初熟。"
        ], 
        "title": "杂兴 其十", 
        "type": "绝句", 
        "yun": "屋"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "看松坐危石，瀹茗爨枯箨。", 
            "振衣下山去，白云满幽壑。"
        ], 
        "title": "杂兴 其十一", 
        "type": "绝句", 
        "yun": "药"
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "西阳转林腰，水木愈清丽。", 
            "归云不肯栖，浩荡弄山翠。"
        ], 
        "title": "杂兴 其十二", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "五言绝句", 
        "text": [
            "野芳韵幽襟，暄景逗春意。", 
            "僧居白云深，清磬出林际。"
        ], 
        "title": "杂兴 其十三", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "閒携雪瀑煮春茶，多病无钱送酒家。", 
            "怪底今朝来好客，青灯开彻夜来花。"
        ], 
        "title": "客至", 
        "type": "绝句", 
        "yun": "麻"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "桑树鸡鸣坎吠蛙，午烟隔水几人家。", 
            "青松将谓专霜雪，春到山中亦有花。"
        ], 
        "title": "题松", 
        "type": "绝句", 
        "yun": "麻"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "剥啄无人昼掩门，庭花春晚雪纷纷。", 
            "山童不解山翁意，扫破苍苔一径云。"
        ], 
        "title": "扫径", 
        "type": "绝句", 
        "yun": "文"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "薄云残雨晓天晴，暖翠浮岚入袂青。", 
            "岸阁渔舟人不见，桃花深处水泠泠。"
        ], 
        "title": "溪上", 
        "type": "绝句", 
        "yun": "青"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "闪闪归鸦过别林，斜阳流水意沈沈。", 
            "数声樵笛人何处，一路寒山晚翠深。"
        ], 
        "title": "晚眺", 
        "type": "绝句", 
        "yun": "侵"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "宴罢春盘转晓风，乾坤生意浩无穷。", 
            "宿云新卷山前雨，元气淋漓万木中。"
        ], 
        "title": "立春", 
        "type": "绝句", 
        "yun": "东"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "寒侵竹屋瓦灯青，独据枯梧兴似僧。", 
            "落月推窗看残雪，梅花半树一溪冰。"
        ], 
        "title": "雪霁", 
        "type": "绝句", 
        "yun": "蒸"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "帖帖平畴稻未黄，疏烟老树带秋光。", 
            "山钟敲断前村雨，一两归鸦背夕阳。"
        ], 
        "title": "晚望", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "竹屋青灯夜寂寥，十年江海鬓萧萧。", 
            "兴来写尽梅花赋，月在寒梢雪未消。"
        ], 
        "title": "写梅花赋", 
        "type": "绝句", 
        "yun": "萧"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "鹤发峥嵘两鬓丝，白鸥相近久忘机。", 
            "绿蓑带雨不垂钓，閒扫秋云坐石矶。"
        ], 
        "title": "渔翁 其一", 
        "type": "绝句", 
        "yun": "微"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "转棹收缗日未西，短篷斜阁断沙低。", 
            "卖鱼买酒归来晚，风飐芦花雪满溪。"
        ], 
        "title": "渔翁", 
        "type": "绝句", 
        "yun": "齐"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "灵均忠愤不能平，写尽芳兰杜若情。", 
            "底事楚烟湘雨外，梅花不肯与骚盟。"
        ], 
        "title": "读骚", 
        "type": "绝句", 
        "yun": "庚"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "采撷芳甘岂疗饥，首阳千古怨斜晖。", 
            "至今山下冰霜冷，不见春风长蕨薇。"
        ], 
        "title": "首阳", 
        "type": "绝句", 
        "yun": "微"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "东风收雪曙光开，春意浓浮柏叶杯。", 
            "晴日满帘宾客散，寒暄先问隔年梅。"
        ], 
        "title": "元日", 
        "type": "绝句", 
        "yun": "灰"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "半生湖海鬓星星，归卧山林抱一经。", 
            "起向梅花写岑寂，琴心三叠水泠泠。"
        ], 
        "title": "携琴", 
        "type": "绝句", 
        "yun": "青"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "幽梦初圆昼景长，黄鹂声歇燕飞忙。", 
            "西轩过雨春云合，绿气浓薰笔砚香。"
        ], 
        "title": "西轩", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "己识浮云似世情，岁寒老砚是心朋。", 
            "平生不贷监河粟，自撷香芹煮涧冰。"
        ], 
        "title": "信题", 
        "type": "绝句", 
        "yun": "蒸"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "野梅香暖雪初晴，客子离居意似僧。", 
            "欲策陈玄供醉帖，砚寒犹带夜来冰。"
        ], 
        "title": "雪后", 
        "type": "绝句", 
        "yun": "蒸"
    }, 
    {
        "author": "周岂", 
        "era": "元", 
        "subtype": null, 
        "text": [
            "我为桃李吟，声调一何苦。", 
            "昨日满园花，今朝半尘土。", 
            "桃李不长春，苦调难再陈。", 
            "君看道旁妇，昔日朱门人。"
        ], 
        "title": "桃李吟", 
        "type": "古风", 
        "yun": null
    }, 
    {
        "author": "周石原", 
        "era": "元", 
        "subtype": "七言律诗", 
        "text": [
            "万紫千红梦已休，眼中惊见翠光浮。", 
            "数声啼鸟无寻处，几度斜阳不入楼。", 
            "润透琴书浑欲雨，凉生衣袂已先秋。", 
            "此时蒲柳还多感，莫遣西风一夜愁。"
        ], 
        "title": "绿阴", 
        "type": "律诗", 
        "yun": "尤"
    }, 
    {
        "author": "周玉晨", 
        "era": "元", 
        "subtype": null, 
        "text": [
            "眠。", 
            "月影穿窗白玉钱。", 
            "无人弄，移过枕函边。"
        ], 
        "title": "十六字令", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "寒翠飞崖壁，尘嚣此地分。", 
            "鹤行松径雨，僧倚石阑云。", 
            "竹色溪阴见，梅香岸曲闻。", 
            "山翁邀客饮，閒话总成文。"
        ], 
        "title": "溪村即事", 
        "type": "律诗", 
        "yun": "文"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "岩扉人不到，竹色满僧阑。", 
            "林雨添经润，窗云入砚寒。", 
            "夜龛猫占卧，晨钵鹤分餐。", 
            "客至无馀事，敲冰煮月团。"
        ], 
        "title": "曙岩上人", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "与子三年别，相思日几回。", 
            "携琴松下石，沽酒陇头梅。", 
            "驿远诗难寄，山深雁不来。", 
            "渭滨千亩竹，瞻溯重徘徊。"
        ], 
        "title": "答张渭滨", 
        "type": "律诗", 
        "yun": "灰"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "数里榕阴合，迢迢过客稀。", 
            "溪烟桑子熟，山雨药苗肥。", 
            "窗冷云侵坐，琴清月在扉。", 
            "怡然无俗事，我已早忘机。"
        ], 
        "title": "过上居", 
        "type": "律诗", 
        "yun": "微"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "之子梁园彦，才华迥不群。", 
            "书灯双鬓雪，野饭一犁云。", 
            "久病怜为客，多愁忍送君。", 
            "钟山吾旧隐，不用勒移文。"
        ], 
        "title": "赠别", 
        "type": "律诗", 
        "yun": "文"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "又携诗卷出，几度不逢君。", 
            "枯沼肥添雨，寒松暖借云。", 
            "山窗多树色，石径老苔纹。", 
            "后夜梅应发，清尊拟共分。"
        ], 
        "title": "访张山民", 
        "type": "律诗", 
        "yun": "文"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "曳杖云中寺，岚生古殿阴。", 
            "泉冰冬涧涩，山雨夜钟沈。", 
            "酒熟村家近，梅开野岸深。", 
            "松风千古意，留客听清琴。"
        ], 
        "title": "次韵古琴上人", 
        "type": "律诗", 
        "yun": "侵"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "地偏居自稳，石路接平田。", 
            "云合茅檐树，雨添花涧泉。", 
            "空山晴滴翠，远水绿生烟。", 
            "唤酒青林渡，斜阳系客船。"
        ], 
        "title": "野趣", 
        "type": "律诗", 
        "yun": "先"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "南雁归应尽，携书始问程。", 
            "别离情易恶，贫贱意难明。", 
            "树色春城暗，钟声晓寺清。", 
            "孤灯山驿酒，后夜共谁倾。"
        ], 
        "title": "赠别", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "极目秋无际，寥寥倦客心。", 
            "幽琴苍树合，野棹绿荷深。", 
            "宿露涵清曙，残云破远阴。", 
            "新凉无限兴，携杖向东林。"
        ], 
        "title": "晓望", 
        "type": "律诗", 
        "yun": "侵"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "空寂禅栖地，跫然偶盍簪。", 
            "关河千里道，风雨十年心。", 
            "归鹤投松暝，流萤度竹深。", 
            "绝怜清夜兴，话旧不成吟。"
        ], 
        "title": "僧舍逢故人", 
        "type": "律诗", 
        "yun": "侵"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "万事双蓬鬓，江山赋倦游。", 
            "断猿明月曙，疏雨碧梧秋。", 
            "道路中年感，琵琶后夜愁。", 
            "客怀无处写，离思满沧洲。"
        ], 
        "title": "倦游", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "舣棹投兰若，逢僧话白头。", 
            "百年王谢燕，万里海翁鸥。", 
            "流水山门古，閒云野殿秋。", 
            "夜深钟磬绝，鹤唳楚山幽。"
        ], 
        "title": "野寺", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "野路无邮传，迢迢第几程。", 
            "天河山外落，江月水中行。", 
            "客久衣偏冷，车单马易惊。", 
            "前津分曙色，依约有农耕。"
        ], 
        "title": "宵征", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "酷为吟成癖，怜君带眼宽。", 
            "亲闱方念远，客路早知寒。", 
            "疏树蝉声杂，长空雁影单。", 
            "悠悠江汉阔，樽酒写情欢。"
        ], 
        "title": "次韵江德华", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "郭外人家少，渔村飏酒旗。", 
            "江云低压树，沙竹细穿篱。", 
            "地暖梅花早，天寒潮信迟。", 
            "夕阳烟景外，倚杖立移时。"
        ], 
        "title": "郭外", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "略彴三家市，溪回野路分。", 
            "轻暾晞竹露，宿雨落松云。", 
            "山寺依岩见，村舂隔坞闻。", 
            "欣欣农事集，聊得狎鸥群。"
        ], 
        "title": "意行", 
        "type": "律诗", 
        "yun": "文"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "端居忘节序，物化静中观。", 
            "远岫春云淡，深村社雨寒。", 
            "溪花红映屋，阶树绿平阑。", 
            "喧醉田间叟，鸡豚日暮欢。"
        ], 
        "title": "社日", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "岸帻閒舒啸，襟怀爽似秋。", 
            "荷深香细细，云澹意悠悠。", 
            "流水空山静，残蝉绿树稠。", 
            "偶来成独宿，凉月夜当楼。"
        ], 
        "title": "山庄夜宿", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "养钝习成癖，居贫道已闻。", 
            "蒲团延客话，芋火就僧分。", 
            "林润夜疑雨，窗寒曙拂云。", 
            "丛丛墙下菊，书暇亦锄耘。"
        ], 
        "title": "卜隐次韵", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "侵晨离白海，辇路转西迈。", 
            "野光散平芜，山容列修黛。", 
            "秋风动地来，层波忽澎湃。", 
            "戎马多惊嘶，寒声袭鞶带。", 
            "踰冈览晴川，夷旷襟抱快。", 
            "白花间紫蕤，将将委珩佩。", 
            "幽兴足目前，绝境疑方外。", 
            "旌麾匝云屯，舆帐拟行在。", 
            "法从各有司，谏垣敢荒怠。", 
            "边报丛远函，苍黄尽吁怪。", 
            "解鞍愒前村，伏枕念当代。", 
            "王纲未旒缀，群生半尘芥。", 
            "纡轸谁与言，沈思屡长嘅。", 
            "东南何时苏，吾欲问大块。"
        ], 
        "title": "纪行诗十首 其一 辉图诺尔作", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "官路何逶迤，里数不可度。", 
            "宿止有常程，晚次鸳鸯泺。", 
            "山低露草深，天朗云气薄。", 
            "积雨风飕飕，平波烟漠漠。", 
            "凫鹥杂翔集，巨鳞倏潜跃。", 
            "居人岁取给，远眺仅一勺。", 
            "原隰多种蓺，农奚犬牙错。", 
            "涤场盈粟麦，力穑喜秋穫。", 
            "舒徐八骏游，相羊瑶池乐。", 
            "山川岂不佳，人事日萧索。", 
            "刍牧纾邦供，征徭非昔昨。", 
            "都人望翠华，朝朝候灵鹊。"
        ], 
        "title": "纪行诗十首 其二 鸳鸯泺作", 
        "type": "古风", 
        "yun": "药"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "我行已旬浃，所历皆朔漠。", 
            "兴和号上郡，陂陀具城郭。", 
            "滦阳界东履，汾晋直西略。", 
            "提封广以遐，编氓半土著。", 
            "连甍结贾区，层楼瞰寥廓。", 
            "要会称雄丽，势压诸部落。", 
            "兴王远垂裕，百载承制作。", 
            "北巡必西还，远儗东邑洛。", 
            "供亿颇浩繁，抚循在恭恪。", 
            "四邻慎备虞，三辅严寄托。", 
            "贤愚不同调，虫沙与猿鹤。", 
            "长愿四海清，汉仪岁辉烁。"
        ], 
        "title": "纪行诗十首 其三 兴和郡", 
        "type": "古风", 
        "yun": "药"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "高岭出云表，白昼生虚寒。", 
            "冰霜四时凛，星斗咫尺攀。", 
            "其阴控朔部，其阳接燕关。", 
            "涧谷深叵测，梯磴纡百盘。", 
            "坳垤草披拂，崎岖石巑岏。", 
            "轮蹄纷杂遝，我马习以安。", 
            "恍然九天上，熙熙俯人寰。", 
            "连冈束重隘，拱揖犹城垣。", 
            "停鞭履平地，回首势望尊。", 
            "绵衣遂顿减，长途汗流鞯。", 
            "亭柳荫古道，园果登御筵。", 
            "境虽居庸北，物色幽蓟前。", 
            "始悟一岭隔，气候殊寒暄。", 
            "小邑名宣平，相距两舍间。", 
            "牛羊岁蕃息，土沃农事专。", 
            "野人敬上官，柴门暮款延。", 
            "休养嘉承平，禹迹迈古先。", 
            "汉唐所羁縻，今则同中原。", 
            "大哉舆地图，垂创何其艰。", 
            "张皇我六师，金汤永深坚。"
        ], 
        "title": "纪行诗十首 其四 野狐岭", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "郡治颇清旷，民俗亦朴淳。", 
            "川原西成饶，景物娱征晨。", 
            "登顿未及晡，修岭忽前陈。", 
            "乱石森礧礧，浊流奔沄沄。", 
            "斗崖鸣澒洞，险径缘鄂龈。", 
            "园林暗回堤，峰巘排秋旻。", 
            "海鹏奋凌风，江蛟歘乘云。", 
            "鸡鸣俗语传，世远昧所因。", 
            "招提据危巅，略物横天津。", 
            "睥睨穷豪芒，翕忽丛鬼神。", 
            "六龙行中天，壮观齐昆崙。", 
            "造设开辟先，显耀当兹辰。", 
            "垂髫耳已熟，华巅目方亲。", 
            "甚欲恣冥搜，赤日昏黄尘。", 
            "纪胜犹挂漏，观风能宣旬。"
        ], 
        "title": "纪行诗十首 其五 自顺宁府历坳儿岭临浑河上源过鸡鸣山晚宿雷家驿", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "山风日多寒，近燕苦秋阳。", 
            "怀来虽小县，肇置自李唐。", 
            "泉甘沙井冽，桥古川流长。", 
            "重冈相抱环，远山势低昂。", 
            "銮舆岁西还，倾朝迎道傍。", 
            "蟠桃百宝盘，敬上万年觞。", 
            "三登调玉烛，群黎乐康庄。", 
            "吾皇仁圣君，动必循彝章。", 
            "宵旰贻近忧，苗顽尚跳梁。", 
            "所赖根本固，忍此枝叶伤。", 
            "思见万邦宁，野无遗贤良。"
        ], 
        "title": "纪行诗十首 其六 怀来县", 
        "type": "古风", 
        "yun": "阳"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "昔人多种榆，今人惟种柳。", 
            "坚脆虽不同，气尽同一朽。", 
            "此地名榆林，自汉相传旧。", 
            "但见柳青青，夹路忘炎昼。", 
            "行旅苏汗暍，车骑藉阴覆。", 
            "培植将百年，柯叶日滋茂。", 
            "驿亭当要冲，人烟纷辐辏。", 
            "崇山峙东西，步障明锦绣。", 
            "辇路中平平，形胜信天授。", 
            "宛如道衡庐，中流望云岫。", 
            "初夏别都城，攀条集亲友。", 
            "兹还秋将中，凉飙满衣袖。", 
            "物态有变容，岁月如反手。", 
            "不问柳与榆，生意要悠久。"
        ], 
        "title": "纪行诗十首 其七 榆林驿", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "出关复入关，五见月上弦。", 
            "草木虽未霜，寒风已凄然。", 
            "厓路何纡萦，叠嶂横中天。", 
            "上有太古石，下有无底泉。", 
            "幽致良足嘉，万雷柰喧阗。", 
            "驯象宝辔鸣，紫驼锦幪鲜。", 
            "铁骑簇云队，黄屋循星躔。", 
            "时巡谧风俗，执法恭后先。", 
            "达官国同休，拔宅如登仙。", 
            "细民终岁劳，输转日忧煎。", 
            "苦乐殊云泥，使我中心悁。", 
            "偶经岩谷胜，复忆江湖壖。", 
            "升高望白云，楚天浩无边。", 
            "王师未休息，敢赋归来篇。"
        ], 
        "title": "纪行诗十首 其八 入居庸关", 
        "type": "古风", 
        "yun": "先"
    }, 
    {
        "author": "周伯琦", 
        "era": "元", 
        "subtype": null, 
        "text": [
            "巍巍百尺台，荡荡昌平原。", 
            "隆隆镇天府，奕奕环星垣。", 
            "居庸亘北纪，隩区敛全燕。", 
            "苍龙在蟠拿，白虎右踞蹲。", 
            "斯名岂易得，天以遗吾元。", 
            "明明传正统，圣子及神孙。", 
            "巡归遂驻跸，衣冠照乾坤。", 
            "山川皆改容，草木亦被恩。", 
            "章华民力竭，柏梁侈心存。", 
            "岂若因自然，张设一旦昏。", 
            "雄伟国势重，简俭邦本敦。", 
            "年年举盛典，宫中奏云门。"
        ], 
        "title": "纪行诗十首 其九 龙虎台", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": null, 
        "text": [
            "三垤何崇崇，遥直都门北。", 
            "天肃烟岚青，野迥露草白。", 
            "紫气千里临，蜺旌拂秋色。", 
            "文武迨耄倪，抃舞拜路侧。", 
            "万羊肉如陵，万瓮酒如泽。", 
            "国家富四海，于以著功德。", 
            "诘朝御大明，湛露春拍拍。", 
            "箫韶殷九天，欢声溢逵陌。", 
            "非才忝扈从，所职陈典则。", 
            "皇基奠泰山，亿兆究安宅。"
        ], 
        "title": "纪行诗十首 十 大（其地有三大垤土人谓之三疙疸距都北门二十里）口", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "画阁香销暮雨晴，珠帘半捲远山明。", 
            "蒲萄初醒罗衣薄，枕上鹍弦拨不成。"
        ], 
        "title": "宫词 其一", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "木难火齐当缠头，贴地金莲步欲羞。", 
            "露湿银床人语静，蟾宫九夏是中秋。"
        ], 
        "title": "宫词 其二", 
        "type": "绝句", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "巫山隐约宝屏斜，朝著重绵昼著纱。", 
            "徙倚牙床新睡足，一瓶芍药当荷花。"
        ], 
        "title": "宫词 其三", 
        "type": "绝句", 
        "yun": "麻"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "宝鉴当窗促晓妆，金茎玉露奉君王。", 
            "菊花如锦秋风近，愿似中间御爱黄。"
        ], 
        "title": "宫词 其四", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "苑路东西草色遥，阑干曲曲似飞桥。", 
            "水晶殿外檐铃响，疑是銮舆早散朝。"
        ], 
        "title": "宫词 其五", 
        "type": "绝句", 
        "yun": "萧"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "龙庭四面翠连峰，碧草银沙掩映中。", 
            "十二天街清似水，门前琪树动秋风。"
        ], 
        "title": "次韵大学士喀喇子山公见寄二首 其一", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "瀛岛高飞孤凤凰，不知人世有炎凉。", 
            "独怜短翮羁栖苦，五色文章照眼光。"
        ], 
        "title": "次韵大学士喀喇子山公见寄二首 其二", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "朱颜亸鬓怯轻寒，欲托奇毛吐肺肝。", 
            "想得剑关春日暮，梦中犹作海棠看。"
        ], 
        "title": "题画杨妃调鹦鹉图", 
        "type": "绝句", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "东华西华南御天，三门相望凤池连。", 
            "煌煌大乙临寰宇，殷亳周丰未敢先。"
        ], 
        "title": "是年五月扈从上京宫学纪事绝句二十首 其一", 
        "type": "绝句", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "层甍复阁接青冥，金色浮图七宝楹。", 
            "当日熙春今避暑，滦河不比汉昆明。"
        ], 
        "title": "是年五月扈从上京宫学纪事绝句二十首 其二", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "五色灵芝宝鼎中，珠幢翠盖舞双龙。", 
            "玉衣高设皆神御，功德巍巍说祖宗。"
        ], 
        "title": "是年五月扈从上京宫学纪事绝句二十首 其三", 
        "type": "绝句", 
        "yun": "冬"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "镂花香案错琳璆，金瓮蒲萄大白浮。", 
            "群玉诸山环御榻，瑶池只在殿西头。"
        ], 
        "title": "是年五月扈从上京宫学纪事绝句二十首 其四", 
        "type": "绝句", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "彤庭两壁画燕山，绛阙金城晻霭间。", 
            "争指乘舆来往路，秋风计日遂南还。"
        ], 
        "title": "是年五月扈从上京宫学纪事绝句二十首 其五", 
        "type": "绝句", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "睿思阁下琐窗幽，百宝明珠络翠裘。", 
            "内署传宣来准备，大廷盛宴先初秋。"
        ], 
        "title": "是年五月扈从上京宫学纪事绝句二十首 其六", 
        "type": "绝句", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "玫瑰芍药相间开，宝阑十二拥瑶台。", 
            "春风日日行天上，人道东皇六月来。"
        ], 
        "title": "是年五月扈从上京宫学纪事绝句二十首 其七", 
        "type": "绝句", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "数树青榆延阁东，云窗霞户绮玲珑。", 
            "上林文鹿高于马，时引黄麛碧草中。"
        ], 
        "title": "是年五月扈从上京宫学纪事绝句二十首 其八", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "榜题仁寿睿思东，星列钩陈绣阁重。", 
            "中使三时羞玉食，地凉不用暑衣供。"
        ], 
        "title": "是年五月扈从上京宫学纪事绝句二十首 其九", 
        "type": "绝句", 
        "yun": "冬"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "颇黎瓶中白马酒，酌以碧玉莲花杯。", 
            "帝觞馀沥得沾丐，洪禧殿上因裴回。"
        ], 
        "title": "是年五月扈从上京宫学纪事绝句二十首 其十", 
        "type": "绝句", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "冰华雪翼眩西东，玉座生寒八面风。", 
            "巧思曾经修月手，通明元在五云中。"
        ], 
        "title": "是年五月扈从上京宫学纪事绝句二十首 其十一", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "鹧斑百和作坚材，翥凤翔龙四壁开。", 
            "宝地晓张香积界，始知天子是如来。"
        ], 
        "title": "是年五月扈从上京宫学纪事绝句二十首 其十二", 
        "type": "绝句", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "幄殿重檐藻帟低，花阴柳色御阶迷。", 
            "𣰽毹铺地香风度，碧鉴清冰白昼凄。"
        ], 
        "title": "是年五月扈从上京宫学纪事绝句二十首 其十三", 
        "type": "绝句", 
        "yun": "齐"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "延阁图书取次陈，讲帷日日集儒臣。", 
            "墨池云合天光绚，东壁由来近北辰。"
        ], 
        "title": "是年五月扈从上京宫学纪事绝句二十首 其十四", 
        "type": "绝句", 
        "yun": "真"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "黉舍重开大殿西，牙符给事籍金闺。", 
            "吾伊日课翻青简，挥染还看写赫蹄。"
        ], 
        "title": "是年五月扈从上京宫学纪事绝句二十首 其十五", 
        "type": "绝句", 
        "yun": "齐"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "紫燕交飞夏日长，虎门风动撼仓琅。", 
            "小侯饱泳诗书泽，共儗皋夔佐庙堂。"
        ], 
        "title": "是年五月扈从上京宫学纪事绝句二十首 其十六", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "金银铸佛坐琉璃，玉树珍筵供净仪。", 
            "殿殿西僧鸣梵呗，福田亿万巩皇基。"
        ], 
        "title": "是年五月扈从上京宫学纪事绝句二十首 其十七", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "宝花千树影扶疏，曲槛回垣碧草腴。", 
            "内竖饭牛开北苑，玉瓯日日进醍醐。"
        ], 
        "title": "是年五月扈从上京宫学纪事绝句二十首 其十八", 
        "type": "绝句", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "天闲八骏络金羁，仙仗排空立赤墀。", 
            "中有日磾勤剪剔，昼开翠幔障炎曦。"
        ], 
        "title": "是年五月扈从上京宫学纪事绝句二十首 其十九", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "北阙岧峣号穆清，北山迢递绕金城。", 
            "四时物色图丹壁，翠辇时临喜太平。"
        ], 
        "title": "是年五月扈从上京宫学纪事绝句二十首 其二十", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "圣王晓御水晶宫，香绕龙衣瑞气融。", 
            "章句敢言裨海岳，勋华荡荡与天崇。"
        ], 
        "title": "水晶殿进讲鲁论作 其一", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "泠泠翠琐度微风，湛湛琼浆注颊红。", 
            "终日玉皇香案侧，不知身在五云中。"
        ], 
        "title": "水晶殿进讲鲁论作 其二", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "清夜严城玉漏迟，杏花疏影散书帷。", 
            "红尘不到扬雄宅，石鼎焚香读楚词。"
        ], 
        "title": "夜坐偶成", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "阆苑春深花半开，泠泠金水泻瑶台。", 
            "非云非雾天街绕，群玉山头驾凤回。"
        ], 
        "title": "宣文下直四绝句 其一", 
        "type": "绝句", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "亭亭翠柏倚朱栏，云母窗扉逼暮寒。", 
            "玉德殿前红杏树，数花犹作去年看。"
        ], 
        "title": "宣文下直四绝句 其二", 
        "type": "绝句", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "黄金鸑鷟碧琉璃，华阙晴开翠凤旗。", 
            "宿雨清尘催淑景，千门杨柳绿丝丝。"
        ], 
        "title": "宣文下直四绝句 其三", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "千花张锦草飞香，冠佩趋朝进早汤。", 
            "延阁风微清跸近，中天奎壁吐光芒。"
        ], 
        "title": "宣文下直四绝句 其四", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "阿环睡起雾绡轻，淡抹朱铅衬宿酲。", 
            "谁遣绿衣来伴语，一春心事在清明。"
        ], 
        "title": "题海棠鹦鹉图", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "桃花开遍杏花开，星仗侵晨幸阁来。", 
            "云绕香猊腾绮井，春随天步上瑶台。"
        ], 
        "title": "闰二月八日入直宣文阁上命陈阁中前代礼器赐问制作之由具对称旨纪事二首 其一", 
        "type": "绝句", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "尧日堂中诏小臣，尊彝圭璧席前陈。", 
            "诏稽制度论三代，却笑当年问鬼神。"
        ], 
        "title": "闰二月八日入直宣文阁上命陈阁中前代礼器赐问制作之由具对称旨纪事二首 其二", 
        "type": "绝句", 
        "yun": "真"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "牡丹苞栗药抽茧，曲槛飞香绿渐多。", 
            "宿雨初收西掖静，青琴共奏汉廷歌。"
        ], 
        "title": "西内进讲即事 其一", 
        "type": "绝句", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "游蜂趁煖雀相呼，青杏县珠碧草腴。", 
            "天上春风浓似酒，来禽花底倒宫壶。"
        ], 
        "title": "西内进讲即事 其二", 
        "type": "绝句", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "虚馆金猊歇晚薰，碧纱如水透幽芬。", 
            "素娥缓步多羞涩，微露搔头拥翠云。"
        ], 
        "title": "秋夜对月闻玉簪花香", 
        "type": "绝句", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "片云飞雨晓濛濛，高下宫妆掩映中。", 
            "已染异香朝北极，更依芳影立东风。"
        ], 
        "title": "东便殿进讲赐酒时牡丹盛开作 其一", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "天颜每为讲经怡，锦绣丛中酒一卮。", 
            "因笑沉香亭畔客，清狂只解赋新词。"
        ], 
        "title": "东便殿进讲赐酒时牡丹盛开作 其二", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "芳心有待却含羞，独殿群芳弄媚柔。", 
            "不是红云连阆苑，定应绛雪积昆丘。"
        ], 
        "title": "咏西内芍药 其一", 
        "type": "绝句", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "赭袍重拥翠云裘，尚有春风数日留。", 
            "天女移来天上种，从今更不数扬州。"
        ], 
        "title": "咏西内芍药 其二", 
        "type": "绝句", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "春云淡淡雨霏霏，翠柏苍松十里围。", 
            "晓漏催朝鱼钥启，时看黄鸟隔帘飞。"
        ], 
        "title": "仲春入直四首 其一", 
        "type": "绝句", 
        "yun": "微"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "草芽未绿柳先黄，曲槛重门辇路长。", 
            "冰雪初销流禁禦，羊沟又见水汤汤。"
        ], 
        "title": "仲春入直四首 其二", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "溶溶太液涨新波，鸂𪅙凫鹥点嫩莎。", 
            "百尺飞虹通步辇，东西别馆得春多。"
        ], 
        "title": "仲春入直四首 其三", 
        "type": "绝句", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "广寒宫阙插青冥，一带西山簇画屏。", 
            "霁雪光风融上苑，满城春意护龙庭。"
        ], 
        "title": "仲春入直四首 其四", 
        "type": "绝句", 
        "yun": "青"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "来时关北草初匀，去日滦阳白露新。", 
            "窗下紫蕤颜色好，独延清兴款诗人。"
        ], 
        "title": "寓舍紫菊", 
        "type": "绝句", 
        "yun": "真"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "云州州在万山间，万骑年年来往喧。", 
            "独向白云深处住，不知人世有高轩。"
        ], 
        "title": "题云州老人刘寿云诗卷 其一", 
        "type": "绝句", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "东阡种粟西畦菜，凿石得泉如蜜甜。", 
            "土酥瀹羹可供客，绕膝孙曾挽白𩓾。"
        ], 
        "title": "题云州老人刘寿云诗卷 其二", 
        "type": "绝句", 
        "yun": "盐"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "金铺蹲兽钥衔鱼，碧树沈沈白玉除。", 
            "留后命严番直肃，五云深处掌图书。"
        ], 
        "title": "夏日阁中入直五首 其一", 
        "type": "绝句", 
        "yun": "鱼"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "冰盘堆果进流霞，中秘翻馀夕景斜。", 
            "画舫径从圜殿过，凤麟洲上数荷花。"
        ], 
        "title": "夏日阁中入直五首 其二", 
        "type": "绝句", 
        "yun": "麻"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "东西二阙赤霄间，百尺金茎万岁山。", 
            "一道银河天上出，遥分光润散人寰。"
        ], 
        "title": "夏日阁中入直五首 其三", 
        "type": "绝句", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "绛绡蹙蹙石榴明，层柏高榆翠幄清。", 
            "延宇如天忘伏暑，彩禽时作凤凰鸣。"
        ], 
        "title": "夏日阁中入直五首 其四", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "流觞小殿曲栏萦，波影帘栊浸绣楹。", 
            "静昼敲棋中贵语，君王避暑在开平。"
        ], 
        "title": "夏日阁中入直五首 其五", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "五色云中耸翠峦，千岩琪树洞门寒。", 
            "金银宫阙青冥上，白昼还疑长羽翰。"
        ], 
        "title": "初秋同贾子贞监丞过内苑四首 其一", 
        "type": "绝句", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "层甍星拱埶翚飞，乾象盘□百宝围。", 
            "黼扆中临同北极，坐齐七政运璿玑。"
        ], 
        "title": "初秋同贾子贞监丞过内苑四首 其二", 
        "type": "绝句", 
        "yun": "微"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "碧漪清浅绕蓬壶，翠盖红衣戏彩凫。", 
            "十顷颇黎香满路，女牛渡口料应无。"
        ], 
        "title": "初秋同贾子贞监丞过内苑四首 其三", 
        "type": "绝句", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "苔散青蚨石虎蹲，榑桑若木拥端门。", 
            "绿杨影里晴虹卧，恍似灵槎溯古源。"
        ], 
        "title": "初秋同贾子贞监丞过内苑四首 其四", 
        "type": "绝句", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "消息盈虚久已知，三分天下肯轻为。", 
            "偶因彖易传心学，千古清祠表永思。"
        ], 
        "title": "羑里", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "杀身非为欲成仁，忍见殷宗入镐豳。", 
            "黼冔祼将怜大雅，墓田华表愧谀臣。"
        ], 
        "title": "比干墓", 
        "type": "绝句", 
        "yun": "真"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "皇图基正统，朔易建神京。", 
            "地厚南坡煖，天低北斗明。", 
            "禁垣金耸阁，朝市石为城。", 
            "盛业超前古，侯王作干桢。"
        ], 
        "title": "上京杂诗十首 其一", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "省方绳祖武，清暑顺天时。", 
            "法从严番直，周庐肃羽仪。", 
            "𣰽毹驼背展，匼匝马头垂。", 
            "惟有都人士，长望雨露私。"
        ], 
        "title": "上京杂诗十首 其二", 
        "type": "律诗", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "西内西城外，周围十里中。", 
            "草阴迷辇路，山色护离宫。", 
            "翠殿光凝雾，璇题影曳虹。", 
            "鸣銮时一幸，草木尽祥风。"
        ], 
        "title": "上京杂诗十首 其三", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "百日开名宴，崇班列上公。", 
            "马鸣金騕袅，冠耀玉玲珑。", 
            "合乐咸韶奏，群羞水陆丰。", 
            "林林应述职，能继古人风。"
        ], 
        "title": "上京杂诗十首 其四", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "官曹多合署，贾肆不常居。", 
            "事简惟供亿，秋归幸羡馀。", 
            "有人磨铁砚，何日佩金鱼。", 
            "直欲排阊阖，犹疑畏简书。"
        ], 
        "title": "上京杂诗十首 其五", 
        "type": "律诗", 
        "yun": "鱼"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "水味分咸淡，岚氛集暮朝。", 
            "烹炊心每厌，冲冒疾偏饶。", 
            "斥卤元因海，涂泥半是潮。", 
            "万形皆幻寓，随分得逍遥。"
        ], 
        "title": "上京杂诗十首 其六", 
        "type": "律诗", 
        "yun": "萧"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "卑湿如吴楚，雄严轶汉唐。", 
            "土床长伏火，板屋颇通凉。", 
            "菌出沙中美，椒生地上香。", 
            "忘归江汉客，直欲比家乡。"
        ], 
        "title": "上京杂诗十首 其七", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "水草饶刍牧，生涯富远氓。", 
            "旃帘连雪屋，马酒溢琼罂。", 
            "烂醉无怀氏，狂歌太古声。", 
            "后车倾国色，艳服更珠缨。"
        ], 
        "title": "上京杂诗十首 其八", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "闻说开都日，双龙据海中。", 
            "良何方献策，精卫竟成功。", 
            "灵去为云雨，皇居焕电虹。", 
            "黄图三辅右，载笔纪昭融。"
        ], 
        "title": "上京杂诗十首 其九", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "扈从多馀暇，优游视草堂。", 
            "特书兼左右，染翰侍明光。", 
            "简峻程休父，雄深马子长。", 
            "微才无一技，素食愧鹓行。"
        ], 
        "title": "上京杂诗十首 其十", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "风雨过鎗竿，升高不惮难。", 
            "黑云侵帽湿，碧树拂衣寒。", 
            "孤庙依危壁，飞泉走激湍。", 
            "茅檐梦初熟，笑我据征鞍。"
        ], 
        "title": "过鎗竿岭二首 其一", 
        "type": "律诗", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "高岭薄青天，晨光晻蔼间。", 
            "云中数十里，马上万重山。", 
            "金井龙嘘雾，青林豹隐斑。", 
            "西风征被冷，俯视隘人寰。"
        ], 
        "title": "过鎗竿岭二首 其二", 
        "type": "律诗", 
        "yun": "删"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "圣统开同轨，儒臣使绝边。", 
            "紫衣新命渥，金节远威宣。", 
            "驿路梅花外，蕃城海岛前。", 
            "充庭来职贡，风采到今传。"
        ], 
        "title": "题李奉使诗卷 其一", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "雕题承正朔，口舌代干戈。", 
            "气运于今盛，人材比古多。", 
            "郎君登膴仕，孙子擢巍科。", 
            "文物声邹鲁，勋名少伏波。"
        ], 
        "title": "题李奉使诗卷 其二", 
        "type": "律诗", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "九月滦阳道，寒烟暗远坰。", 
            "有山皆积雪，无水不成冰。", 
            "猎犬高于鹿，鸣鸦大似鹰。", 
            "欲为风土记，问俗果谁凭。"
        ], 
        "title": "九月一日还自上京途中纪事十首 其一", 
        "type": "律诗", 
        "yun": null
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "驿程无里数，洼阜峻还低。", 
            "落日明驼背，晴沙响马蹄。", 
            "草枯人少聚，地冻路无泥。", 
            "近市闻喧笑，邮亭又旅栖。"
        ], 
        "title": "九月一日还自上京途中纪事十首 其二", 
        "type": "律诗", 
        "yun": "齐"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "行宫临白海，金碧出微茫。", 
            "铜豹仍分署，韝鹰亦有房。", 
            "射熊名鄙汉，祝网德怀汤。", 
            "乾豆遵彝典，人瞻日月光。"
        ], 
        "title": "九月一日还自上京途中纪事十首 其三", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "牛羊群蚁聚，车帐乱星移。", 
            "刍牧因浇沃，迁留顺岁时。", 
            "宛驹驰不乏，芦酒醉难支。", 
            "使客皆儒服，寒风莫向吹。"
        ], 
        "title": "九月一日还自上京途中纪事十首 其四", 
        "type": "律诗", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "侵晨度偏岭，凛凛气何偏。", 
            "独石出平地，青山半似燕。", 
            "近郊初见树，夹道更流泉。", 
            "向午衣频减，羁怀始豁然。"
        ], 
        "title": "九月一日还自上京途中纪事十首 其五", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "龙门天下壮，只尺异寒暄。", 
            "云气东西接，泉声日夜喧。", 
            "柳榆环岸堑，瓜瓞拥篱樊。", 
            "颇似燕南道，农家各有村。"
        ], 
        "title": "九月一日还自上京途中纪事十首 其六", 
        "type": "律诗", 
        "yun": "元"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "高岭号枪竿，危亭揭岭颠。", 
            "四山皆培塿，万里尽平川。", 
            "草树秋犹秀，冰霜石半坚。", 
            "全燕归眼底，佳气郁中天。"
        ], 
        "title": "九月一日还自上京途中纪事十首 其七", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "洪赞地何高，居人汲井劳。", 
            "二钱博斗水，百丈曳修绹。", 
            "石乱山馀骨，沙深溪不毛。", 
            "岂知江海上，终日厌波涛。"
        ], 
        "title": "九月一日还自上京途中纪事十首 其八", 
        "type": "律诗", 
        "yun": "豪"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "怀来虽小县，城郭颇周严。", 
            "野寺严兵骑，溪桥飏酒帘。", 
            "唐碑文未泯，汉候吏无觇。", 
            "山色青堪掇，冈头为少淹。"
        ], 
        "title": "九月一日还自上京途中纪事十首 其九", 
        "type": "律诗", 
        "yun": "盐"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "北口七十二，居庸第一关。", 
            "峭崖屏列翠，急涧玉鸣环。", 
            "佛阁腾云雾，人家结市阛。", 
            "马前军吏候，使节几时还。"
        ], 
        "title": "九月一日还自上京途中纪事十首 其十", 
        "type": "律诗", 
        "yun": "删"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "今日新秋节，年年客上京。", 
            "菊花方斗艳，蒲柳已无情。", 
            "空舍瓶储粟，寒蔬釜瀹羹。", 
            "清贫儒者分，岁月任峥嵘。"
        ], 
        "title": "立秋日书事五首 其一", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "大驾留西内，兹辰祀典扬。", 
            "龙衣遵质朴，马酒荐馨香。", 
            "望祭园林邈，追崇庙祏光。", 
            "艰难思创业，万叶祚无疆。"
        ], 
        "title": "立秋日书事五首 其二", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "䥫刹标山影，金铺耀日华。", 
            "龙回秋歇雨，燕落昼翻沙。", 
            "苑御调骁骑，宫官葺幰车。", 
            "长杨谁共赋，满耳沸寒笳。"
        ], 
        "title": "立秋日书事五首 其三", 
        "type": "律诗", 
        "yun": "麻"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "凉亭千里内，相望列东西。", 
            "秋狝声容备，时巡典礼稽。", 
            "鸨凫随矢落，豭鹿应弦迷。", 
            "乾豆归时荐，康庄颂耄倪。"
        ], 
        "title": "立秋日书事五首 其四", 
        "type": "律诗", 
        "yun": "齐"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "云薄天澄霁，风清昼益凉。", 
            "素商将奋振，繁卉畏凋伤。", 
            "梦入渔樵社，身惭鹓鹭行。", 
            "归装知有日，南国稻粱香。"
        ], 
        "title": "立秋日书事五首 其五", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "井陉如隧道，平地立巑岏。", 
            "斗壁千寻峻，羊肠百折盘。", 
            "泥深崖石滑，雨急野河湍。", 
            "犹有淮阴迹，荒祠古树寒。"
        ], 
        "title": "河东宪司聘考试贡士过井陉关二首 其一", 
        "type": "律诗", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "晋赵分形胜，危关独耸然。", 
            "缘坡频入谷，越岭复登天。", 
            "土沃尤宜菜，民勤尽力田。", 
            "居庸当北望，绵亘共山川。"
        ], 
        "title": "河东宪司聘考试贡士过井陉关二首 其二", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "休沐同真赏，清明雪霁馀。", 
            "都城瞻壮丽，仙阁挹高虚。", 
            "亭馆烟霞合，园林锦绣舒。", 
            "桃源归路稳，烂醉任狂疏。"
        ], 
        "title": "清明日同翰林远至道待制颜元卿经历危太朴应奉钑鸣谦编修游长春宫", 
        "type": "律诗", 
        "yun": "鱼"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "春云阴似幂，春雨细于丝。", 
            "史馆承恩日，都门祖道时。", 
            "星轺行浙左，采服照江湄。", 
            "忠孝应兼尽，同深别后思。"
        ], 
        "title": "送侍御余廷心佥宪浙东三首 其一", 
        "type": "律诗", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "紬书功未竟，持节命方隆。", 
            "已擅雄文誉，还扬肃政风。", 
            "杨花飞雪白，芍药舞云红。", 
            "咨度多馀力，新诗寄便鸿。"
        ], 
        "title": "送侍御余廷心佥宪浙东三首 其二", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "天台环海岸，雁荡插云霄。", 
            "胜槩东南绝，才人玉雪标。", 
            "访游清暇足，题咏逸怀超。", 
            "旅食京华客，因君意也消。"
        ], 
        "title": "送侍御余廷心佥宪浙东三首 其三", 
        "type": "律诗", 
        "yun": "萧"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "千顷膏腴壤，群峰紫翠岚。", 
            "人言大河北，此是小江南。", 
            "竹树深亭馆，岩泉响涧潭。", 
            "客衣尘土满，晚路屡停骖。"
        ], 
        "title": "过怀庆（即怀孟改名） 其一", 
        "type": "律诗", 
        "yun": "覃"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "掘金仍表地，哭弟尚名坊。", 
            "孝烈神明感，纲常日月悬。", 
            "闾阎安俗朴，城郭乐时康。", 
            "书塾尊先辈，河汾未易忘。"
        ], 
        "title": "过怀庆（即怀孟改名） 其二", 
        "type": "律诗", 
        "yun": null
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "中土多形胜，山川独厚深。", 
            "太行横地脊，河水贯天心。", 
            "春雨田畴坟，晴云野路阴。", 
            "客怀增浩荡，缓辔当幽寻。"
        ], 
        "title": "渡黄河作", 
        "type": "律诗", 
        "yun": "侵"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "孤山湖水上，犹有隐君亭。", 
            "野鹤箫声寂，丛梅夏叶青。", 
            "薄云笼几杖，微雨净轩棂。", 
            "坡老扁舟兴，高风作港名。"
        ], 
        "title": "题孤山林和靖亭", 
        "type": "律诗", 
        "yun": null
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "乘舆绳祖武，岁岁幸滦京。", 
            "夏至今年早，山行久雨晴。", 
            "日瞻黄道肃，夜拱北辰明。", 
            "随步窥形胜，周咨记里程。"
        ], 
        "title": "纪行诗（录十六） 其一", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "昌平古县名，谏议远流芳。", 
            "石斗清溪急，林昏暮树苍。", 
            "市阛云聚散，关岭斗低昂。", 
            "辇路平如砥，灵宫坌异香。"
        ], 
        "title": "纪行诗（录十六） 其二", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "居庸东北路，草细一川平。", 
            "夹岸山屏转，穿沙水带萦。", 
            "六龙扶日御，万骑拥云旌。", 
            "游豫诸侯度，欢歌兆姓迎。"
        ], 
        "title": "纪行诗（录十六） 其三（录十六）", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "缙云山独秀，沃壤岁常丰。", 
            "玉食资原粟，龙洲记渚虹。", 
            "荒祠寒木下，遗殿夕阳中。", 
            "谁信幽燕北，翻如楚越东。"
        ], 
        "title": "纪行诗（录十六） 其四（录十六）", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "车坊尚平地，近岭昼生寒。", 
            "拔地数千丈，凌空十八盘。", 
            "飞泉鸣乱石，危磴护重关。", 
            "俯视人寰隘，真疑长羽翰。"
        ], 
        "title": "纪行诗（录十六） 其五（录十六）", 
        "type": "律诗", 
        "yun": null
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "踰险梦频悸，循夷气始愉。", 
            "千岩奇互献，万壑势争趋。", 
            "峭壁剑门壮，重梁星渚纡。", 
            "凡鳞期变化，雷雨在斯须。"
        ], 
        "title": "纪行诗（录十六） 其六（录十六）", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "岚翠摩台斗，林霏隐日车。", 
            "谷深幽境迥，路转列峰斜。", 
            "锦石敧瑶草，苍丛缀白花。", 
            "柴门成聚落，山崦尽人家。"
        ], 
        "title": "纪行诗（录十六） 其七（录十六）", 
        "type": "律诗", 
        "yun": "麻"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "万幕悬崖下，高低疏复稠。", 
            "罽墙联虎卫，幄殿接龙楼。", 
            "榆柳清长昼，槐松飒早秋。", 
            "威容隆古昔，神武镇中州。"
        ], 
        "title": "纪行诗（录十六） 其八（录十六）", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "群牧缘山放，行营散野屯。", 
            "烟尘弥四望，蜂蚁混前村。", 
            "武警当虞备，邦谟要讨论。", 
            "兴王垂典则，根本在元元。"
        ], 
        "title": "纪行诗（录十六） 其九", 
        "type": "律诗", 
        "yun": "元"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "崇冈绵铁垒，叠巘匝金城。", 
            "地峻风烟冷，人稀草树荣。", 
            "萱开当夏昼，麦秀比秋成。", 
            "鸡犬知归路，牛羊认暮荆。"
        ], 
        "title": "纪行诗（录十六） 其十", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "薪蒸因地利，种萟遍山阿。", 
            "村坞氓居朴，溪桥客径颇。", 
            "通宵阴雾重，盛夏北风多。", 
            "僻境轮蹄绝，桃源未是过。"
        ], 
        "title": "纪行诗（录十六） 其十一", 
        "type": "律诗", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "岫分苍笋特，厓豁洞门高。", 
            "丹壁张罗绮，青林拥旆旄。", 
            "野花金映辔，沙韭翠侵袍。", 
            "苑马驱驰惯，长途步稳牢。"
        ], 
        "title": "纪行诗（录十六） 其十二", 
        "type": "律诗", 
        "yun": "豪"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "山行三百里，马上不知疲。", 
            "溪涧淙淙急，峰峦矗矗奇。", 
            "云寒蓬岛晓，雪霁会稽时。", 
            "风物无过此，清缘有夙期。"
        ], 
        "title": "纪行诗（录十六） 其十三", 
        "type": "律诗", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "高岭横天出，炎天气候凉。", 
            "白沙深没马，碧草浅连冈。", 
            "晨服增绵纩，寒乡供稻粱。", 
            "土风多国语，闾井异寻常。"
        ], 
        "title": "纪行诗（录十六） 其十四（录十六）", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "晴川平似掌，地势与天宽。", 
            "烟草青无际，云冈影四团。", 
            "貔貅环武阵，麟凤拥和銮。", 
            "高献南山寿，同承湛露欢。"
        ], 
        "title": "纪行诗（录十六） 其十五（录十六）", 
        "type": "律诗", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "岭西通驿传，山尽见邮亭。", 
            "万灶闾阎聚，千辕骠骑营。", 
            "市桥风策策，野堠雾冥冥。", 
            "雄略卑秦陇，孤兵笑广青。"
        ], 
        "title": "纪行诗（录十六） 其十六（录十六）", 
        "type": "律诗", 
        "yun": null
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "凉亭临白海，行内壮黄图。", 
            "具阙明清旭，丹垣护碧榆。", 
            "龙湫时雾雨，鹰署世衡虞。", 
            "驻跸光先轨，长杨只一隅。"
        ], 
        "title": "纪行诗（录十六） 其十七（录十六）", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "地旷居人少，山低云影微。", 
            "石墙虫避燥，土屋燕交飞。", 
            "沙净泉宜酒，天凉秋合围。", 
            "朔方戎马最，刍牧万群肥。"
        ], 
        "title": "纪行诗（录十六） 其十八（录十六）", 
        "type": "律诗", 
        "yun": "微"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "汉将荒台下，滦河水北流。", 
            "岁时何衮衮，风物尚悠悠。", 
            "川草花芬郁，沙禽语滑柔。", 
            "暮梁遗句在，过客重绸缪。"
        ], 
        "title": "纪行诗（录十六） 其十九（录十六）", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "桓州当孔道，城筑自唐时。", 
            "翊辅千年盛，川原万里夷。", 
            "草滋新雨歇，云起远山移。", 
            "迎送官僚习，长怀被眷私。"
        ], 
        "title": "纪行诗（录十六） 其二十（录十六）", 
        "type": "律诗", 
        "yun": "支"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "南坡延胜槩，一舍抵开平。", 
            "地蕴清凉界，天开锦绣城。", 
            "雷轰驼鼓振，霞绚象舆行。", 
            "填道都人士，瞻前戴圣明。"
        ], 
        "title": "纪行诗（录十六） 其二十一（录十六）", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "龙虎蟠清淑，金汤据上游。", 
            "洛都光有汉，丰邑启成周。", 
            "宫钥专留守，邦符统牧侯。", 
            "丕基弥亿载，庙胜孰良筹。"
        ], 
        "title": "纪行诗（录十六） 其二十二", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "黄屋如天运，纡徐再浃旬。", 
            "庆云笼左纛，甘雨净前尘。", 
            "非避炎曦烈，将惇磐石亲。", 
            "初筵均沛泽，大训共敷陈。"
        ], 
        "title": "纪行诗（录十六） 其二十三", 
        "type": "律诗", 
        "yun": "真"
    }, 
    {
        "author": "周伯琦", 
        "era": "元", 
        "subtype": "五言律诗", 
        "text": [
            "巡守绥畿甸，游从览近风。", 
            "山川随地异，声教此时同。", 
            "王业艰难远，神都制作雄。", 
            "按行循故事，不用避青骢。"
        ], 
        "title": "纪行诗（录十六） 其二十四（录十六）", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "乘舆清暑记初程，诏选文臣扈从行。", 
            "三字冰衔儒服贵，千年汗简史家名。", 
            "下抡葑菲惭庸学，再上蓬瀛荷圣情。", 
            "风动四方皆典训，马班彝语更争衡。"
        ], 
        "title": "岁庚辰四月廿七日车驾北巡次大口有旨伯琦由编修官升除翰林修撰同知制诰兼国史院编修官明日署事扈从上京", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "两山屹立地望尊，天作上京之南门。", 
            "雷雨低垂银汉近，蛟龙出没碧涛翻。", 
            "曾厓云合泉声冷，阴壑冰森昼影昏。", 
            "自是职方形势大，祝融太白播篱藩。"
        ], 
        "title": "龙门", 
        "type": "律诗", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "浙水东头佛舍连，蒲庵上士坐忘年。", 
            "五云古衲层澜涌，百宝浮图列宿躔。", 
            "床上贝书多译梵，门前海舶直通燕。", 
            "比丘喜得阶兰秀，应种菩提满法田。"
        ], 
        "title": "答复见心长老见寄二首 其一", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "九载违离得远书，几更岁历斗旋枢。", 
            "华星秋月超元白，峻岭重江限越吴。", 
            "柏子树阴浮碧砌，莲花漏水响铜壶。", 
            "老夫素有林泉癖，一曲何当乞鉴湖。"
        ], 
        "title": "答复见心长老见寄二首 其二", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "崇关天险控幽燕，万叠青山百道泉。", 
            "绝壁云霞龛佛像，连廛鸡黍聚人烟。", 
            "炎凉顷刻成殊候，华夏于今共一天。", 
            "我欲登临穷胜槩，西风五月倍凄然。"
        ], 
        "title": "过居庸关二首 其一", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "关南关北四十里，玉垒珠闳限两京。", 
            "列队龙旂明辇路，重屯虎卫肃天兵。", 
            "桑麻旆旆村无警，榆柳青青塞有程。", 
            "却笑燕然空勒石，万方今日尽升平。"
        ], 
        "title": "过居庸关二首 其二", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "大安御阁埶岧亭，华阙中天壮上京。", 
            "虹绕金堤晴浪细，龙蟠粉堞翠冈平。", 
            "众星拱北乾坤大，万国朝元日月明。", 
            "分署玉堂清似水，箫韶时听凤凰声。"
        ], 
        "title": "次韵王师鲁待制史院题壁二首 其一", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "宿有周庐候有亭，兴王规制陋西京。", 
            "日明草色千川碧，云接松林万里平。", 
            "宝轸薰风阊阖肃，清台午漏泰阶明。", 
            "小臣职在论思末，日向庭前验鹊声。"
        ], 
        "title": "次韵王师鲁待制史院题壁二首 其二", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "鸡人应漏报新秋，冠佩侵晨侍衮旒。", 
            "香案天光纡凤尾，玉除云影动螭头。", 
            "花明锦绣朱阑绕，殿耸金银宝气浮。", 
            "坐致雍熙宵旰切，代言深愧古人优。"
        ], 
        "title": "立秋日内廷视草", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "葱葱佳气拥龙光，尊湛流霞手炷香。", 
            "温诏面宣乘驲使，明禋心报绂麟乡。", 
            "金茎团露瑶台润，紫菊含风翠琐凉。", 
            "再拜将诚思复命，眼前彩凤集朝阳。"
        ], 
        "title": "七月十二日奉诏以香酒使曲阜代祀孔庙作", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "分班扈跸到滦京，侍从官闲暑气清。", 
            "圣主素知吾道重，颁香特遣孔林行。", 
            "中原庙貌山川古，万代纲常日月明。", 
            "虔祀归时迎大驾，共承经术赞承平。"
        ], 
        "title": "七月十二日奉诏以香酒赐曲阜代祀孔圣庙越五日别翰林诸友 其一", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "上京两月得从容，视草堂前华影重。", 
            "黄阁宣麻书数纸，大官尚酝日千钟。", 
            "题名已愧联群玉，善颂惟知儗华封。", 
            "王事期程行有日，从今夜夜梦鳌峰。"
        ], 
        "title": "七月十二日奉诏以香酒赐曲阜代祀孔圣庙越五日别翰林诸友 其二", 
        "type": "律诗", 
        "yun": "冬"
    }, 
    {
        "author": "周权", 
        "era": "元", 
        "subtype": null, 
        "text": [
            "京尘满鬓，汗漫游还倦。", 
            "环佩玲珑惊梦断。", 
            "恰玉堂仙伯，携取圜桥，词翰客、枉顾情何恋恋。", 
            "衣冠何磊落，闲雅雍容，不把声光时自炫。", 
            "漫轻敲团月，煮玉泉冰，□啸傲、几多萧散。", 
            "笑归去，蓬莱跨清风，任香彻胸中，五千书卷。"
        ], 
        "title": "洞仙歌 谢欧阳学士偕陈众仲助教过访", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "凉浸瑶空月，正寿星、光彩遥烛，少微躔次。", 
            "鹤发仙翁还笑道，恰则揆予初度。", 
            "好文物、衣冠翘楚。", 
            "雪跨冰悬神炯炯，尽襟怀、清酒金茎露。", 
            "真好个，神仙侣。", 
            "欢呼竹外开尊处，正炰凤烹麟，环列珠歌翠舞。", 
            "烛影酒光相眩转，谭笑风生玉麈。", 
            "戏膝下、彩衣容与。", 
            "只恐未闲经济手，更十年、又起蟠溪吕。", 
            "颉霞佩，看高举。"
        ], 
        "title": "贺新郎 庆寿", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "清啸西峰月，记曾经飘飘霞佩，御风飞度。", 
            "知道仙家蟠桃宴，此夕洞关无阻。", 
            "看多少往来鹤驭。", 
            "分得九霞春色醉，听玉笙、清奏云深处。", 
            "好天上，神仙府。", 
            "俗尘笑我山中侣。", 
            "叹匆匆归后，依旧松烟萝雨。", 
            "万事一闲都了却，说甚官为柱史。", 
            "尽拚得、此生韦布。", 
            "齑粟一孟安岁晚，课儿童、闲诵梅花赋。", 
            "这些福，老天与。"
        ], 
        "title": "贺新郎 次韵", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "南楼剧饮，梦到清虚府。", 
            "曲听霓裳难记谱。", 
            "缥缈白鸾飞舞。", 
            "桂花枝上秋光。", 
            "翠云影里疏黄。", 
            "殿冷姮娥不闭，人间散与清香。"
        ], 
        "title": "清平乐", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "残山剩水，陌上多尘土。", 
            "此地当时分汉楚。", 
            "俯仰几番今古。", 
            "暮云野树苍茫。", 
            "秋风荒草沙场。", 
            "极目寒鸦归外，数家篱落斜阳。"
        ], 
        "title": "清平乐 怀古", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "西风袅袅落平沙。", 
            "独树几人家。", 
            "个里残虹雨阁，那边疏嶂云遮。", 
            "平洲柿栗满区瓜。", 
            "芋野路斜斜。", 
            "牛笛数声归尽，夕阳付与啼鸦。"
        ], 
        "title": "朝中措", 
        "type": "词", 
        "yun": "麻"
    }, 
    {
        "author": "周权", 
        "era": "元", 
        "subtype": null, 
        "text": [
            "独酌新丰，任疏放、从人不识。", 
            "还只是、旧时把酒，秋风狂客。", 
            "颠倒天吴归短褐，风涛岁月头将白。", 
            "笑平生、尽有气如虹，难教屈。", 
            "也不学，悲弹铗。", 
            "也不作，谭扪虱。", 
            "共梅花心事，岁寒冰雪。", 
            "眼底山川徒历遍，胸中史记无雄笔。", 
            "合归来、依旧饭吾牛，歌明月。"
        ], 
        "title": "满江红", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "湖海平生，恰都把、中秋负了。", 
            "那更是、天悭乐事，阴多情少。", 
            "离合悲欢俱有数，何须感慨添怀抱。", 
            "喜今宵、对影亦成三，情逾好。", 
            "天一碧，云如扫。", 
            "白银阙，谁能到。", 
            "想蟾枝不疑，寒光皎皎。", 
            "圆少缺多如有恨，素娥孤冷应须老。", 
            "付狂夫、一笑且徘徊，尊中酒。"
        ], 
        "title": "满江红", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "试问梅花，自逋仙后知音少。", 
            "还又向、石林深处，结清边友。", 
            "心事岁寒元不改，一生清白堪同守。", 
            "历冰霜、老硬越孤高，精神好。", 
            "心太极，天机早。", 
            "闲共索，巡檐笑。", 
            "只消他香影，都吟不了。", 
            "五蕊三花才衍数，从头只数花为寿。", 
            "管年年、南极照南枝，杯中酒。"
        ], 
        "title": "满江红 叶梅友八十", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "缟兔黔乌，送不了、人间昏晓。", 
            "问底事、红尘野马，浮生扰扰。", 
            "万古未来千古往，人生得失知多少。", 
            "叹荣华过眼只须臾，如风扫。", 
            "篱下菊，门前柳。", 
            "身外事，杯中酒。", 
            "肯教他萧瑟，负持螯手。", 
            "漠漠江南天万里，白云入望何时到。", 
            "倚西风、吼彻剑花寒，频搔首。"
        ], 
        "title": "满江红 次韵张元善", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "长啸登临，望不尽、海门修碧。", 
            "人道□、江山高处，汉时遗迹。", 
            "一自耕云人去后，几番烟草凝秋色。", 
            "任掀空、骇浪卷银山，蛟鼍泣。", 
            "尘世事，纷如织。", 
            "云外径，闲舒立。", 
            "问来今往古，几人高适。", 
            "共拍栏干呼太白，欲倾沧海供豪吸。", 
            "倚东风、无限客中愁，斜阳笛。"
        ], 
        "title": "满江红 次韵邵本初登富春山", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "晓寒成阵，春□犹薄，见红紫、纷纷缄萼。", 
            "东风着意忽吹开，这艳冶、怎生描摸。", 
            "问渠底事，多情无据，刬地又还飘落。", 
            "无花独酌又何妨，但拚我、一尊长绿。"
        ], 
        "title": "鹊桥仙 次韵冯仲远春日", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "罗绮香浓尘满道。", 
            "耳热笙歌，又酌都城酒。", 
            "离别中年徒感旧。", 
            "骊驹抹电曾年少。", 
            "砧杵西风寒意早。", 
            "谢尽芙蕖，开到黄花了。", 
            "独客自怜音信杳。", 
            "夜来归梦怀江表。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "数亩宽闲吾老圃。", 
            "着个茅亭，斗大无多子。", 
            "水槛水花明楚楚。", 
            "洒然不受人间暑。", 
            "夜悄虚阶初过雨。", 
            "酒浅香深，风味清如许。", 
            "沁薄吟襟时挹伫。", 
            "多情凉月还窥户。"
        ], 
        "title": "蝶恋花 夜酌荷亭", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "春暮适川上，意与流水长。", 
            "时有白云至，远带松翠香。", 
            "手携渊明诗，倦坐据绳床。", 
            "悠然宇宙间，是非两忘羊。"
        ], 
        "title": "春暮", 
        "type": "古风", 
        "yun": "阳"
    }, 
    {
        "author": "周权", 
        "era": "元", 
        "subtype": null, 
        "text": [
            "养素任疏拙，卜亭类蜗盘。", 
            "俯兹一酌池，湫隘良可叹。", 
            "谁知方寸中，而有万顷宽。", 
            "天光发虚白，心湛水不澜。", 
            "彼美君子华，寓目道所存。", 
            "风细晨气润，月澄夜香寒。", 
            "吸香咽沆瀣，光霁融肺肝。", 
            "兴寄言莫写，念适趣自閒。", 
            "永怀爱莲翁，时复一凭栏。"
        ], 
        "title": "荷亭名清远托意数语", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "富人厌粱肉，贫士怀齑盐。", 
            "采芳得野荠，终朝不盈襜。", 
            "矧兹春候和，学圃滨涧南。", 
            "席地历疏块，挂畦理长镵。", 
            "孙芥紫芳茁，早韭绿且纤。", 
            "亦复种晚菘，稚角俄已含。", 
            "期此旦夕效，菜把日可添。", 
            "时阳忽久亢，生意几不堪。", 
            "岂惮抱瓮劳，灌沃终难沾。", 
            "马齿一何茂，纵逸徒尔芟。", 
            "所忧谷不登，饥馑今乃兼。", 
            "矫首向昊旻，霖泽何日覃。"
        ], 
        "title": "悯蔬", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "东林旦气白，清旭含初景。", 
            "空斋松桂幽，光动离离影。", 
            "俄聆剥啄音，车马何炳炳。", 
            "我本黜世虑，脱落如废井。", 
            "屏迹谢时彦，兀坐息造请。", 
            "喜兹共萧閒，妙论得新警。", 
            "夜凉月满川，中流啸烟艇。", 
            "馀音袅秋风，清兴与川永。"
        ], 
        "title": "来故人", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "桃花悄无有，仙源渺何许。", 
            "流水清于铜，松色与崖古。", 
            "长林暮萧飕，似与幽人语。", 
            "翛然卧空庵，清猿夜深雨。"
        ], 
        "title": "仙源", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "索居简人事，与世意罕投。", 
            "柴荆已就理，岁功念西畴。", 
            "落落鸡犬墟，隐隐渔樵洲。", 
            "啸傲一壶绿，聊复写我忧。", 
            "及辰寓冲赏，独策还经丘。", 
            "向夕山景霁，延瞩明川流。", 
            "白云息空谷，归鸟鸣林幽。", 
            "人生亦委化，汲汲将焉求。"
        ], 
        "title": "幽居", 
        "type": "古风", 
        "yun": "尤"
    }, 
    {
        "author": "周权", 
        "era": "元", 
        "subtype": null, 
        "text": [
            "丈人山南来，铁面冷松露。", 
            "野芳堕春妍，香入青芒屦。", 
            "逍遥憩幽磴，睨我如有素。", 
            "即之亦无言，还带山云去。"
        ], 
        "title": "南山丈人", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "安禅简清素，趣与外迹绝。", 
            "玄谈落松风，洒我一襟雪。", 
            "逍遥雨花外，岂复念浊热。", 
            "夜久白河沈，挂檐耿疏月。"
        ], 
        "title": "玄上人", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "閒携绿玉枝，远诣诗老家。", 
            "断涧秋木落，寒沙炯泉花。", 
            "高谈意偶合，脱落偪仄歌。", 
            "从容饭雕胡，屡瀹粟粒茶。", 
            "亦复事文翰，醉字萦秋蛇。", 
            "慷慨振吟袂，归途及栖鸦。"
        ], 
        "title": "访友", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "晴烟淡秋原，枯梢翳残叶。", 
            "兰芷徒自妍，芳馨谁采掇。", 
            "岂无同心人，岁月念飘忽。", 
            "咏思河水深，迢迢暮云合。"
        ], 
        "title": "秋原", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "苍润隐石脉，幽源迸山椒。", 
            "连筒入云窦，势接河汉遥。", 
            "引兹一线秋，高下穿林梢。", 
            "联络袅相拄，旋折不辞劳。", 
            "挽之归我庐，晴雨注屋茆。", 
            "乍窒或细细，久续俄嘈嘈。", 
            "空阶落琴筑，虚瓮鸣钧韶。", 
            "盥浥足自洁，心迹良已超。", 
            "固无鼎釜珍，颇煮溪涧毛。", 
            "未能学许由，厌喧解风瓢。"
        ], 
        "title": "接竹引泉", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "僧达无生机，寂念若冰冷。", 
            "汲来石根泉，瀹以云腴饼。", 
            "舌端味枯禅，了然发深省。", 
            "归策石林空，清飔下松顶。"
        ], 
        "title": "谢僧茗饼", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "晁子摩尼珠，照彻白水源。", 
            "不啜赵州茶，不面达磨禅。", 
            "山饼泼乳酒，潇洒夕翠轩。", 
            "飘然忽谢去，遗偈如涛翻。", 
            "逝鸿无留影，落叶返故根。", 
            "寂照本非灭，今灭昔岂存。", 
            "苍苍断崖阴，寒栘自清妍。"
        ], 
        "title": "白水晁居士名家驹也脱俗嗜饮所居有断崖夕翠轩留偈而化赋此寄悼", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "褚公何为者，处钝以藏兑。", 
            "哦诗古松根，古人思远诣。", 
            "疏懒意自真，客至忘冠带。", 
            "流俗岂同调，目击趣自会。", 
            "素琴固不泽，抱朴乃不败。", 
            "悠然流水意，本在徽弦外。", 
            "溪暖潜鳞跃，野夕归鸟逝。", 
            "与子尽樽中，渔舟具清濑。"
        ], 
        "title": "答褚思古", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "张子湖海襟，乃复喜岩穴。", 
            "朝餐进芝髓，夜诵然松节。", 
            "深云暗幽洞，仲夏欲飞雪。", 
            "下舂炫馀景，林水互明灭。", 
            "款客垂磬室，颇感十年别。", 
            "携琴意已消，酌茗石萝月。"
        ], 
        "title": "次韵张洞云", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "道人澹无为，懒散忘盥栉。", 
            "扫石秋树根，曙涧濯残月。", 
            "袖浥水光润，履带水翠滑。", 
            "虚阑倚云歌，清猿共孤绝。"
        ], 
        "title": "褚涧月", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "西山一何佳，税驾谢嚣尘。", 
            "独往殊有趣，野鹿如亲人。", 
            "泠泠涧下水，练练山际云。", 
            "幽憩任疏散，岸帻青枫林。"
        ], 
        "title": "西山", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "终日局环堵，散策穷深幽。", 
            "嘉我二三子，落落诚罕俦。", 
            "适意随所诣，行行遂经丘。", 
            "青松如高人，含风自萧飕。", 
            "夕云度深翠，爽气衣上浮。", 
            "石根泻幽泉，戛戛锵琳球。", 
            "乐彼泉上趣，幽构飞岑楼。", 
            "新兰秀而滋，旧竹清且修。", 
            "款我情颇厚，清尊频献酬。", 
            "盘桓有馀乐，啸傲成迟留。", 
            "池深风露香，荷意澹欲秋。", 
            "饮散众喧息，微月生林陬。"
        ], 
        "title": "夏日偕友晚步饮听泉轩", 
        "type": "古风", 
        "yun": "尤"
    }, 
    {
        "author": "周权", 
        "era": "元", 
        "subtype": null, 
        "text": [
            "夏郊景气清，况我冲抱幽。", 
            "深居节已换，眷眷怀良俦。", 
            "人生磊磈胸，要贮壑与丘。", 
            "振衣一长啸，凉吹来飕飕。", 
            "贯石有飞泉，隐见晴云浮。", 
            "初疑奏琴筑，忽若鸣琅球。", 
            "寒光荡林翠，爽气涵山楼。", 
            "相期濯尘缨，慰此情好脩。", 
            "引瓢酌深绿，素赏欢已酬。", 
            "了忘区中缘，便欲为此留。", 
            "松深日云夕，练纨早知秋。", 
            "彼美天际云，归来宿岩陬。"
        ], 
        "title": "用前韵", 
        "type": "古风", 
        "yun": "尤"
    }, 
    {
        "author": "周权", 
        "era": "元", 
        "subtype": null, 
        "text": [
            "长松荫层峦，黛色入崖骨。", 
            "郁为翠雪浮，蒸滃香不歇。", 
            "融液作寒泉，飞迸出石窟。", 
            "不濯软红尘，空山泻明月。"
        ], 
        "title": "松下泉", 
        "type": "古风", 
        "yun": "月"
    }, 
    {
        "author": "周巽", 
        "era": "元", 
        "subtype": "七言律诗", 
        "text": [
            "归来林下振高风，丰颊修髯见一翁。", 
            "近世衣冠似公少，故家文献有谁同。", 
            "凤箫声断瑶台冷，绣斧尘生蕙帐空。", 
            "几叶秋风惊别鹤，满阶夜雨续吟蛩。"
        ], 
        "title": "挽萧推官", 
        "type": "律诗", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "借问卢沟桥下水，甚时离了湿头山。", 
            "自从流入桑乾后，几度穷兵战不还。"
        ], 
        "title": "湿水谣", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "五家队仗丹青里，三辅楼台锦绣中。", 
            "不待海棠春睡足，竞随春梦五更风。"
        ], 
        "title": "天宝谣", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "降得诗魔不抗衡，多情欢伯下愁城。", 
            "判花视草风骚将，倚断芸窗阅墨兵。"
        ], 
        "title": "阅史", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一举全齐纵二城，风云惨澹五年兵。", 
            "奈何不世兴王业，事已垂成閒已行。"
        ], 
        "title": "乐毅", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "多欲危言已动心，积薪馀论更骎骎。", 
            "足令不得中郎位，枉被人讥泪染襟。"
        ], 
        "title": "读汲黯传", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "琼枝秀出迷春洞，碧月光生媚玉楼。", 
            "倾国佳人足倾国，无愁天子得无愁。"
        ], 
        "title": "读史 其一", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "轩辕事业与唐虞，总是规模后世书。", 
            "后世玩兵除德让，不知终古更何如。"
        ], 
        "title": "读史 其二", 
        "type": "绝句", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "随波逐浪顺东流，幸得成名下石头。", 
            "勾当江南公事了，五湖须更有扁舟。"
        ], 
        "title": "读王浚传", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "钱神足恶鲁元道，崇让莫推刘子真。", 
            "由此尽知当世事，得教怀悯不蒙尘。"
        ], 
        "title": "读晋书书苍溪石壁", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "二百世犹嫌短促，三千年已是寻常。", 
            "神州祇在天西北，天下如何号李唐。"
        ], 
        "title": "读隋书", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "黄阁星繁千炬烛，紫宸花烂百枝灯。", 
            "温汤不沃权门火，岂觉渔阳己沸腾。"
        ], 
        "title": "元夜读唐开元天宝故事", 
        "type": "绝句", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "紫云回曲韵游空，只伴霓裳在月宫。", 
            "未到海棠花睡起，岂知愁雨复愁风。"
        ], 
        "title": "月宫游", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "未必求全便自全，事须元自贵天然。", 
            "堂堂圣相裴中立，晚节浮沈亦可怜。"
        ], 
        "title": "读裴绿野传", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "仙桃满观红似霞，横得人人处处誇。", 
            "前度刘郎应有问，兔葵燕麦又谁家。"
        ], 
        "title": "读刘宾客集", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "月摇沧海鱼龙泣，风荡荒烟草木号。", 
            "自是清名埋不得，巍巍千古泰山高。"
        ], 
        "title": "吊王文从之终于泰山", 
        "type": "绝句", 
        "yun": "豪"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "独醉亭中独醉仙，唯知仙道辨逃禅。", 
            "等閒嚼蜡横陈际，却味冲虚立命篇。"
        ], 
        "title": "醉读列子", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "丹青得许近天真，日表龙姿肖所闻。", 
            "功德兼隆古无几，可怜不赎益都君。"
        ], 
        "title": "观唐太宗像", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "偃月堂成已祸基，徒令千古罪环儿。", 
            "中原战血生荆棘，可惜三郎见事迟。"
        ], 
        "title": "题明皇思曲江图", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "云卧霓裳冷画屏，梦魂应绕旧旗亭。", 
            "如今醉著谁家酒，犹自颓然醉不醒。"
        ], 
        "title": "题废馆醉仙像", 
        "type": "绝句", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "梦中了了久忘言，戏写双瞳亦偶然。", 
            "万古有形皆幻影，此身初不异丁仙。"
        ], 
        "title": "题鹤仙梦惊图", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "终日跹跹舞绿袍，有钱绳串戏儿曹。", 
            "争如收脚床头坐，满眼春风醉碧桃。"
        ], 
        "title": "题蓝采和图", 
        "type": "绝句", 
        "yun": "豪"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "山云漠漠树苍苍，风荐池荷满意香。", 
            "独据绳床眠未得，一檐风雨夜初凉。"
        ], 
        "title": "立秋日晚坐", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "秋深槲叶满空山，饭罢僧袍挂石阑。", 
            "洗尽十年尘土梦，天风吹瀑落云寒。"
        ], 
        "title": "次韵友竹弟南明山", 
        "type": "绝句", 
        "yun": "寒"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "离离野树绿生烟，灼灼山花烂欲然。", 
            "酤酒人归春渡寂，柳根閒系夕阳船。"
        ], 
        "title": "晚渡", 
        "type": "绝句", 
        "yun": "先"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "玉削云边紫石冈，天风吹瀑下云庄。", 
            "行行携客寻诗去，浓把茶煎当菊觞。"
        ], 
        "title": "九日山行", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "苍茫烟水隔尘凡，源上霞蒸曲曲山。", 
            "一自渔郎归去后，武陵春色满人间。"
        ], 
        "title": "桃源图", 
        "type": "绝句", 
        "yun": "删"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "香积清斋禅老家，地无馀鼠涴尘沙。", 
            "狸奴不用惭尸素，清夜蒲团伴结伽。"
        ], 
        "title": "送狸奴无言师", 
        "type": "绝句", 
        "yun": "麻"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "翠润侵衣竹满阑，雨馀爽气挹西山。", 
            "一声孤鹤归何晚，带得閒云作伴还。"
        ], 
        "title": "次韵晚眺", 
        "type": "绝句", 
        "yun": "删"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "疏竹人家短短墙，绿阴深处水村凉。", 
            "山风吹断岩前雨，高树蝉声正夕阳。"
        ], 
        "title": "村居", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "依稀林影弄晨光，满袖东风野兴长。", 
            "沙岸雪消春涧暖，一湾流水落梅香。"
        ], 
        "title": "晓行", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "霜螯新斫芼橙香，风物繁华感异乡。", 
            "剩买黄花簪帽额，市楼呼酒作重阳。"
        ], 
        "title": "九日", 
        "type": "绝句", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "爆竹声中岁又阑，画船列烛照波寒。", 
            "清樽今夕同谁饮，自买梅花对烛看。"
        ], 
        "title": "除夕长河客舟", 
        "type": "绝句", 
        "yun": "寒"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "深萝一径曲通幽，空翠霏霏拥殿浮。", 
            "桂冷松香僧睡去，月明閒却一庭秋。"
        ], 
        "title": "夜投山寺", 
        "type": "绝句", 
        "yun": "尤"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "地幽山气霭空岚，落叶萧萧白石庵。", 
            "归鹤一声无觅处，松梢擎月影毵毵。"
        ], 
        "title": "白石庵", 
        "type": "绝句", 
        "yun": "覃"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "北觐天光雨露低，芒寒阁道应文奎。", 
            "高秋木落关河阔，万里风云壮马蹄。"
        ], 
        "title": "和友人韵", 
        "type": "绝句", 
        "yun": "齐"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "东风何处擅浓华，只有扬州第一花。", 
            "天上群仙肤似雪，绿云深拥七香车。"
        ], 
        "title": "后土祠琼花", 
        "type": "绝句", 
        "yun": "麻"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "空翠霏霏霭洞天，蹋云来访洞中仙。", 
            "满襟诗思清如水，写尽松花一砚烟。"
        ], 
        "title": "清真道院", 
        "type": "绝句", 
        "yun": "先"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "白水青林荡晚晴，野禽树底向人鸣。", 
            "乘风十幅蒲帆饱，快试淮南第一程。"
        ], 
        "title": "晚棹", 
        "type": "绝句", 
        "yun": "庚"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "晨墟跣妇鬻鱼虾，两岸𩫶童牧艾豭。", 
            "赋敛输官农事足，太平气象属淮沙。"
        ], 
        "title": "即事", 
        "type": "绝句", 
        "yun": "麻"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "鸣鸠村暗晓寒天，白水交流乱野田。", 
            "落尽残红春不管，一川风雨阁榆烟。"
        ], 
        "title": "雨后", 
        "type": "绝句", 
        "yun": "先"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "长河柳暗春波碧，青帘摇曳厨烟寂。", 
            "客舟无处醉梨花，自买豚鱼作寒食。"
        ], 
        "title": "次韵冯仲远", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "联云开佛屋，接竹引岩泉。", 
            "路滑迷霜叶，钟寒湿曙烟。", 
            "有为皆是幻，无想总成禅。", 
            "梦觉僧檐雨，重来又十年。"
        ], 
        "title": "来云僧舍", 
        "type": "律诗", 
        "yun": "先"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "暂舣东风棹，相逢汉水滨。", 
            "一尊东岘酒，万里北归人。", 
            "柳拂官桥晓，花明驿路春。", 
            "明朝又山岳，怅别漫劳神。"
        ], 
        "title": "次韵钱济川", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "寂寞山阳市，相欢把酒卮。", 
            "江湖千里客，风月一囊诗。", 
            "渡晚归人少，沙寒落雁迟。", 
            "明朝淮水隔，何处寄相思。"
        ], 
        "title": "次韵江德华", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "逃名萧散客，结屋跨云根。", 
            "风月供千首，乾坤寄一樽。", 
            "孤钟临水寺，长笛落梅村。", 
            "读易筠窗下，超然隔世喧。"
        ], 
        "title": "沈云趣", 
        "type": "律诗", 
        "yun": "元"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "半世湘东客，欣然遂卜居。", 
            "澹烟沙外径，明月竹边庐。", 
            "潦缩寒溪净，秋高老树疏。", 
            "别来无便雁，为况近何如。"
        ], 
        "title": "嵇子安迁居", 
        "type": "律诗", 
        "yun": "鱼"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "潇洒一杯酒，临风写素琴。", 
            "潮生春浦暗，月落夜城沉。", 
            "拂曙星河淡，含烟草树深。", 
            "长歌休语别，华发欲盈簪。"
        ], 
        "title": "汪良甫夜饮", 
        "type": "律诗", 
        "yun": "侵"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "楚楚山阴彦，长游楚水滨。", 
            "尺书新寄雁，十载几怀人。", 
            "客梦芦花雨，诗情柳絮春。", 
            "何时归话旧，酤酒荐吴莼。"
        ], 
        "title": "次韵王可道", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "羊裘人已远，犹说汉江山。", 
            "不为三公贵，轻抛半日閒。", 
            "遗台苍树杪，清濑白云湾。", 
            "千载惟鸥鸟，相看不厚颜。"
        ], 
        "title": "再次邵本初韵钓台", 
        "type": "律诗", 
        "yun": "删"
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "邂逅南归客，扁舟共问津。", 
            "一尊风月兴，万里水云深。", 
            "京洛红尘旧，功名白发新。", 
            "新看吾道泰，梅报一枝春。"
        ], 
        "title": "和同舟叶宰韵", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "五言律诗", 
        "text": [
            "相逢俱是客，对酒感流年。", 
            "落日沙头雁，清风树杪蝉。", 
            "山钟隔林寺，江火趁潮船。", 
            "何日茅檐下，清灯话霅川。"
        ], 
        "title": "客中送张归云", 
        "type": "律诗", 
        "yun": "先"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "妙高台上金为界，不二门中铁作关。", 
            "万古云根擎梵刹，六朝山色入僧阑。", 
            "浮沈世事风涛外，突兀楼台宇宙间。", 
            "往古兴亡多少恨，夕阳送尽暮钟寒。"
        ], 
        "title": "金山妙高台", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "梧雨声乾爽籁生，年华流水鬓星星。", 
            "夜涵露气漫漫白，秋入山光楚楚青。", 
            "攲树带蝉侵竹座，断云和雁落芦汀。", 
            "酒醒谁鼓松风操，炷罢炉薰洗耳听。"
        ], 
        "title": "秋霁", 
        "type": "律诗", 
        "yun": "青"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "瓜芋芃芃绿满畴，村居客意乐深幽。", 
            "白云僧屋开孤嶂，疏竹人家带浅流。", 
            "半榻清灯初耿夜，一声长笛欲横秋。", 
            "何时归把沧洲钓，已歃閒盟向白鸥。"
        ], 
        "title": "次韵村居秋日", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "名山历遍气飘浮，面带风霜雪满头。", 
            "碧涧寒通丹井曙，青松影落石坛秋。", 
            "布袍洗药香犹湿，砂釜藏茶火自留。", 
            "笑问阆风何处是，追游还许借青牛。"
        ], 
        "title": "赠松崖道士", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "竹床纸阁净无尘，僧芋阑边偶共分。", 
            "炉火夜红松节耐，渚波春绿荻芽新。", 
            "林深瀑润全疑雨，日落山寒半是云。", 
            "相对不知身是客，了然房琯悟前因。"
        ], 
        "title": "春初宿湖山精舍次云崖道士韵", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "松声翠气薄吟衣，曲径盘盘护槿篱。", 
            "野碓舂泉分涧急，山钟送曙出云迟。", 
            "人家绿艾端阳节，天气黄梅细雨时。", 
            "刈麦稼秧农事足，西郊生意绿无涯。"
        ], 
        "title": "西村", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "漫说颜童骨可仙，养生至理亦难言。", 
            "世情谁恸西州路，座客空怀北海樽。", 
            "花落鹃啼江树碧，松深鹤怨岭云昏。", 
            "可怜旷代风流尽，独酹南薰一断魂。"
        ], 
        "title": "挽徐松轩", 
        "type": "律诗", 
        "yun": "元"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "繁华富贵逐风飘，玉树酣歌似昨朝。", 
            "千载英雄总丘陇，六朝兴废付渔樵。", 
            "花空紫禁人烟合，路断金根王气销。", 
            "旧事已随流水远，澄江夜夜自平潮。"
        ], 
        "title": "金陵怀古", 
        "type": "律诗", 
        "yun": "萧"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "绿树亭亭午荫迟，倦游情思不成诗。", 
            "落花春晚客中酒，啼鸟日长人正棋。", 
            "盘篆香销空院寂，鞦韆影阁画阑攲。", 
            "闲边颇适观鱼兴，飞絮风萍约半池。"
        ], 
        "title": "暮春", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "风落渔歌隔浦闻，前村独树正斜曛。", 
            "谁家桃李迷荒棘，高陇牛羊卧古坟。", 
            "桥断春堤多积雨，溪深野碓自舂云。", 
            "青旗摇曳疏林处，剩把閒题与客分。"
        ], 
        "title": "村行", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "山阳小邑汉遗城，马鬣荒芜汉献茔。", 
            "闰位馀分归典午，邺瞒空受不臣名。"
        ], 
        "title": "山阳汉献帝墓", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "河阳城下雨初收，马上逢春得自由。", 
            "直上北邙望吴越，料应寒食到苏州。"
        ], 
        "title": "孟州", 
        "type": "绝句", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "红陈百万积敖仓，表里山河号富强。", 
            "海漕于今归上谷，萧然小县类山庄。"
        ], 
        "title": "巩县", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "黄河南岸虎牢关，百尺天梯跬步艰。", 
            "楚汉雌雄如反掌，旧闻历历鬓毛斑。"
        ], 
        "title": "虎牢关", 
        "type": "绝句", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "鸿沟一线界荥阳，京索相望古战场。", 
            "水德久归三尺剑，子房未必解兴王。"
        ], 
        "title": "鸿沟", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "杏花堆白菜花黄，蔓草平沙四野荒。", 
            "洛水无声山日暮，石麟两两守空冈。"
        ], 
        "title": "宋陵 其一", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "奉先桥畔政和碑，种麦人家护棘篱。", 
            "绝胜望潮亭下路，浮图积雪浙江湄。"
        ], 
        "title": "宋陵 其二", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "隔岸青山拱墓门，鹃啼狐舞欲消魂。", 
            "邻人时见长蛇护，千载山灵念旧恩。"
        ], 
        "title": "宋陵 其三", 
        "type": "绝句", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "杏花村里喜新晴，丛竹疏篱野雀鸣。", 
            "三岸黄河山似戟，不知官路到彭城。"
        ], 
        "title": "徐州", 
        "type": "绝句", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "城外官堤百里长，严城万雉固金汤。", 
            "昔时殿阙今藩省，塔影依然对上方。"
        ], 
        "title": "汴中 其一", 
        "type": "绝句", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "金明四面漾清漪，舞榭浮亭尚有基。", 
            "野蝶间鸥风日媚，百年禾黍自离离。"
        ], 
        "title": "汴中 其二", 
        "type": "绝句", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "湖石凌晨埶拂空，鞭痕未没九州穷。", 
            "如今散作人间玩，珠树瑶华一梦中。"
        ], 
        "title": "汴中 其三", 
        "type": "绝句", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "秩祀非同使碧鸡，出门苑马踏春泥。", 
            "归途泊处榴花发，千树鸣蝉麦穗齐。"
        ], 
        "title": "驿途还至通州二首 其一", 
        "type": "绝句", 
        "yun": "齐"
    }, 
    {
        "author": "周伯琦", 
        "era": "元", 
        "subtype": "七言绝句", 
        "text": [
            "潞河上水似登天，破浪云帆借我便。", 
            "宣室复祠仍汉畤，薰风入耳听虞弦。"
        ], 
        "title": "驿途还至通州二首 其二", 
        "type": "绝句", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "隆号先朝并两仪，诏新玺绂似生时。", 
            "俯摹苍颉星辰象，仰写重华霜露思。", 
            "天派千年皇统正，卿云五色采毫摛。", 
            "金泥玉检人文炳，拜手惟歌湛露诗。"
        ], 
        "title": "九月十七日承诏篆追号明庙玺文锡宴中书有衣币之赐", 
        "type": "律诗", 
        "yun": "支"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "晓严法驾蔼云从，太室明禋属孟冬。", 
            "圭衮龙章虔酌献，箫韶凤舞盛仪容。", 
            "华星缀露壶声永，瑞霭腾空燎影重。", 
            "大礼庆成宗社𡴘，坐看寰海颂时雍。"
        ], 
        "title": "十月四日今上亲祀太庙前期备法驾宿斋是日漏下二鼓行礼天清星朗熙事告成伯琦忝下执事谨赋七言八句以颂", 
        "type": "律诗", 
        "yun": "冬"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "诏题宫榜号宣文，延阁山储尽典坟。", 
            "自笑虫鱼笺尔雅，敢将蛇蚓儗凌云。", 
            "明经重席从今见，妙选登瀛在昔闻。", 
            "比屋可封知有日，经天纬地是吾君。"
        ], 
        "title": "十一月廿八日承诏篆题宣文阁榜作", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "词垣三组叹才难，延阁横经益汗颜。", 
            "子佩尽来宗胄贵，儒官忝后相臣班。", 
            "人文经纬星辰上，圣道流行宇宙间。", 
            "只尺天光如下听，刍荛敢不竭愚顽。"
        ], 
        "title": "至正改元岁辛巳正月廿八日由翰林修撰特拜宣文阁授经郎兼经筵作", 
        "type": "律诗", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "每惭不学忝曾孙，幸拜貤恩及九原。", 
            "乡国君封兰检绚，里闾母范柏舟存。", 
            "百年先志赍长夜，今日天光照一门。", 
            "南望故阡鄱水上，白虹隐隐拥鱼轩。"
        ], 
        "title": "钦承制书追封曾祖妣方夫人鄱阳县君作 其一", 
        "type": "律诗", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "三迁严训剧辛勤，菽水终身卓行闻。", 
            "特命尽沾新诏墨，遗芳总出旧书芸。", 
            "凤冈宰树明晴旭，鹤表羡门蔼宿云。", 
            "翠琰镵铭昭不朽，金鹅相望瑞絪缊。"
        ], 
        "title": "钦承制书追封曾祖妣方夫人鄱阳县君作 其二", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "学校尊崇盛典扬，诏迁玉德殿西廊。", 
            "大官供帐调珍膳，内相传宣饮御觞。", 
            "授业惭无师道立，明伦喜见国家昌。", 
            "皇风即日还三代，杞梓楩楠尽栋梁。"
        ], 
        "title": "十月十二日奉诏以玉德殿西室为宫学大宿卫官等二十五人行弟子礼作", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "龙旂簇仗曙光融，藻幄横经圣意隆。", 
            "上界星辰环北极，中天日月转重瞳。", 
            "宝猊篆袅窗凝雾，瑞兽炉明殿绕虹。", 
            "垂拱无为犹访治，万方声教一时同。"
        ], 
        "title": "十一月廿八日明仁殿进讲作", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "貂衲古来称贵服，龙光此日被寒儒。", 
            "金闺通籍联环卫，玉署传经忝范模。", 
            "挟纩虚言良足鄙，赐袍巧制未为殊。", 
            "微躯长在春风里，愿播阳和遍九区。"
        ], 
        "title": "伏承恩赐青貂裘作", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "阁玺新成敕摹篆，昆吾试手尽豪茫。", 
            "六书点画原河洛，八法钩盘本籀仓。", 
            "妫汭膺符弘制作，陶唐稽古焕文章。", 
            "泰元神筴绵千叶，微萟欣依日月光。"
        ], 
        "title": "明日承诏篆宣文阁宝作", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "匪颁异数待殊勋，阁下鲰生亦与分。", 
            "壤奠色丝云雾质，天机金缕凤蛟文。", 
            "一时光彩生蓬荜，千载恩荣㜶典坟。", 
            "佩服终身传世世，羹墙旦夕对吾君。"
        ], 
        "title": "至正二年岁壬午正月明仁殿进讲易恒卦赐金织绿色对衣一袭作", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "九重传漏日方中，书献贤能列至公。", 
            "鸡舌含香颁汉署，龙颜动色坐尧宫。", 
            "彩翚隐隐窗明电，玉凤泠泠帷度风。", 
            "近侍皋夔多启沃，人才不减古时隆。"
        ], 
        "title": "三月七日廷试进士读卷作", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "太平天子策贤良，诏问天人白玉堂。", 
            "校艺尽遵周典礼，策名宁数汉词章。", 
            "风鸣松盖宵成韵，雨浥梨花雪有香。", 
            "承乏幸陪诸老后，凌晨金榜出明光。"
        ], 
        "title": "三月七日廷试越三日奏进士榜名作", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "皇舆吉日如西内，马酒新羞白玉浆。", 
            "遥酹诸陵申典礼，旋闻近侍宴明光。", 
            "鼓车未数汉千里，厩牧宁推唐八坊。", 
            "天骑常随龙上下，明朝枢密课驹良。"
        ], 
        "title": "上幸西内望北方诸陵酹新马酒彝典也枢密知院奉旨课驹以数上因赋七言", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "水殿菲菲绿雾浮，貂蝉济济讲筵优。", 
            "影摇蠹简三千字，光烛龙章十二旒。", 
            "琐辟洞门天不夜，珠帘澄彻气长秋。", 
            "宝箴拟献狂心切，冰柱何庸险语收。"
        ], 
        "title": "水晶殿进讲周易二首 其一", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "玉栋璇题耸阆风，牙签锦褾彻宸聪。", 
            "天临宝鉴虚空上，人在冰壶皎洁中。", 
            "列圣皇明齐日月，百年文物烂云虹。", 
            "抱经莫讶儒冠冷，映雪谁能禁籍通。"
        ], 
        "title": "水晶殿进讲周易二首 其二", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "千官鹄立紫宸居，丞相传宣出玉除。", 
            "授业虎门侪下考，升班凤阁侍中书。", 
            "琼林春绕唐瀛岛，缃帙星罗汉石渠。", 
            "拜服恩袍惭不称，愿因笔谏罄愚疏。"
        ], 
        "title": "岁癸未正月廿八日由授经郎升除宣文阁鉴书博士之作", 
        "type": "律诗", 
        "yun": "鱼"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "九重仙殿拥春云，穆穆天威莅大昕。", 
            "华盖风鸣苍水佩，宝屏雾蔼博山薰。", 
            "抱经重得承龙衮，直阁惟知理蠹芸。", 
            "俯偻循墙歌圣德，百年礼乐际同文。"
        ], 
        "title": "越三日谢恩于咸宁殿入直即事", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "随班晓侍太微垣，讲席纶音忝特恩。", 
            "兼绾白麻垂泽渥，一卮云液溥春温。", 
            "缉熙共仰参亭毒，启沃长思固本根。", 
            "道统有传民极建，巍巍文德照乾坤。"
        ], 
        "title": "二月十九日承诏复兼经筵官是日进讲咸宁殿面赐卮酒作", 
        "type": "律诗", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "五色云中白玉堂，牙签犀轴绚天光。", 
            "古今缋像丹青妙，贤圣传心翰墨香。", 
            "游艺无为研阃奥，列名第品愧芜荒。", 
            "宣文阁玺明星日，羲画箕畴并久长。"
        ], 
        "title": "同日承诏鉴品题识阁中书画作", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "紫宸肃肃讲帷开，冠佩如云接上台。", 
            "圣德乾坤同覆载，陈言海岱益涓埃。", 
            "凉风拂户鸣金钥，细雨侵帘润宝台。", 
            "拜赐霞觞春浃髓，衢尊愿见被埏垓。"
        ], 
        "title": "七月六日上京慈仁殿进讲纪事", 
        "type": "律诗", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "西郊柳暗晓风和，岩谷莺花散绮罗。", 
            "双凤引箫来阆苑，六龙捧棹泛银河。", 
            "祠宫星列天香蔼，阁道云深禁跸过。", 
            "九奏虞韶嘉瑞集，明朝齐唱上回歌。"
        ], 
        "title": "三月廿二日侍从圣上汎舟玉泉西寺护国寺行香作二首 其一", 
        "type": "律诗", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "翠华游豫暮春天，花满长堤草满川。", 
            "渔艇凌波遥掷网，农廛趁候竞犁田。", 
            "皇情嘉共民心乐，御气能增物色妍。", 
            "析木津头多雨露，从今四海屡丰年。"
        ], 
        "title": "三月廿二日侍从圣上汎舟玉泉西寺护国寺行香作二首 其二", 
        "type": "律诗", 
        "yun": "先"
    }, 
    {
        "author": "周永言", 
        "era": "元", 
        "subtype": "七言律诗", 
        "text": [
            "春风庭院柳吹花，暗度流年感物华。", 
            "百斛水香鱼有子，画梁灰冷燕无家。", 
            "春愁烂熳来难遣，午梦飘萧去莫遮。", 
            "欲汎曲江陪旧宴，浪船摇曳晚川斜。"
        ], 
        "title": "春日感兴", 
        "type": "律诗", 
        "yun": "麻"
    }, 
    {
        "author": "周永言", 
        "era": "元", 
        "subtype": "七言律诗", 
        "text": [
            "声誉无闻五十前，一身为客动经年。", 
            "纱帷授业花生眩，银烛抄书雪满颠。", 
            "晴树画图开晓日，暮林楼阁倚春天。", 
            "畏人风雨时时有，神剑那应久蛰渊。"
        ], 
        "title": "次毛楚实韵", 
        "type": "律诗", 
        "yun": "先"
    }, 
    {
        "author": "周必达", 
        "era": "元", 
        "subtype": "七言绝句", 
        "text": [
            "海角愚夫不自斟，妄起关中逐鹿心。", 
            "命运由来非力致，项羽英雄亦就擒。"
        ], 
        "title": "题扉上", 
        "type": "绝句", 
        "yun": "侵"
    }, 
    {
        "author": "周文质", 
        "era": "元", 
        "subtype": null, 
        "text": [
            "鸾凤配，莺燕约，感萧娘肯怜才貌。", 
            "除琴剑又别无珍共宝，只一片至诚心要也不要？"
        ], 
        "title": "落梅风", 
        "type": "词", 
        "yun": null
    }, 
    {
        "author": "周文质", 
        "era": "元", 
        "subtype": null, 
        "text": [
            "楼台小，风味佳，动新愁雨初风乍。", 
            "知不知对春思念他，倚栏杆海棠花下？"
        ], 
        "title": "落梅风", 
        "type": "词", 
        "yun": null
    }, 
    {
        "author": "阿𧞔主", 
        "era": "元", 
        "subtype": null, 
        "text": [
            "吾家住在雁门深，一片閒云到滇海。", 
            "心悬明月照青天，青天不语今三载。", 
            "欲随明月到苍山，误我一生踏里彩。", 
            "吐噜吐噜段阿奴，施宗施秀同奴歹。", 
            "云片波鳞不见人，押不芦花颜色改。", 
            "肉屏独坐细思量，西山铁立霜潇洒。"
        ], 
        "title": "愁愤诗", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "兹岩何穹窿，迥出尘壤隘。", 
            "当时补天馀，偶堕灵鳌背。", 
            "神丁挟奇功，塞此沧溟汇。", 
            "翠涛化千峰，尚作掀舞态。", 
            "色连空宇高，气薄坤舆大。", 
            "绀庐切层云，粲然金银界。", 
            "犹封开辟土，迂旷无斩薙。", 
            "至今绝顶泉，下迸万丈内。", 
            "阴阳互轇轕，造化自根蒂。", 
            "崖壁凿灵境，洞壑橐寒濑。", 
            "旁开一罅峡，天影落青黛。", 
            "阴风洒晴雪，夏练结幽晦。", 
            "石门耸峨峨，屹若剑门势。", 
            "在昔乾符间，绿林肆凶厉。", 
            "托兹保遗黎，残石犹纪载。", 
            "凭高达遐观，访古起馀嘅。", 
            "荡胸泻河汉，散发沐沆瀣。", 
            "烦襟忽如遗，举步寄一快。", 
            "携朋作重九，秋高崖菊细。", 
            "浊醪艳华觞，浩唱发雄迈。", 
            "反身下天磴，百盘经险怪。", 
            "目眩神萧森，冷风荡归袂。", 
            "人生谅逍遥，岁月岂予贷。", 
            "吁嗟谢公屐，去此遗胜概。", 
            "回首山苍苍，夕钟渺云际。"
        ], 
        "title": "九日偕友登东岩定香寺", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "空山有白云，雅与高人约。", 
            "卷舒本何心，乃似悦遐瞩。", 
            "色幽淡山翠，意远度溪绿。", 
            "日暮久徘徊，前村雨应落。"
        ], 
        "title": "山中云", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "晨兴启衡门，见此溪南山。", 
            "山光入溪绿，水底明青鬟。", 
            "熙熙自渔樵，清歌时往还。", 
            "莞尔发永晤，寘我丹青间。"
        ], 
        "title": "次韵幽居", 
        "type": "古风", 
        "yun": "删"
    }, 
    {
        "author": "周权", 
        "era": "元", 
        "subtype": null, 
        "text": [
            "耽书息世虑，种菊祛俗尘。", 
            "閒携手中书，往访西家邻。", 
            "雨露分寸苗，书暇策我勤。", 
            "无何彼艾豭，纵逸戕其真。", 
            "怀哉楚屈平，憔悴穷夕曛。", 
            "荣枯固有数，怅然念芳芬。", 
            "信知洛中花，乃坏逸骥群。", 
            "宁如拥肿樗，不夭匠石斤。", 
            "挟策嗟自误，亡羊监前因。", 
            "所贵本根在，生意喜复信。", 
            "岁晚同襟期，而我及数君。", 
            "采芝岂辞汉，种桃非逃秦。", 
            "摘英泛浊醪，孰非东篱人。"
        ], 
        "title": "西山书馆植菊为邻豕所践", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "连娟数里洲，翠筱何森森。", 
            "微风动枯箨，谡谡鸣空林。", 
            "雨散幽猿啼，野树烟沈沈。", 
            "薄暮有遥棹，欸乃清溪深。"
        ], 
        "title": "清溪深", 
        "type": "古风", 
        "yun": "侵"
    }, 
    {
        "author": "周权", 
        "era": "元", 
        "subtype": null, 
        "text": [
            "客从郢中来，抗志青云表。", 
            "持螯共拍浮，江远孤舟小。", 
            "寒夜潮气白，楚树晴乌早。", 
            "酒阑起推篷，落月在西岛。"
        ], 
        "title": "相逢吟", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "我怀张睢阳，厉节刚不吐。", 
            "妖氛暗㝢县，奋迅提虎旅。", 
            "凭城怒裂眦，忠勇激肺腑。", 
            "擐甲四百战，奇计不可数。", 
            "江淮卒保障，藉此奠唐土。", 
            "可怜将孤军，机势已莫禦。", 
            "食尽兵亦穷，爱妾入鼎釜。", 
            "雷南空桓桓，馀勇不可贾。", 
            "身城遂俱亡，大义著君父。", 
            "人孰不能守，公守以死拒。", 
            "人孰不有死，公死乃其所。", 
            "繁霜表贞松，迅水知砥柱。", 
            "当时偷生辈，淟涊犹妾妇。", 
            "青灯抚遗编，英气凛千古。"
        ], 
        "title": "读张巡传", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "逝水无回波，去箭无返筈。", 
            "十载昭阳春，万里龙荒月。", 
            "风沙满宫衣，惨淡馀香歇。", 
            "哀弦湿丝泪，泪尽弦亦绝。", 
            "寄语汉飞将，此计诚太拙。", 
            "蛾眉岂长好，不久为枯骨。"
        ], 
        "title": "明妃曲", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "淮南古奇胜，瀰茫云水丽。", 
            "邮城枕其中，喧喧拥阛阓。", 
            "壮览城之皋，飞台翼云际。", 
            "滟滟白银盆，沈沈水晶界。", 
            "玩心神明表，引兴天地外。", 
            "把酒一凭阑，天风落襟袂。", 
            "怀哉淮海翁，落日为三酹。"
        ], 
        "title": "高邮府神游台", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "玉堂中有真仙人，锦衣剪制五彩云。", 
            "瀛州高处睨八极，奎躔光气胸中文。", 
            "挥毫对客惊风雨，词翰风流迈前古。", 
            "榻前草制回天颜，夜归长照金莲炬。", 
            "龙门宾客何缤纷，一经品藻生阳春。", 
            "斯文之寄盖有在，孰不奋励激陶钧。", 
            "蹇余鄙陋真无似，家在江南万山底。", 
            "石盆钻木不能穿，半世吟哦事芝髓。", 
            "可怜岁月空骎骎，高山流水无知音。", 
            "黄河泰岳何高深，见公不负平生心。"
        ], 
        "title": "呈伯长袁学士", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "溪藤捣霜寒夺目，硬黄瘦字疏相续。", 
            "墨花出袖吐春妍，一片玲珑水苍玉。", 
            "分明寄我孤山图，上有岁月书林逋。", 
            "古丹漫漫篆窠暗，败素飒飒形神枯。", 
            "西泠桥畔黄昏景，船头鹤梦风吹醒。", 
            "一从马鬣锁荒寒，万古人间几香影。", 
            "苦吟老尽诗坛豪，穷愁到我心徒劳。", 
            "还君此画三太息，雪晴月映横窗梢。"
        ], 
        "title": "徐仲晦作书惠水墨梅图有和靖题纪岁月绢素蠹败馀字不存作诗归之", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "高秋吹霜沙草衰，駉駉牧野无龙媒。", 
            "伶俜羸骥空伏枥，长秸短豆随驽骀。", 
            "筋耸脽高眼如井，月冷沙空徒顾影。", 
            "飒辣长嘶万里心，雄姿困顿无由骋。", 
            "乃知天闲十二屯如云，龙膺豹股八尺身。", 
            "蹴翻青云振绿发，金羁照耀皇都春。", 
            "朝辞天山暮碣石，飞电流云迈无迹。", 
            "风吹欲轧拳毛騧，意气能倾照夜白。", 
            "短衣奚官霜虬须，圉养刍粟多遗馀。", 
            "绝怜羸骥不满腹，剪刷犹可同驰驱。", 
            "我欲进之嗟远道，神全形枯难自好。", 
            "按图举世识骊黄，怀哉骏骨秋风老。"
        ], 
        "title": "羸骥行", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "惠山郁律九龙峰，磅礡大地包鸿濛。", 
            "划然一夕震风雨，欲启灵境昭神功。", 
            "六丁行空怒鞭斥，电火摇光飞霹雳。", 
            "一声槌破老云根，嵌洞中开迸寒液。", 
            "道人甃玉深护藏，镜涵万古凝秋光。", 
            "陆翁甄品亲试尝，翠浪煮出松风香。", 
            "我来山下讨幽境，自挈瓶罂汲清冷。", 
            "味如甘雪冻齿牙，绀碧光中敲凤饼。", 
            "昏尘涤尽清净观，心源点透诗中禅。", 
            "亟呼陶泓挟玄玉，挥洒字字泉声寒。", 
            "投閒半日聊此驻，孤棹明朝又东去。", 
            "红尘人世几浮云，钟鼓空山自朝暮。"
        ], 
        "title": "惠山寺九龙峰下酌泉", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "洞庭霜橘包黄银，海边丹荔输闽珍。", 
            "高堂开筵荐华俎，风味隽美怀芳新。", 
            "蒸花厌玉饤鹅炙，雕盆犀箸行鲜鳞。", 
            "纷纷歌管奏名妓，秩秩簪履罗佳宾。", 
            "芳尊细酌绿琬琰，宝罽共拥红麒麟。", 
            "烧残绛烛转留客，疑有四角生车轮。", 
            "书生商歌风雨室，此志郁郁何由伸。", 
            "短衣穿肘不掩胫，五穷相与为雷陈。", 
            "青阳开动生意达，短翅亦拟凌空云。", 
            "豫章远志各有适，黄钟瓦缶俱陶钧。", 
            "且安粗粝槃涧滨，未厌紫豉羹吴莼。"
        ], 
        "title": "次韵徐景端席上", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "紫崖高人头欲雪，神清貌古髯过膝。", 
            "秃蛟入砚生云烟，叱咤风雷鬼神泣。", 
            "清霄幽梦回瑶坛，鼎中龙虎催九还。", 
            "飘然晞发太华顶，醉睨海浪天风寒。", 
            "朅来访我苍溪浒，白石清泉不堪煮。", 
            "共谭世事两茫然，竹屋青灯夜深雨。"
        ], 
        "title": "赠雷紫崖高士曾筑室於华山", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "朔风吹沙浩漫漫，冷光射目愁云昏。", 
            "茫茫大漠亘万古，何处有路通中原。", 
            "群羝牧老草枯死，倚节自誓无生还。", 
            "餐毡啮雪气自倍，婉娈儿女怀饥寒。", 
            "夜长空望汉月白，几度吊影怜羁单。", 
            "已将傲兀压忧患，独仗大义排坚顽。", 
            "此生自信羝不乳，岂意雁足传间关。", 
            "归来属国岂不厚，区区一饭皆君恩。"
        ], 
        "title": "牧羝行", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "项王高宴鸿门北，风云奔走天为黑。", 
            "椎牛刺豹酒三行，谈笑戈矛生顷刻。", 
            "岂知天命非人谋，玉玦三提事何益。", 
            "兴亡楚汉两干将，开辟乾坤双白璧。", 
            "喑呜漫说万人敌，隆准天人竟谁识。", 
            "玉斗声中霸业空，乌江江水还流东。"
        ], 
        "title": "鸿门宴", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "沛中龙奋芒砀云，咸阳楚炬三月焚。", 
            "两雄角起鹿在野，三户有楚无强秦。", 
            "貔貅百万纷如雪，戈矛尽染英雄血。", 
            "旗旄晓蔽天河云，兵尘夜暗中原月。", 
            "荥阳数载战不休，重围食尽汉亦忧。", 
            "将军诈帝出降楚，脱帝虎口真良筹。", 
            "无何诸将已平楚，事定论功裂茅土。", 
            "独无旌美到将军，不得褒名纪盟府。", 
            "男儿死节志已酬，瞑目地下夫何求。", 
            "吁嗟功怨俱悠悠，汉廷雍齿还封侯。"
        ], 
        "title": "纪信叹", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "赤壁之山何崚嶒，下有江水何清泠。", 
            "天空月出夜寥泬，玻瓈万顷涵秋冰。", 
            "为问黄州雪堂老，迁官何如谪官好。", 
            "酒酣携客夜挐舟，忧患都将谈笑了。", 
            "划然长啸来天风，神游八极世虑空。", 
            "但见横江秋露白，错落低垂斗柄红，举袂欲挹浮丘公。", 
            "洞箫声断潜蛟舞，月下清尊贮千古。", 
            "老瞒当日困周郎，十万楼船斗貔虎。", 
            "烟销水冷沈戈矛，空馀野燐寒沙头。", 
            "江山牢落满陈迹，追忆往事怀风流。", 
            "胜游到我知几度，感昔视今犹旦暮。", 
            "乾坤何事老英雄，滚滚长江自东去。"
        ], 
        "title": "赤壁泛舟", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "兰陵有客髯如戟，吴霜满鬓秋萧瑟。", 
            "广寒偷拔老兔毫，归寓管城汤沐邑。", 
            "兴来忽驾钱唐舟，惠然访我苍山陬。", 
            "酒酣作字大如斗，玄云落纸香浮浮。", 
            "我惭识字先白首，故砚磨穿笔如帚。", 
            "与君邂逅两忘年，暮雨江湖一樽酒。"
        ], 
        "title": "赠笔工王子玉兼能书", 
        "type": "古风", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "为嫌脂粉污颜色，故著寻常淡薄衣。", 
            "借问赤乌缘底事，惊鱼深入鸟高飞。"
        ], 
        "title": "题马元章水墨美人图", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "花不知伊蝶不知，粉香旦旦拂花枝。", 
            "玉纤不放轻盈去，怕引君王顾盻谁。"
        ], 
        "title": "观画玩蝶美人图", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "玉骨冰肌瘗雪宫，寿阳残梦捲春空。", 
            "不知吹入高楼笛，却挽长条问晓风。"
        ], 
        "title": "佳人惜梅图", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "倾危花界总花神，谁计还丹与反真。", 
            "难说玉皇惆怅事，分明羞杀月中人。"
        ], 
        "title": "又美人二首 其一", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "衣剪湘云裳剪霞，出门羞落树头花。", 
            "东君也雪司花耻，却纵春风乱鬓鸦。"
        ], 
        "title": "又美人二首 其二", 
        "type": "绝句", 
        "yun": "麻"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "窃处得非韩御史，啖来知是薛瑶英。", 
            "只除哲匠生花笔，得把南华梦写成。"
        ], 
        "title": "香迷蛱蝶图", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "组工得许近天真，一段幽芳照瑞云。", 
            "应是深闺孤恨切，双禽托意学回文。"
        ], 
        "title": "题织成双禽", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "大秦热海为封客，大汉炎人乞附庸。", 
            "遥想鞭笞天下日，此图应自是云龙。"
        ], 
        "title": "太宗马图", 
        "type": "绝句", 
        "yun": "冬"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "烟涵老柏苍龙瘦，云尽高峰冷翠横。", 
            "野渡无人渡秋水，一江秋影浸寒晴。"
        ], 
        "title": "题秋江柏石孤舟图", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "卧抱春风醉不醒，几时飞得到昆陵。", 
            "料来恐泄天机事，也待教人问不应。"
        ], 
        "title": "跋醉仙图", 
        "type": "绝句", 
        "yun": "蒸"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "瘦荻枯荷野水深，画工多意作轻阴。", 
            "雪声惊破归飞雁，一片潇湘万里心。"
        ], 
        "title": "跋彭氏所藏写雁", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "碧纱洞里桃花陌，只许刘郎擅好春。", 
            "一片兰台风外月，不知元属避秦人。"
        ], 
        "title": "桃花源上避秦人扇头", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "孤负提携避暑宫，见延明月引清风。", 
            "纵然秋风为移夺，终感殊恩在箧中。"
        ], 
        "title": "题扇头", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莫求天上长生药，己得人閒不老方。", 
            "看破古今如一日，年年春色似寻常。"
        ], 
        "title": "元日上尊大人领省阿钵国夫人寿", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "长笑庭花各样妆，竞呈春色占时芳。", 
            "孤标冰雪年年伴，只作人閒独自香。"
        ], 
        "title": "咏梅谨上尊大人领省", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "好将元亮林泉兴，澹写王维水墨图。", 
            "心远地偏人不到，闭门读尽五车书。"
        ], 
        "title": "谨次尊大人领省怀梅溪诗韵", 
        "type": "绝句", 
        "yun": null
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "万壑云烟增壮观，一壶天地入雄歌。", 
            "公侯何物堪人老，自是儿童为揣摩。"
        ], 
        "title": "谨次尊大人领省题灵春园诗韵", 
        "type": "绝句", 
        "yun": "歌"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一梦黄粱不待炊，若为流泪满征衣。", 
            "目前西塞身南渡，肠断东风心北飞。"
        ], 
        "title": "南行寄呈尊大人领省", 
        "type": "绝句", 
        "yun": "微"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "泪满云笺未怆神，高楼望不见飞尘。", 
            "重重门户无人到，深锁桃花一院春。"
        ], 
        "title": "护先妣国夫人丧南行奉别尊大人领省", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "神咏人歌不忍闻，若为天地净妖氛。", 
            "重封一纸匡时策，哀乞兰台款奏君。"
        ], 
        "title": "寄呈 其一", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "搔首踌蹰泪满衣，东风浑不管相思。", 
            "相思一树梨花发，立到黄昏月上时。"
        ], 
        "title": "寄呈 其二", 
        "type": "绝句", 
        "yun": "支"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "仙佩飘飘驾彩鸾，白云深锁瓮山寒。", 
            "自从好梦风吹断，谁念孤儿泪不乾。"
        ], 
        "title": "燕城之北垂三十里有瓮山原先妣国夫人坟室在焉予过之哀感不已而贮之诗仍寄呈尊夫大领省以慰其感云 其一", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "彩鸾飞去几时回，望断青天望不来。", 
            "二十二年恩与爱，若为心地不成灰。"
        ], 
        "title": "燕城之北垂三十里有瓮山原先妣国夫人坟室在焉予过之哀感不已而贮之诗仍寄呈尊夫大领省以慰其感云 其二", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "醮台霜冷纸钱灰，醮罢秋风独自回。", 
            "满面尘埃人不识，缓驱灰马入城来。"
        ], 
        "title": "燕城之北垂三十里有瓮山原先妣国夫人坟室在焉予过之哀感不已而贮之诗仍寄呈尊夫大领省以慰其感云 其三", 
        "type": "绝句", 
        "yun": "灰"
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "令飘风冻雨清尘，开阊阖天门，假道天津。", 
            "千乘回翔，龙旗冉冉，鸾驾辚辚。", 
            "结桂椒兮乘云并迎，问人间兮寿夭莫凭。", 
            "除却灵均，兰佩荷衣，谁制谁纫？"
        ], 
        "title": "双调 大司命", 
        "type": "曲", 
        "yun": null
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "若有人兮含睇山幽，乘赤豹文狸，窈窕周流。", 
            "渺渺愁云，冥冥零雨，谁与同游？", 
            "采三秀兮吾令蹇修，怅宓妃兮要眇难求。", 
            "猿夜啾啾，风木萧萧，公子离忧。", 
            "鸱夷后那个清闲，谁爱雨笠烟蓑，七里严湍？", 
            "除却巢田，更无人到，颍水箕山。", 
            "叹落日孤鸿往还，笑桃源洞口谁关？", 
            "试问刘郎，几度花开，几度花残？", 
            "问人间谁是英雄？", 
            "有酾酒临江，横槊曹公。", 
            "紫盖黄旗，多应借得，赤壁东风。", 
            "更惊起南阳卧龙，便成名八阵图中。", 
            "鼎足三分，一分西蜀，一分江东。", 
            "正春风杨柳依依，听彻阳关，分袂东西。", 
            "看取樽前，留人燕语，送客花飞。", 
            "谩劳动空山子规，一声声犹劝人归。", 
            "后夜相思，明月烟波，一舸鸱夷。", 
            "动高吟楚客秋风，故国山河，水落江空。", 
            "断送离愁，江南烟雨，杳杳孤鸿。", 
            "依旧向邯郸道中，问居胥今有谁封？", 
            "何日论文，渭北春天，日暮江东。", 
            "理征衣鞍马匆匆，又在关山，鹧鸪声中。", 
            "三叠阳关，一杯鲁酒，逆旅新丰。", 
            "看五陵无树起风，笑长安却误英雄。", 
            "云树濛濛，春水东流，有似愁浓。", 
            "烂羊头谁羡封侯？", 
            "斗酒篇诗，也自风流。", 
            "过隙光阴，尘埃野马，不障闲鸥。", 
            "离汗漫飘蓬九有，向壶山小隐三秋。", 
            "归赋登楼，白发萧萧，老我南州。", 
            "任乾坤浩荡沙鸥，酤酒寻鱼，赤壁矶头。", 
            "铁笛横吹，穿云裂石，草木炎州。", 
            "信甲子题诗五柳，算庚寅合赋三秋。", 
            "渺渺予愁，自古佳人，不遇灵修。"
        ], 
        "title": "双调 山鬼", 
        "type": "曲", 
        "yun": null
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "望云中帝服皇皇，快龙驾翩翩，远举周章。", 
            "霞佩缤纷，云旗晻蔼，衣采华芳。", 
            "灵连蜷兮昭昭未央，降寿宫兮沐浴兰汤。", 
            "先戒鸾章，后属飞帘，总辔扶桑。"
        ], 
        "title": "双调 云中君", 
        "type": "曲", 
        "yun": "阳"
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "正秋兰九畹芳菲，共堂下蘼芜，绿叶留荑。", 
            "趁驾回风，逍遥云际，翡翠为旗。", 
            "悲莫悲兮君远将离，乐莫乐兮与女新知。", 
            "一扫氛霓，晞发阳阿，洗剑天池。"
        ], 
        "title": "双调 少司命", 
        "type": "曲", 
        "yun": null
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "望朝暾将出东方，便抚马安驱，揽辔高翔。", 
            "交鼓吹竽，鸣篪絙瑟，会舞霓裳，布瑶席兮聊斟桂浆，听锵锵兮丹凤鸣阳。", 
            "直上空桑，持矢操弧，仰射天狼。"
        ], 
        "title": "双调 东君", 
        "type": "曲", 
        "yun": "阳"
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "激王侯四起冲风，望鱼屋鳞鳞，贝阙珠宫。", 
            "两驾骖螭，桂旗荷盖，浩荡西东。", 
            "试回首兮昆仑道中，问江皋兮谁集芙蓉。", 
            "唤起丰隆，先逐鼋鼍，后驭蛟龙。"
        ], 
        "title": "双调 河伯", 
        "type": "曲", 
        "yun": null
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "促江皋腾驾朝驰，幸帝子来游，孔盖云旗。", 
            "渺渺秋风，洞庭木叶，盼望佳期。", 
            "灵剡剡兮空山九疑，澧有兰兮沅芷菲菲。", 
            "行折琼枝，发轫苍梧，饮马咸池。"
        ], 
        "title": "双调 湘夫人", 
        "type": "曲", 
        "yun": null
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "问湘君何处翱游，怎弭节江皋，江水东流。", 
            "薜荔芙蓉，涔阳极浦，杜若芳洲。", 
            "驾飞龙兮兰旌蕙绸，君不行兮河故夷犹。", 
            "玉佩谁留，步马椒丘，忍别灵修。"
        ], 
        "title": "双调 湘君", 
        "type": "曲", 
        "yun": "尤"
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "楚天空阔楚天长，一度怀人一断肠。", 
            "此心只在肩舆上，倩东风过武昌，助离愁烟水茫茫。", 
            "竹上雨湘妃泪，树中禽蜀帝王，无限思量。", 
            "夜来雨横与风狂，断送西园满地香，晓来蜂蝶空游荡，苦难寻红锦妆。", 
            "问东君归计何忙。", 
            "尽叫得鹃声碎，却教人空断肠，漫劳动送客垂杨。"
        ], 
        "title": "【双调】湘妃怨", 
        "type": "曲", 
        "yun": "阳"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "荷锸相随死便埋，平生六合等浮埃。", 
            "千年一醉不知晓，谁向苍苔酹一杯。"
        ], 
        "title": "刘伶坟（在淮安州）", 
        "type": "绝句", 
        "yun": "灰"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "东风吹绿遍天涯，陌上晴烟漾柳花。", 
            "鹤发老人茅店下，一樽相对话桑麻。"
        ], 
        "title": "偶题", 
        "type": "绝句", 
        "yun": "麻"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "百战残城古下邳，白门楼下草萋萋。", 
            "古来多少英雄恨，落月城头乌夜啼。"
        ], 
        "title": "邳州", 
        "type": "绝句", 
        "yun": "齐"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "博浪沙头恨未消，毙秦践项不终朝。", 
            "汉家四百年宗社，开辟洪基在此桥。"
        ], 
        "title": "进履桥", 
        "type": "绝句", 
        "yun": "萧"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "天连荒草入青原，古县残桥拥一廛。", 
            "千载芒砀销王气，斜阳孤水落寒烟。"
        ], 
        "title": "沛县", 
        "type": "绝句", 
        "yun": "先"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "閒马嘶云牧远芜，高原下隰尽耕锄。", 
            "太平里巷都无事，老卒支颐听读书。"
        ], 
        "title": "道傍即事", 
        "type": "绝句", 
        "yun": "鱼"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "牛刀小试恢恢手，庭讼都无犴狱空。", 
            "直把弦歌为县谱，寥寥千载接清风。"
        ], 
        "title": "武城县", 
        "type": "绝句", 
        "yun": "东"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "萦纡河水走长虬，汩汩黄泥逐浪浮。", 
            "揉断橹声惊睡熟，一舟冲雨下凌州。"
        ], 
        "title": "凌州", 
        "type": "绝句", 
        "yun": "尤"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "河上人家插艾蒿，纷纷炊黍荐香醪。", 
            "客怀寥落真无那，暮雨孤舟读楚骚。"
        ], 
        "title": "端午", 
        "type": "绝句", 
        "yun": "豪"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "落叶萧萧拥石阑，辘轳声断井花乾。", 
            "夜深天阔风霜紧，雁落沧江月正寒。"
        ], 
        "title": "客枕", 
        "type": "绝句", 
        "yun": "寒"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "玉堂仙忽枉华镳，客舍如何采涧毛。", 
            "袖有建溪春一掬，莱山石鼎煮银涛。"
        ], 
        "title": "欧阳学士过访", 
        "type": "绝句", 
        "yun": "豪"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "浦溆明寒透橘洲，雁风吹老一天秋。", 
            "渔翁醉卧芦花底，流水晚烟閒钓舟。"
        ], 
        "title": "晓秋", 
        "type": "绝句", 
        "yun": "尤"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "昼篆萤行香半残，隔阑翠柳拂疏烟。", 
            "勿论尘土东华客，著我僧毡听雨眠。"
        ], 
        "title": "值雨憩僧舍", 
        "type": "绝句", 
        "yun": "先"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "江花江水两悠悠，万事匆匆付白头。", 
            "又向瓜州买樽酒，一篷烟雨话扬州。"
        ], 
        "title": "次韵瓜洲渡", 
        "type": "绝句", 
        "yun": "尤"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "胸中一卷画前易，笔底万斛江南春。", 
            "莫向冰纨写孤洁，从他水月自传神。"
        ], 
        "title": "潘易斋写水墨梅", 
        "type": "绝句", 
        "yun": "真"
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "吟鬓萧萧风雪客，黄河太华曾亲识。", 
            "振衣舒啸巍然亭，目尽江淮天一碧。"
        ], 
        "title": "水天一碧亭", 
        "type": "绝句", 
        "yun": null
    }, 
    {
        "author": "周权", 
        "era": "元", 
        "subtype": "七言绝句", 
        "text": [
            "江天漠漠秋无际，数点淮山冷屏翠。", 
            "閒拈枯笔洒松腴，半幅生绡千里意。"
        ], 
        "title": "吴秋山写江淮秋意", 
        "type": "绝句", 
        "yun": "寘"
    }, 
    {
        "author": "阿里耀卿", 
        "era": "元", 
        "subtype": null, 
        "text": [
            "寒生玉壶，香烬金炉，晚来庭院景消疏，闲愁万缕。", 
            "胡蝶归梦迷溪路，子规叫月啼芳树，玉人垂泪滴珍珠，似梨花暮雨。"
        ], 
        "title": "【正宫】醉太平", 
        "type": "词", 
        "yun": "麌"
    }, 
    {
        "author": "阿里沙", 
        "era": "元", 
        "subtype": "七言律诗", 
        "text": [
            "梦里乡山十载违，丹青咫尺是耶非。", 
            "墨池新水春还满，书阁晴云晚更飞。", 
            "张翰见几先引去，管宁避乱久无归。", 
            "人生若解幽栖意，处处丘园有蕨薇。"
        ], 
        "title": "题九灵山房图", 
        "type": "律诗", 
        "yun": "微"
    }, 
    {
        "author": "阿里西瑛", 
        "era": "元", 
        "subtype": null, 
        "text": [
            "懒云窝，醒时诗酒醉时歌。", 
            "瑶琴不理抛书卧，无梦南柯。", 
            "得清闲尽快活，日月似撺梭过，富贵比花开落。", 
            "青春去也，不乐如何？", 
            "懒云窝，醒时诗酒醉时歌。", 
            "瑶琴不理抛书卧，尽自磨陀。", 
            "想人生待则么？", 
            "富贵比花开落，日月似撺梭过。", 
            "呵呵笑我，我笑呵呵。", 
            "懒云窝，客至待如何？", 
            "懒云窝里和衣卧，尽自婆娑。", 
            "想人生待则么？", 
            "贵比我高些个，富比我惗些个，呵呵笑我，我笑呵呵。"
        ], 
        "title": "【双调】殿前欢 懒云窝", 
        "type": "曲", 
        "yun": null
    }, 
    {
        "author": "阿里西瑛", 
        "era": "元", 
        "subtype": null, 
        "text": [
            "金乌玉兔走如梭，看看的老了人呵。", 
            "有那等不识事的痴呆待怎么？", 
            "急回头迟了些儿个。", 
            "你试看凌烟阁上，功名不在我。", 
            "则不如对酒当歌，对酒当歌且快活，无忧愁，安乐窝。"
        ], 
        "title": "【商调】凉亭乐 叹世", 
        "type": "曲", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "坐学跏趺念已轻，偶亲药裹识参苓。", 
            "半年多病头应白，万事无心梦转清。", 
            "剩有农谈来野老，已无官况忤山灵。", 
            "不嫌革带频移眼，得似梅花太瘦生。"
        ], 
        "title": "病起", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "神人高处卓云根，龙脊横空势欲奔。", 
            "江上青山几今古，檐前白日自朝昏。", 
            "僧依泉石心逾远，蜃吐楼台气不吞。", 
            "搔首长怀烟树表，数声渔笛欲销魂。"
        ], 
        "title": "次韵甘露寺", 
        "type": "律诗", 
        "yun": "元"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "富贵莺花旧霅川，当时曾识米家船。", 
            "十年菊负渊明酒，半世芹香郑老毡。", 
            "月落淮云沈断雁，夜寒楚雨怨芳荃。", 
            "些歌空叠西风里，谁为孤桐续断弦。"
        ], 
        "title": "挽徐克谦教授", 
        "type": "律诗", 
        "yun": "先"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "小雨东风拂袂寒，神仙华屋画图间。", 
            "茶香入座午烟歇，花影压帘春昼閒。", 
            "翠竹白沙泉细细，朱阑绿树鸟关关。", 
            "客来一笑推棋局，坐占溪南十里山。"
        ], 
        "title": "张氏新居", 
        "type": "律诗", 
        "yun": "删"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "玉笙声断海风寒，曾访丹丘觅大还。", 
            "万里蓬瀛黄鹤晚，十年云水白鸥閒。", 
            "花开把酒吟消日，茶罢携琴坐看山。", 
            "笑杀红尘吹客梦，神仙元只在人间。"
        ], 
        "title": "赠云趣道人", 
        "type": "律诗", 
        "yun": "删"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "断碣难磨照世名，当年马鬣野云平。", 
            "飘浮鹤梦横空冷，惨淡梅魂绕树清。", 
            "雪后园林谁独步，夜深水月定同盟。", 
            "我来俯仰湖光里，一盏寒泉荐落英。"
        ], 
        "title": "次韵和靖墓", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "绿竹数椽茅一把，生涯流水意逍遥。", 
            "当阶苍石平为磴，跨涧危槎卧作桥。", 
            "芳术旋收同茗煮，落花閒入和香烧。", 
            "月明露冷青松夜，野鹤翩翩不可招。"
        ], 
        "title": "次韵云山上人", 
        "type": "律诗", 
        "yun": "萧"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "石脉泉花蘸眼明，竹根沙路旧经行。", 
            "云归天际山容澹，日落江头雁影横。", 
            "梧叶庭除秋渐老，豆花篱落晚初晴。", 
            "客行迢递归心远，烟火苍茫起暮程。"
        ], 
        "title": "秋日", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "溪曲扁舟载鹤归，客来谈笑有馀师。", 
            "共倾郑老灯前酒，细和坡翁海上诗。", 
            "雪后生涯黄菊长，年来心事白鸥知。", 
            "文章千载传宗印，毋惜玄机露一丝。"
        ], 
        "title": "次韵陈伯和", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "裹盐觅得乌圆小，鼠穴俱空堵室安。", 
            "閒藉花阴眠昼暖，时亲蒲座伴更阑。", 
            "多年不厌无鱼食，数子新添减鹤餐。", 
            "分送故人应好去，慎防书架莫辞难。"
        ], 
        "title": "次韵友人求狸奴", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "钟鼎山林有命存，游心物外已忘言。", 
            "希夷太华烟霞室，处士孤山水月村。", 
            "龊龊可怜鸡舞瓮，昂昂未羡鹤乘轩。", 
            "不须对客谈馀事，笑领琴歌竹下樽。"
        ], 
        "title": "次韵閒居", 
        "type": "律诗", 
        "yun": "元"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "暮鸦归处断霞明，搔首风前万里情。", 
            "烟抹山光翠屏冷，水涵天影玉壶清。", 
            "虫鸣莎径宵初永，雁落芦汀月未生。", 
            "何事数声江上笛，吹将离恨满孤城。"
        ], 
        "title": "次韵秋望", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "山拥孤城枕大江，数间草阁寄吟床。", 
            "月笼沙碛当窗白，风撼潮声拍枕凉。", 
            "黄叶萧萧人不寐，青灯耿耿夜初长。", 
            "云深老雁归何日，肠断蒹葭水一方。"
        ], 
        "title": "江村夜泊", 
        "type": "律诗", 
        "yun": "阳"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "昂藏老鹤守书堂，更有閒云护短墙。", 
            "眼底何年看突兀，人生随处且相羊。", 
            "岚蒸暖翠侵帏润，风约飞花入座香。", 
            "不管莺簧喧客梦，树阴佳处借绳床。"
        ], 
        "title": "张氏閒居", 
        "type": "律诗", 
        "yun": "阳"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "人向青云听足音，如何投策向山林。", 
            "桃花飞处晓溪急，燕子归时春雨深。", 
            "百岁閒愁消醁醑，一襟古意托瑶琴。", 
            "相逢我自怜憔悴，莫把清辞作楚吟。"
        ], 
        "title": "次韵友人", 
        "type": "律诗", 
        "yun": "侵"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "轻车繁吹尚纷纭，衮衮香浮紫陌尘。", 
            "杜宇青山三月暮，桃花流水一溪云。", 
            "东风旗旆亭中酒，小雨阑干柳外人。", 
            "何许数声牛背笛，天涯芳草正斜曛。"
        ], 
        "title": "晚春", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "短策青衫借晚凉，偶来谈笑德星堂。", 
            "竹深四壁生虚籁，山近半村无夕阳。", 
            "池折泉声归座爽，松蒸云气湿衣香。", 
            "萧然门巷无轮鞅，隐几观书味更长。"
        ], 
        "title": "访陈子高德星堂", 
        "type": "律诗", 
        "yun": "阳"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "知道庞公不出山，客来访鹤借山看。", 
            "海棠开尽雨方歇，燕子来迟春尚寒。", 
            "一坞烟霞随步屧，千峰紫翠入凭阑。", 
            "掉头巢父成何事，漫向珊瑚拂钓竿。"
        ], 
        "title": "次韵孟韶卿", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "东华厌逐软红尘，一见潘郎兴味真。", 
            "落落孤松霄壑志，昂昂野鹤水云身。", 
            "关山客梦三更月，驿路梅花十里春。", 
            "谁唱渭城朝雨曲，坐中愁绝未归人。"
        ], 
        "title": "送友东归", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "尧历新开五凤云，浩然不尽化生仁。", 
            "十年未觉江湖梦，一气又回天地春。", 
            "香老梅花逾蕴藉，青归山色渐精神。", 
            "东风先扫溪南柳，万缕鹅黄看得匀。"
        ], 
        "title": "次韵元日", 
        "type": "律诗", 
        "yun": "真"
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "春殿。", 
            "帘卷。", 
            "郁金香远。", 
            "午漏沉沉柳阴。", 
            "楼前怨红何处寻。", 
            "沉吟。", 
            "玉沟流水深。", 
            "睡起长门催侍宴。", 
            "情正倦强把镜奁展。", 
            "露柔荑。", 
            "添黛眉。", 
            "步移。", 
            "君王犹讶迟。"
        ], 
        "title": "拟古十首 河传 拟花间 其一 春日宫词", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "莲烛烟销深院里。", 
            "玉宇琼楼，夜色明如洗。", 
            "月到紫薇花树底。", 
            "阑干露重无人倚。", 
            "金錀无声门不启。", 
            "华发萧萧，尚拥青绫被。", 
            "听尽楼头更漏水。", 
            "一声唱晓鸡人起。"
        ], 
        "title": "拟古十首 蝶恋花 拟雪堂 其二 夜宿西掖", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "驻马隋堤路。怨凌波、背人唤渡。", 
            "正琵琶拨到伤情处。又底事、便轻去。", 
            "日照啼红无数。酒杯干、再三细语。", 
            "转首又天涯暮。怎约得、画桡住。"
        ], 
        "title": "拟古十首 凤来朝 拟清真 其三 汴堤送别", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "一滴天瓢蠲溽暑，夕阳微漏残红。", 
            "竹阑乘兴倚薰风。", 
            "笑惊双白鸟，飞过藕花丛。", 
            "羽扇纶巾闲到我，百年世事匆匆。", 
            "若耶溪上旧相逢。", 
            "晚来回首处，山色有无中。"
        ], 
        "title": "拟古十首 临江仙 拟无住 其四 水槛过雨", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "烟树重重，春在景阳宫殿。", 
            "翠柳深、笼寒尚浅。", 
            "千官过处，有黄鹂百啭。", 
            "五云中、渐移龙扇。", 
            "钧天九奏，迤逦霞觞催献。", 
            "笑声喧、霓裳舞遍。", 
            "香烟满袖，更宫花迎面。", 
            "喜新来、太平重见。"
        ], 
        "title": "拟古十首 卖花声 拟顺庵 其五 早朝应制", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "月明消却娃宫酒。", 
            "听吹笛、清寒满袖。", 
            "向时双桨载离愁、去后。", 
            "几春风待问柳。", 
            "谩回首。", 
            "三江渡口。", 
            "念西子、如今在否。", 
            "上方钟动客船开、别久。", 
            "寄新诗、兴未有。"
        ], 
        "title": "拟古十首 杏花天 拟白石 其六 垂虹夜泊", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "绿鬓低低压翠钿。双眉弯似月、斗婵娟。", 
            "夜凉和袖拂冰弦。娇无奈、何况酒尊前。", 
            "歌罢意悠然。一声新雁过、暗愁牵。", 
            "明朝江上水连天。凌波步、万一故人怜。"
        ], 
        "title": "拟古十首 小重山 拟梅溪 其七 尊前赠妓", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "残阳陇树，寒烟塞草。", 
            "戏马台前秋老。", 
            "黄河日日水东流，断送却、英雄多少。", 
            "西秦笳鼓，东山寄傲。", 
            "万事付之一笑。", 
            "闲来系马读残碑，又目断、江南飞鸟。"
        ], 
        "title": "拟古十首 鹊桥仙 拟稼轩 其八 中原怀古", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "红叶满青山。", 
            "掩映溪湾。", 
            "柴门鸡犬白云间。", 
            "江上草堂尘不到，老子心闲。", 
            "霜后橘阑斑。", 
            "篱菊香残。", 
            "夕阳回首一凭阑。", 
            "世事悠悠吾老矣，且放杯干。"
        ], 
        "title": "拟古十首 浪淘沙 拟遗山 其九 浙江秋兴", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "晨色动征衣。", 
            "疏钟隔翠微。", 
            "小蓬莱、烟树高低。", 
            "潮去潮来吴越恨，江上月，故依依。", 
            "人老昔游非。", 
            "愁多春梦稀。", 
            "旧相思、重见无期。", 
            "苏小门前杨柳树，应折断，最高枝。"
        ], 
        "title": "拟古十首 唐多令 拟龙洲 其十 钱塘晓渡", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "秋意满平芜。", 
            "梦绕莼鲈。", 
            "一江烟水雁来初。", 
            "昨夜西风吹杜若，渺渺愁予。", 
            "人隔楚天隅。", 
            "相望踌蹰。", 
            "想应多病故人疏。", 
            "门巷凄凉谁买赋，瘦也相如。"
        ], 
        "title": "浪淘沙 其一 钱南金疾作，代简问讯", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "杨柳弄黄昏。", 
            "不掩重门。", 
            "长条尽是旧愁痕。", 
            "独自倚帘看晚色，无限消魂。", 
            "风雨小溪浑。", 
            "春过三分。", 
            "明朝莺燕又纷纷。", 
            "唯有天涯芳草怨，依旧王孙。"
        ], 
        "title": "浪淘沙 其二 晚窗过雨", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "江外雨初收。", 
            "江水悠悠。", 
            "旧时桃叶去难留。", 
            "几度春风杨柳暗，不系离舟。", 
            "别久减风流。", 
            "梦断西楼。", 
            "年年二月踏青游。", 
            "不是沙边无杜若，懒寄闲愁。"
        ], 
        "title": "浪淘沙 其三 感旧", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "南风十里平湖外。夜舞凌波队。", 
            "米家书画满船头。更著小怜歌舞障清愁。", 
            "乌纱不共人间暑。别有谈玄尘。", 
            "近来懒作断肠声。只怕花能解语又多情。"
        ], 
        "title": "虞美人 其一 柳滨泛荷", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "闭门日日听风雨。不道春如许。", 
            "老来犹自爱看花。及至看花双眼被愁遮。", 
            "杏花不改胭脂面。愁里惊相见。", 
            "花枝犹可慰愁人。只是鬅鬙短鬓不禁春。"
        ], 
        "title": "虞美人 其二 谢张芳远惠杏花", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "几年不见凌波步。只道乘风去。", 
            "山寒岁晚碧云寒。惊见飘萧翠袖倚琅玕。", 
            "玉盘承露金杯劝。几度和香咽。", 
            "冰霜如许自精神。知是仙姿不污世间尘。"
        ], 
        "title": "虞美人 其三 水仙", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "客窗深闭逢三五。不恨无歌舞。", 
            "天时人事总凄然。只有隔窗明月似当年。", 
            "老夫分外情怀恶。无意寻行乐。", 
            "眼前触景是愁端。留得岁寒生计在蒲团。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "无情世事催人老。不觉风光好。", 
            "江南无处不萧条。何处笙歌灯火做元宵。", 
            "承平父老头颅改。就里襟怀在。", 
            "相逢不忍更论心。只向路傍握手共沈吟。"
        ], 
        "title": "虞美人 其五", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "春浅。重门深掩。", 
            "寂寞东风。睡浓。", 
            "起来绣窗花影重。娇慵。", 
            "宿妆凝淡红。待把眉山临镜画。", 
            "还又罢。却放翠帘下。", 
            "画楼闲。楼外山。", 
            "倚阑。只愁相见难。"
        ], 
        "title": "河传 其一 戏效花间体", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "倦绣。轻揎罗袖。", 
            "背倚秋千。杜鹃。", 
            "年年恼人三月天。锦笺。", 
            "空将心事传。小玉偷移筝上雁。", 
            "弦索断。惊起睡鸳散。", 
            "粉墙西。杨柳堤。", 
            "马嘶。谁家游子归。"
        ], 
        "title": "河传 其二 戏效花间体", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "人静。雨摇灯影。", 
            "梦绕天涯。路赊。", 
            "水边小梅开几花。人家。", 
            "酒旗何处斜。客路冰霜惊岁晚。", 
            "情绪懒。长是念疏散。", 
            "小溪滨。犹有春。", 
            "故人。几时相见频。"
        ], 
        "title": "河传 其三 戊戌岁暮吴中客楼夜思", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "门掩黄昏后，风销绛蜡时。", 
            "行春小队夜参差。", 
            "一曲仙音飞上广寒枝。", 
            "不访金钗客，空歌白苎衣。", 
            "画桥梅影散玻瓈。", 
            "月底婆娑带得暗香归。"
        ], 
        "title": "南柯子 次韵卫立礼春街蹋月", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "残雪楼台试晚晴。", 
            "锁香帘幕酿微酲。", 
            "浅寒灯市有人行。", 
            "别院金刀裁白苎，谁家银烛度瑶筝。", 
            "早春天气已关情。"
        ], 
        "title": "浣溪沙 其一 早春", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "金碧围屏小博山。", 
            "锦笼鹦鹉旧雕阑。", 
            "黄金杨柳弄轻寒。", 
            "翠帐半垂鸳结带，朱门双掩兽连环。", 
            "东风犹锁黛眉弯。"
        ], 
        "title": "浣溪沙 其二 早春", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "竹槛云窗古画图。", 
            "烟堤花岛小蓬壶。", 
            "昼长人静鸟相呼。", 
            "玄璧光浮铜雀研，紫绵香冷博山垆。", 
            "半欹高枕当人扶。"
        ], 
        "title": "浣溪沙 其三 暮春杂兴", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "雨过池塘绿水生。", 
            "竹阴深处小桥横。", 
            "鱼吹翠浪柳花行。", 
            "独倚曲阑魂欲断，沉思倾国句难成。", 
            "匆匆春晚更伤情。"
        ], 
        "title": "浣溪沙 其四 暮春杂兴", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "西子湖头三月天。", 
            "半篙新涨柳如烟。", 
            "十年不上断桥船。", 
            "百媚燕姬红锦瑟，五花宛马紫丝鞭。", 
            "年年春色暗相牵。"
        ], 
        "title": "浣溪沙 其五 春感", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "乱后无诗做好春。", 
            "春光却又恼诗人。", 
            "溪头举目暗伤神。", 
            "杨柳官桥人迹绝，杏花歌馆烧痕新。", 
            "相期何处避兵尘。"
        ], 
        "title": "浣溪沙 其六 丁酉早春试笔，柬钱南金", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "折得幽花见似人。", 
            "沈吟无语不胜春。", 
            "采香径里袜生尘。", 
            "浓绿正迷湘北渚，软红不入宋东邻。", 
            "一春幽恨几回新。"
        ], 
        "title": "浣溪沙 其七 折花士女图", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "陌上东风初转。", 
            "暗黄犹浅。", 
            "金鞭拂雪记章台，是几度、朱门掩。", 
            "千缕柔丝迎面。", 
            "吹笙人远。", 
            "妆楼妒冷绣帘垂，恐误了、双双燕。"
        ], 
        "title": "一落索 新柳 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "缕缕鹅黄拂晓。", 
            "弄烟轻袅。", 
            "宜春花外万丝金，记朝罢、惊啼早。", 
            "学舞楚腰犹小。", 
            "不禁寒悄。", 
            "近来张绪减风流，又恐被、蛾眉恼。"
        ], 
        "title": "一落索 新柳 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "锦屏香断。谁在朱楼吹玉管。", 
            "唤起凄凄。不似河桥听得时。", 
            "云阶月地。长忆青灯啼络纬。", 
            "秋满闲门。断送潘郎瘦几分。"
        ], 
        "title": "减字木兰花 其一 秋思", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "红妆倾国。人在蒲东谁画得。", 
            "玉骨成尘。往事流传恐未真。", 
            "月明窗户。犹似隔墙花动处。", 
            "夜冷西厢。一度魂归一断肠。"
        ], 
        "title": "减字木兰花 其二 崔女郎像", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "江头日暮。客子移舟迷去路。", 
            "望断天涯。灯火深村卖酒家。", 
            "铜驼巷陌。荒草寒鸦烟树隔。", 
            "往事无情。旧梦依然到五陵。"
        ], 
        "title": "减字木兰花 其三 吴江夜泊", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "瑶笙吹罢。", 
            "月满仙台下。", 
            "歌扇半欹羞澹冶。", 
            "一点芳尘不惹。", 
            "临溪更洗残妆。", 
            "低回玉洞舂光。", 
            "换却当时脂脸，从教恼杀刘郎。"
        ], 
        "title": "清平乐 其一 碧桃", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "绿房深窈。", 
            "疏雨黄昏悄。", 
            "门掩东风春又老。", 
            "琪树生香缥缈。", 
            "一枝晴雪初乾。", 
            "几回惆怅东阑。", 
            "料得和云入梦，翠衾夜夜生寒。"
        ], 
        "title": "清平乐 其二 梨花", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "柳花零乱愁满天。", 
            "又江城、啼老杜鹃。", 
            "小庭院、雨初过，棹歌声、惊起昼眠。", 
            "微风摇荡湘帘影，浪花斜、轻袅篆烟。", 
            "问白苎、裁成未，剪金刀、犹忆去年。"
        ], 
        "title": "恋绣衾 其一 初夏", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "门前爆竹儿女喧。", 
            "野人家、时序尚然。", 
            "尽说道、春来好，老来人、长怕换年。", 
            "东风到底无崖岸，也殷勤、相过小园。", 
            "第一是、朱颜改，纵花开、羞插鬓边。"
        ], 
        "title": "恋绣衾 其二 辛丑元日", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "重逢元夜心暗惊。", 
            "忆当年、诸老放情。", 
            "对芳景、张灯火，画堂深、箫鼓到明。", 
            "乌衣巷口东风在，甚而今、春草乱生。", 
            "试检点、繁华梦，有梅花、曾见太平。"
        ], 
        "title": "恋绣衾 其三", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "铜壶更漏残。", 
            "红妆春梦阑。", 
            "江上花舞语，天涯人未还。", 
            "倚楼闲。", 
            "月明千里，隔江何处山。"
        ], 
        "title": "后庭花 拟古 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "剩船鹦鹉洲。", 
            "题诗黄鹤楼。", 
            "金谷铜驼梦，湘云楚水愁。", 
            "少年游。", 
            "好怀依旧，故人还在不。"
        ], 
        "title": "后庭花 拟古 其二", 
        "type": "词", 
        "yun": "尤"
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "扰扰行藏，百年世事悲歌里。", 
            "欢娱有几。", 
            "不倦青鞋敝。", 
            "昨夜东风，暖透鸳鸯被。", 
            "春归未。", 
            "故园山水。", 
            "青眼何曾昧。"
        ], 
        "title": "追和赵文敏公旧作十首 其一 点绛唇", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "萼绿仙人，孤山雪后相逢处。", 
            "旧时村路。", 
            "璨璨琅玕树。", 
            "玉出蓝田，不受纤尘污。", 
            "长怀古。", 
            "罗浮风度。", 
            "梦逐么禽去。"
        ], 
        "title": "追和赵文敏公旧作十首 点绛唇 其二 着色苔梅", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "客里访南枝，几番愁恼。", 
            "石径苍苔倩谁扫。", 
            "江畔人家，篱外一枝开早。", 
            "雪中回首处，春犹好。", 
            "如此清香，寒蜂应饱。", 
            "醉帽斜簪任欹倒。", 
            "而今相见，那似向时怀抱。", 
            "旧游长入梦，孤山道。"
        ], 
        "title": "追和赵文敏公旧作十首 感皇恩 其三 忆梅", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "凌风翠袖兴飘然。", 
            "步跹跹。", 
            "憺忘言。", 
            "净洗明妆不与世争妍。", 
            "玉质金相清韵绝，端可拟，月中仙。", 
            "天寒日暮水云边。", 
            "忍相捐。", 
            "意难传。", 
            "回首珠宫贝阙不胜寒。", 
            "环佩珊珊香冉冉，谁敢与，斗婵娟。"
        ], 
        "title": "追和赵文敏公旧作十首 江城子 其四 水仙", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "燕子楼边春意早。", 
            "楼上红妆，何似当时好。", 
            "一自画眉人去了。", 
            "梦魂暗逐天涯草。", 
            "蹋蹋马蹄江路杳。", 
            "数尽归期，屈指东风老。", 
            "惆怅一春欢事少。", 
            "几回月落纱窗晓。"
        ], 
        "title": "追和赵文敏公旧作十首 其五 蝶恋花", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "湖上双双新燕子。", 
            "飞过垂杨，认得朱门里。", 
            "回首向时歌舞地。", 
            "几番惆怅寻邻里。", 
            "触景愁多心似醉。", 
            "倚遍阑干，目断春山翠。", 
            "忽见呢喃华屋底。", 
            "等闲牵动离人泪。"
        ], 
        "title": "追和赵文敏公旧作十首 其六 蝶恋花", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "天台洞口祧开了。", 
            "无奈刘郎老。", 
            "多情何苦叹途穷，人与花枝都在暗尘中。", 
            "个人那日犹痴小。", 
            "帘底秋波渺。", 
            "别来几度见春风。", 
            "应是门前花落水流东。"
        ], 
        "title": "追和赵文敏公旧作十首 其七 虞美人", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "天涯绿遍王孙草。魂梦长飞绕。", 
            "长安无复丽人行。只有青山依旧向人明。", 
            "平泉金谷俱陈迹。古路荒苔碧。", 
            "金鞍去去不思归。不道绿窗深处故人非。"
        ], 
        "title": "追和赵文敏公旧作十首 其八 虞美人", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "佳丽古神州。", 
            "画出营丘。", 
            "龙飞凤舞小瀛洲。", 
            "一自水流东去后，多少离愁。", 
            "湖上泛龙舟。", 
            "歌吹悠悠。", 
            "翠华黄屋旧曾游。", 
            "王气消沈遗恨在，烟水空流。"
        ], 
        "title": "追和赵文敏公旧作十首 其九 浪淘沙", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "蓬壶阆苑景飘萧。", 
            "青玉案、紫鸾箫。", 
            "五彩凤皇毛。", 
            "记曾览、彤廷奏韶。", 
            "夕阳回首，汉家陵阙，霜露满岧峣。", 
            "说著旧游遨。", 
            "便想起、风流二乔。"
        ], 
        "title": "追和赵文敏公旧作十首 其十 太常引", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "谁写江南一段秋。妆点钱塘苏小楼。", 
            "楼中多少愁。楚山无尽头。"
        ], 
        "title": "凭栏人 题曹云西翁赠妓小画", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "十年心事暗相牵。", 
            "收拾此灯前。", 
            "向来行乐匆匆过，到如今、想象依然。", 
            "踏月几番邻巷，看花长共吟船。", 
            "故人一别阻斜川。", 
            "曾记远游篇。", 
            "新来我亦长为客，把故园、分付寒烟。", 
            "纵使此回相见，好怀不似当年。"
        ], 
        "title": "风入松 其一 南金寓携李，予客海隅，寄此以叙闲阔", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "小溪溪上十年游。", 
            "酌酒对花讴。", 
            "竹西歌吹曾同赏，到如今、梦里扬州。", 
            "绿发潘郎老大，近来懒说风流。", 
            "故人握手话绸缪。", 
            "重问旧盟鸥。", 
            "五陵风度犹无恙，算闲身、底事沉浮。", 
            "莫说乌衣巷口，夕阳都是新愁。"
        ], 
        "title": "风入松 其二 与李仲与叙旧", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "当年曾过宋东邻。", 
            "汗漫踏芳尘。", 
            "如今记得欢游处，画桥横、绿水邻粼。", 
            "借问酒家何处，牧童遥指华村。", 
            "近来乐事底因循。", 
            "春又过三分。", 
            "百年能几开怀抱，绕天涯、芳草销魂。", 
            "但愿有钱留客，也胜骑马入门。"
        ], 
        "title": "风入松 其三", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "江外谁家双桨。激破浪花微响。", 
            "金翠小鸳鸯。对悠扬。", 
            "望断涔阳极浦。不是凌波归处。", 
            "行过画桥阴。又沉吟。"
        ], 
        "title": "昭君怨 拟古", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "碧树天香带露，朱楼翠袖欹寒。", 
            "夜深人醉碧阑干。", 
            "珑玲影，长是隔帘看。", 
            "又见庭前素魄，何堪镜里朱颜。", 
            "十年一梦此身闲。", 
            "西窗悄，诗兴颇相关。"
        ], 
        "title": "江月晃重山 中秋客窗 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "梅萼香融霁雪，檐牙暖溜悬冰。", 
            "出林幽鸟动春声。", 
            "元宵近，愁里梦还惊。", 
            "村巷依然素月，寒窗祇是青灯。", 
            "难寻遗老问承平。", 
            "南朝事，千古独伤情。"
        ], 
        "title": "江月晃重山 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "双燕。", 
            "双燕。", 
            "飞过柳梢不见。", 
            "旧时王谢堂前。", 
            "回首斜阳暮烟。", 
            "暮烟暮烟烟暮。", 
            "芳草落花满路。"
        ], 
        "title": "古调笑令 暮春 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "春水。", 
            "春水。", 
            "薄暮曲阑更倚。", 
            "夕阳江上青山。", 
            "山外行人未还。", 
            "未还未还还未。", 
            "千里相思不寄。"
        ], 
        "title": "古调笑令 暮春 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "官渡。", 
            "官渡。", 
            "犹记画桡去路。", 
            "小怜歌扇谁寻。", 
            "岁岁东风恨深。", 
            "恨深恨深深恨。", 
            "风外落红几阵。"
        ], 
        "title": "古调笑令 暮春 其三", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "满城钟鼓夜初寒。", 
            "人静掩重关。", 
            "惊乌飞绕庭树，月已上阑干。", 
            "微有兴，澹无欢。", 
            "小盘桓。", 
            "良宵如许，香冷金猊，梦绕青鸾。"
        ], 
        "title": "诉衷情 夜思", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "暮云隔树起秋阴。", 
            "晚来凉渐深。", 
            "清商瑟瑟和微吟。", 
            "虚堂风露侵。", 
            "邻烛淡，寺钟沉。", 
            "青绫怀旧衾。", 
            "故家风度杳难寻。", 
            "与谁论素心。"
        ], 
        "title": "阮郎归 次韵南金早秋夜思 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "茂陵多病不胜秋。", 
            "多情还倚楼。", 
            "隔江何处泊离舟。", 
            "有人歌远游。", 
            "清兴在，此生浮。", 
            "老来长是愁。", 
            "西风吹梦白苹洲。", 
            "旧鸥今在不。"
        ], 
        "title": "阮郎归 次韵南金早秋夜思 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "古屋深灯弄影，严城怨角催更。", 
            "掩门欹枕奈微酲。", 
            "巷陌鸟声初静。", 
            "客里依然好景，年来底事无情。", 
            "嫩寒已透读书屏。", 
            "旧恨不堪提省。"
        ], 
        "title": "西江月 其一 东城夜思", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "土室融融曙色，山窗晏晏春眠。", 
            "东风和气满壶天。", 
            "依约镜奁初展。", 
            "晴散茅檐云彩，暖浮纸帐香烟。", 
            "一枝花影弄婵娟。", 
            "染就素罗团扇。"
        ], 
        "title": "西江月 其二 赋陶九成瓮", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "故旧今成二老，欢游长记当时。", 
            "山中吟屐梦中诗。", 
            "多少晋人风致。", 
            "但得诸郎俊拔，不嫌我辈衰迟。", 
            "残年饱饭话心期。", 
            "如此差强人意。"
        ], 
        "title": "西江月 其三 酒阑，与南金徜徉村巷，各信意小述", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": "七言绝句", 
        "text": [
            "雨后深林竹笋肥，渡头风急柳花飞。", 
            "柴门不掩绿阴静，人在闲窗试苎衣。"
        ], 
        "title": "贞溪初夏六首 其一", 
        "type": "绝句", 
        "yun": "微"
    }, 
    {
        "author": "邵亨贞", 
        "era": "元", 
        "subtype": "七言绝句", 
        "text": [
            "绿阴桑柘满高原，白水蒹葭接远村。", 
            "江上人家无俗事，轻舟载网过柴门。"
        ], 
        "title": "贞溪初夏六首 其二", 
        "type": "绝句", 
        "yun": "元"
    }, 
    {
        "author": "邵亨贞", 
        "era": "元", 
        "subtype": "七言绝句", 
        "text": [
            "巡檐燕子掠晴丝，隔水茶烟出院迟。", 
            "草色入帘人不到，午风吹暖梦回时。"
        ], 
        "title": "贞溪初夏六首 其三", 
        "type": "绝句", 
        "yun": "支"
    }, 
    {
        "author": "邵亨贞", 
        "era": "元", 
        "subtype": "七言绝句", 
        "text": [
            "春水初收露浅沙，野人相见问年华。", 
            "芒鞋竹杖前村路，烟树深深叫乳鸦。"
        ], 
        "title": "贞溪初夏六首 其四", 
        "type": "绝句", 
        "yun": "麻"
    }, 
    {
        "author": "邵亨贞", 
        "era": "元", 
        "subtype": "七言绝句", 
        "text": [
            "楝花风起漾微波，野渡舟轻客自过。", 
            "沙上儿童临水立，戏将萍藻饲黄鹅。"
        ], 
        "title": "贞溪初夏六首 其五", 
        "type": "绝句", 
        "yun": "歌"
    }, 
    {
        "author": "邵亨贞", 
        "era": "元", 
        "subtype": "七言绝句", 
        "text": [
            "巷巷缲车桑茧熟，村村社鼓野神来。", 
            "鹁鸠声向树阴里，花下柴扉昼不开。"
        ], 
        "title": "贞溪初夏六首 其六", 
        "type": "绝句", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "飞泉喷雪湿征袍，陟降驰驱不任劳。", 
            "石齧马蹄山路涩，风抟雕影午天高。", 
            "农场纳稼收成早，僧舍悬崖构缔牢。", 
            "天府舆图称第一，金汤更用数函褒。"
        ], 
        "title": "还途居庸关中即事", 
        "type": "律诗", 
        "yun": "豪"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "成均高选典宸仪，便佩金鱼服紫衣。", 
            "自昔朝廷崇礼乐，从今门户益光辉。", 
            "肃班胪唱严丹陛，列侍官联接紫微。", 
            "坐想慈闱占鹊喜，遥瞻原上鹡令飞。"
        ], 
        "title": "季长弟由国子生除侍仪舍人喜赋二首 其一", 
        "type": "律诗", 
        "yun": "微"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "先德深培似大椿，拂云枝叶势轮囷。", 
            "袭封乡国湖山重，联职清华雨露新。", 
            "书砚再传垂百世，箕裘一发系千钧。", 
            "凤池春近恩波阔，直泛星槎上汉津。"
        ], 
        "title": "季长弟由国子生除侍仪舍人喜赋二首 其二", 
        "type": "律诗", 
        "yun": "真"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "新命天朝作羽仪，暂还慈侍戏斑衣。", 
            "一卮春酒长生寿，三锡恩纶九族辉。", 
            "远树云开山隐隐，小桥风歇草微微。", 
            "经帷未遂陈情愿，梦里莼鲈欲奋飞。"
        ], 
        "title": "用前韵送季长南归 其一", 
        "type": "律诗", 
        "yun": "微"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "梅花吐白绿团椿，路近江南尚卜春。", 
            "乍别又疏文字乐，相思顿觉鬓毛新。", 
            "高堂甘旨谋归计，平日行藏任化钧。", 
            "壮志莫辞来往远，潞河上派贯天津。"
        ], 
        "title": "用前韵送季长南归 其二", 
        "type": "律诗", 
        "yun": "真"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "东风拂面又清明，共揖西山晓出城。", 
            "杨柳数村烟外过，杏花十里雪中行。", 
            "凤毛世表贤臣瑞，马踣人传故相茔。", 
            "展罢归涂无限思，一尊松下重班荆。"
        ], 
        "title": "岁甲申三月陪平章喀喇公子山展墓作", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "十载清班客帝都，湿烟破灶笑疏迂。", 
            "一寒范叔惟袍缊，四壁相如少酒垆。", 
            "雪满虚檐双柏秀，冰坚远海万林枯。", 
            "春风已到屠苏畔，明日尧尊遍九衢。"
        ], 
        "title": "除夕偶成 其一", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "随缘合蜡答年除，桃板新书两两符。", 
            "久直承明思保障，敢尘郎府列依乌。", 
            "椒盘遂有邻人送，尊酒还将禄米沽。", 
            "白发慈亲应远念，庭前诸弟綵衣娱。"
        ], 
        "title": "除夕偶成 其二", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "穆穆西清讲幄重，黄封赐饮杏花中。", 
            "晴开步障衣笼锦，香沁流霞颊晕红。", 
            "千载奇逢酣圣泽，一时凡骨尽仙风。", 
            "相看天上无它愿，与物为春四海同。"
        ], 
        "title": "兴圣殿进讲即事是日赐酒饮杏花下", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "宸心简注久金瓯，分陕东南第一州。", 
            "夙望遂谐多士愿，先声已解远人忧。", 
            "百年版籍承平久，故国城池景物幽。", 
            "周翰暂纡申甫步，虞廷终待益皋谋。"
        ], 
        "title": "送平章喀喇公子山之官浙省三首 其一", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "讲帷启沃寸心丹，赤舄居东鼻吸酸。", 
            "家学于今扬世美，庙堂自昔叹才难。", 
            "湖山时雨沾封内，锦绣春风散履端。", 
            "知己三生唯晋国，大书勋业肯惭韩。"
        ], 
        "title": "送平章喀喇公子山之官浙省三首 其二", 
        "type": "律诗", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "中庭玉树戏斑衣，红药阶前对紫微。", 
            "铁石广平新赋就，风流太傅一枰围。", 
            "六经议论回天地，平日情怀在布韦。", 
            "环召固知前席近，高名留共浙山巍。"
        ], 
        "title": "送平章喀喇公子山之官浙省三首 其三", 
        "type": "律诗", 
        "yun": "微"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "浙东使相旧天官，绣斧风霜白昼寒。", 
            "山耸金华蟠野岸，星明宝婺射秋湍。", 
            "江头揽辔芙蓉艳，洞口题诗柿叶丹。", 
            "指日澄清歌载路，斑衣趋召振台端。"
        ], 
        "title": "送巴克实彦卿尚书监宪浙东", 
        "type": "律诗", 
        "yun": "寒"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "表里山河号盛强，太平民力尽耕桑。", 
            "原田高下鱼鳞比，村舍横斜鸟翼张。", 
            "稚子负薪依曲径，老翁牧犊卧前冈。", 
            "恍然风物皆吴楚，只欠茅庐对夕阳。"
        ], 
        "title": "太原道中即事", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "太行苍翠插秋旻，叠岭重关自昔闻。", 
            "战国东西分晋赵，中原南北带河汾。", 
            "帝王都邑青青草，豪杰勋名点点坟。", 
            "鸟道盘空频立马，便从高处望飞云。"
        ], 
        "title": "过太行山", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "虚堂静院昼垂帘，朱墨分曹宪令严。", 
            "兵卫重行皆雨立，文场何处覆星占。", 
            "岂无威凤翔寥廓，定有神蛟起蛰潜。", 
            "自古河汾多俊乂，会看异业佐轩炎。"
        ], 
        "title": "河东试院即事三首 其一", 
        "type": "律诗", 
        "yun": "盐"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "老槐俨立拂穹苍，庭户森然白昼长。", 
            "地绕汾流常沮洳，山违松汉半微茫。", 
            "西河旧是诗书里，曲沃今为农圃场。", 
            "蟋蟀在堂秋欲暮，绝怜俭俗尚陶唐。"
        ], 
        "title": "河东试院即事三首 其二", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "井陉西抵古并州，千里迢迢亦壮游。", 
            "出将承平忘习气，求贤尺一贵林丘。", 
            "披沙思见河东赋，佩印空惭季子裘。", 
            "文物低昂占世运，谁能借箸为前筹。"
        ], 
        "title": "河东试院即事三首 其三", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "天门金榜日华东，百辟趋朝仰六龙。", 
            "玉食前羞常及旰，功裘列献又迎冬。", 
            "云深螭陛凝朱草，露缀鸾旂滴翠松。", 
            "直阁儒臣今稷契，丹心炯炯皂囊封。"
        ], 
        "title": "次韵赵子期侍郎延春晓直作", 
        "type": "律诗", 
        "yun": "冬"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "儒冠平步上青云，壮岁遭逢世罕闻。", 
            "三辅共迎新刺史，六书元数右将军。", 
            "滹沱雨后波无际，恒岳窗前草自薰。", 
            "日报平反怡寿母，庙堂虚席伫奇勋。"
        ], 
        "title": "送参议王君实之任燕南宪使", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "大别山前古柏寺，神禹当年手自栽。", 
            "精灵上天宰溟漠，根荄得地形崔嵬。", 
            "蛟龙作枝辰角化，金石为骨元气胚。", 
            "谁其配之鲁庭桧，空中云雾时往来。"
        ], 
        "title": "题大别山禹柏图", 
        "type": "律诗", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "玉帛朝元万国同，衮旒南面对春风。", 
            "花明殿榻窗含雾，香泛壶筹渚绕虹。", 
            "九奏云门黄帝乐，半空华盖太微宫。", 
            "青规播物金禳兆，长戴尧天颂屡丰。"
        ], 
        "title": "岁乙酉元旦早朝大明宫", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "冠山主讲绣衣君，里塾弦歌到处闻。", 
            "石室旧编应入梦，草堂新构更移文。", 
            "桥头柳絮飘流水，谷口榆钱缀白云。", 
            "千里相望春又暮，坐怀书带有清芬。"
        ], 
        "title": "寄吕仲实侍御", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "清都虎豹肃重关，文石晨趋讲席班。", 
            "傍阙云容开宝靥，隔帘山影拥青鬟。", 
            "芸编缃帙分章进，玉斝金罍特诏颁。", 
            "圣学有传光大业，前星在侍舞斓斑。"
        ], 
        "title": "六月七日慈仁宫进讲", 
        "type": "律诗", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "碧树风微紫殿清，衣冠鹄立侍前楹。", 
            "遗经毕讲陈愚戆，特命中颁拜宠荣。", 
            "久污清华多士骇，独怜驽怯圣君明。", 
            "同文昌运齐天寿，誓益涓埃罄此生。"
        ], 
        "title": "越四日供职拜觐慈仁宫谢恩作", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "联冈叠阜卫神都，万幕平沙八阵图。", 
            "朝柱星垣周社稷，宗藩盘石汉规模。", 
            "官堤亘野丰青草，禁禦深林暗碧榆。", 
            "地辟天开到今日，九重垂拱制寰区。"
        ], 
        "title": "七月七日同宋显夫学士暨经筵僚属游上京西山纪事二首 其一", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "盘盘绝顶抚峥嵘，目尽天涯一掌平。", 
            "海气腾空摇铁刹，山风卷雾净金城。", 
            "鞲鹰秋健诸酋帐，苑马宵肥七校营。", 
            "相顾依然情未已，携壶明日约同倾。"
        ], 
        "title": "七月七日同宋显夫学士暨经筵僚属游上京西山纪事二首 其二", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "西望高榆夹岸垂，行人六月着绵衣。", 
            "苑沙饱雨晴含湿，露草迎阳晓散辉。", 
            "华阙中天当北极，穹庐千帐列重围。", 
            "玉堂仙伯消长日，佳句盈囊发渐稀。"
        ], 
        "title": "次韵宋显夫学士马上偶成", 
        "type": "律诗", 
        "yun": "微"
    }, 
    {
        "author": "邵亨贞", 
        "era": "元", 
        "subtype": "五言律诗", 
        "text": [
            "宿雾随云敛，寒星著水明。", 
            "客舟移远岸，戍柝报初更。", 
            "老觉驰驱倦，愁思丧乱平。", 
            "故人鸡黍约，岁晚更多情。"
        ], 
        "title": "泖塘夜思", 
        "type": "律诗", 
        "yun": "庚"
    }, 
    {
        "author": "邵亨贞", 
        "era": "元", 
        "subtype": "七言律诗", 
        "text": [
            "老来祇恋旧儒巾，放浪犹能矫俗尘。", 
            "晚节黄花希晋士，《阳春白雪》愧巴人。", 
            "高怀无出中边事，末路何惭寂寞滨。", 
            "但得交情似支遁，白头相见只如新。"
        ], 
        "title": "次韵答松雨上人（洪武庚申）", 
        "type": "律诗", 
        "yun": "真"
    }, 
    {
        "author": "邵亨贞", 
        "era": "元", 
        "subtype": "七言律诗", 
        "text": [
            "桃花浪里泊扁舟，草草相逢恨莫留。", 
            "一自春风来折简，几番夜月独登楼。", 
            "尘踪偃蹇长怀旧，蓬鬓萧疏又见秋。", 
            "为报故人安好在，身闲不负远公游。"
        ], 
        "title": "暮春过溪上旋即返棹早秋成四韵奉寄", 
        "type": "律诗", 
        "yun": "尤"
    }, 
    {
        "author": "邵亨贞", 
        "era": "元", 
        "subtype": "七言律诗", 
        "text": [
            "一从之子移家去，久矣溪居绝赏音。", 
            "万事无情空过眼，三年不见转关心。", 
            "春风彩笔新诗少，夜雨青灯旧梦深。", 
            "今日柴门又冬至，野梅花下独沉吟。"
        ], 
        "title": "至日有寄南金兄奉寄", 
        "type": "律诗", 
        "yun": "侵"
    }, 
    {
        "author": "邵亨贞", 
        "era": "元", 
        "subtype": "七言律诗", 
        "text": [
            "青袍朝士识贞元，时论前修教子孙。", 
            "彩笔自堪修五凤，黄金谁复购《长门》。", 
            "雨深灯火杯频举，梦入池塘草渐繁。", 
            "兵后吴山春尚好，莺花应满旧家园。"
        ], 
        "title": "和曲江先生元夕寿伯翔翁作", 
        "type": "律诗", 
        "yun": "元"
    }, 
    {
        "author": "邵亨贞", 
        "era": "元", 
        "subtype": "七言律诗", 
        "text": [
            "每爱西湖六月凉，水花风动画船香。", 
            "碧筒行酒从容醉，红锦游帷次第张。", 
            "月殿承恩沾沆瀣，星槎流影下陂塘。", 
            "江南秋冷红衣落，离立西风旧恨长。"
        ], 
        "title": "泖滨见荷花二首 其一", 
        "type": "律诗", 
        "yun": "阳"
    }, 
    {
        "author": "邵亨贞", 
        "era": "元", 
        "subtype": "七言律诗", 
        "text": [
            "吴山风物久荒凉，十里红蕖失旧香。", 
            "贝阙珠宫浑寂寞，弓腰舞袖亦更张。", 
            "冯夷鼓罢风生渚，太乙舟迷月暗塘。", 
            "异县相思正愁绝，一声羌笛楚天长。"
        ], 
        "title": "泖滨见荷花二首 其二", 
        "type": "律诗", 
        "yun": "阳"
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "千年调，一旦空，惟有纸钱灰晚风送。", 
            "尽蜀鹃啼血烟树中，唤不回一场春梦。"
        ], 
        "title": "落梅风", 
        "type": "词", 
        "yun": "送"
    }, 
    {
        "author": "阿鲁威", 
        "era": "元", 
        "subtype": null, 
        "text": [
            "穆将愉兮太乙东皇，佩姣服菲菲，剑珥琳琅。", 
            "玉瑱琼芳，烝肴兰藉，桂酒椒浆。", 
            "扬枹鼓兮安歌浩倡，纷五音兮琴瑟笙簧。", 
            "日吉辰良，繁会祁祁，既乐而康。"
        ], 
        "title": "双调 蟾宫曲 东皇太乙前九首以楚辞九歌品成", 
        "type": "词", 
        "yun": "阳"
    }, 
    {
        "author": "辛钧", 
        "era": "元", 
        "subtype": "七言绝句", 
        "text": [
            "一家兄弟两诗仙，同在蛮邦岂偶然。", 
            "今日开轩见遗像，当时美政亦相联。"
        ], 
        "title": "遗直轩诗", 
        "type": "绝句", 
        "yun": "先"
    }, 
    {
        "author": "周权", 
        "era": "元", 
        "subtype": null, 
        "text": [
            "魁形硕骨高崚嶒，弭角垂耳行凌兢。", 
            "蹇余已向田间老，一见此图知画好。", 
            "春郊雨后烟草肥，吴犍十角相追随。", 
            "前行过浦一回顾，后行觳𣫎不敢渡。", 
            "牧儿笑怒急掉鞭，茧栗劣黠冲争先。", 
            "蓑衣不脱春烟煖，一笛斜阳牛背稳。", 
            "虽然此笔全于天，安能为我耕砚田。", 
            "我今身似扶犁者，此景此牛何必写。", 
            "好从天厩图骅骝，气厉八极凌高秋。"
        ], 
        "title": "赠画牛褚冰壑", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "东都热官手可炙，吴侬面似秋江色。", 
            "平生落拓一羊裘，七叶貂蝉不堪易。", 
            "功臣尽在云台中，丹青化作灰尘空。", 
            "先生遗貌乃在此，钓竿尚袅桐江风。", 
            "悠悠世事江云白，过眼轻帆自朝夕。", 
            "人间万古仰孤风，天上有星犹是客。"
        ], 
        "title": "子陵钓图", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "五陵年少风流客，花间开宴春壶碧。", 
            "豹胎熊掌罗玳筵，犀箸逡巡万钱值。", 
            "绮罗吹香围肉屏，枨枨银甲喧瑶筝。", 
            "高烧红蜡作长夜，白日过眼如流星。", 
            "可怜气岸如山阜，雨散云飘不能久。", 
            "繁华富贵惣如梦，昨日朱颜今白首。", 
            "争如芝田野老衣悬鹑，饥撷芝术餐。", 
            "芳年新诗日富不厌贫，谓有尧舜为吾君。", 
            "少无逸乐老无戚，尺泽自可潜幽鳞。", 
            "谁知清溪有鹤不可驯，白云浩荡青林春。"
        ], 
        "title": "清溪张归云不嗜酒肉工诗安贫所作少年行因次其韵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "观物之变观化原，游物之初游于天。", 
            "万象起灭随飞烟，守之惟一天乃全。", 
            "秋风叶落春花妍，盛衰老壮人皆然。", 
            "潜机剥复相回旋，至理妙契言难传。", 
            "张君目击道所存，身具太极谁参玄。", 
            "返君观物观诸心，我心外物安能迁。", 
            "鹤长凫短随所便，莫问漆园齐物篇。"
        ], 
        "title": "次韵张刚父观物轩", 
        "type": "古风", 
        "yun": "先"
    }, 
    {
        "author": "周权", 
        "era": "元", 
        "subtype": null, 
        "text": [
            "烛龙衔火飞南陆，万叠云峰天地窄。", 
            "鲸波沸海泣阳侯，涸尽泉源铄金石。", 
            "人间何处逃隆暑，细葛如裘汗如雨。", 
            "苍生堕此深甑中，救暍何时命如缕。", 
            "我欲太华峰头酌琼液，醉卧青瑶啸松月。", 
            "明星邀我玉井旁，共折芙蓉弄香雪。", 
            "扶摇直上九万里，高揖卢敖太空里。", 
            "手攀斗柄睨尘寰，濯足银河弄秋水。"
        ], 
        "title": "次韵褚仲明苦热行", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "巴山灵鸟初离群，葳蕤丽组云锦文。", 
            "羽翎新刷爪距利，采色胜似沙头鸳。", 
            "晴暾入户烂相射，嗉中有物垂红碧。", 
            "绶光若若花盘绦，出示山童有矜色。", 
            "文章固足媒尔身，雕笼拘絷还悲辛。", 
            "区区啄饮岂不厚，情深野树溪云春。"
        ], 
        "title": "锦鸡", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "赤霞夜出扶桑东，海云卷浪凌虚空。", 
            "刚风浩浩吹不去，崔嵬化作青莲宫。", 
            "万衲月寒清梵寂，四面沈沈皆海色。", 
            "钟声不许到人间，自送潮音落寒碧。"
        ], 
        "title": "焦山寺", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "金华尽是神仙府，群玉峰高青可数。", 
            "绛气光腾宝婺躔，婺女从来司此土。", 
            "峨峨飞观矗云巅，幡幢香霭罗真侣。", 
            "穷高更上沈郎楼，万象凭栏一挥麈。", 
            "双溪上溯银河流，捲地寒波翠蛟舞。", 
            "诗人去后景物閒，山月溪风自宾主。", 
            "当时八咏画图间，翠琰娟娟群凤翥。", 
            "高秋落木天地宽，独酬清樽慨千古。", 
            "浮云世事两悠悠，突兀空楼老风雨。"
        ], 
        "title": "八咏楼", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "旧交落落十八九，万事从渠屈伸肘。", 
            "东华尘土少年忧，岁月无情一回首。", 
            "岳君气爽太华秋，不随王粲悲登楼。", 
            "熙朝已具清庙器，吾道岂复归山丘。", 
            "文章谁道同刍狗，还有问奇人载酒。", 
            "清谈洒洒秋茎露，饱食官羊宁有数。", 
            "旧家桃李春漫漫，流芳枝叶才堪看。", 
            "江梅自分托岁寒，一枝远寄怀清欢。"
        ], 
        "title": "次韵岳宰", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "词源倒峡惊涛吼，不羡当年燕许手。", 
            "快意閒观未见书，约客满浮无事酒。", 
            "骊珠光迸锦蘘裂，一生不掉仪秦舌。", 
            "有时一舸访逋梅，梨云梦觉西湖月。", 
            "有时歌骚湘雨霁，采得秋兰纫为佩。", 
            "归来溪上赋閒居，不着閒愁生感慨。", 
            "丈夫出处何可测，量材定有古玉尺。", 
            "近闻黑廌上霜台，暂作红莲幕中客。"
        ], 
        "title": "次韵邵本初", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "忆曾共醉高阳池，银毫翻墨摛乌丝。", 
            "江鸿海燕忽相背，几度夜雪山阴时。", 
            "东华尘土黑貂敝，南楼月好思元规。", 
            "十年始赴鸡黍约，春雨剪韭供新炊。", 
            "青灯对坐落寒烬，夜谈亹亹真忘疲。", 
            "天根妙意秘莫写，心薄万古含清辉。", 
            "通家交好固不远，从容砚席还追随。", 
            "划来健句脱秋隼，清似菡萏开秋陂。", 
            "翩翩瘦字老蛟舞，入妙信划沙中锥。", 
            "手弦绿绮不可和，楚天目尽孤云归。"
        ], 
        "title": "次韵友人", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "江流浩浩吞长天，打篷巨浪翻银山。", 
            "篙师维舟不敢发，东望微茫尽溟渤。", 
            "荒村古渡生客愁，丹枫落叶秋飕飕。", 
            "夜半西风卷江雨，咿轧数声闻过橹。", 
            "风收雨霁晨气清，金乌荡漾波间明。", 
            "舟人欢呼指归路，十幅蒲帆顺风去。"
        ], 
        "title": "舟行阻潮", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "物生宇内有万殊，本之一气随盈虚。", 
            "木兮竹兮岂同类，吾自丧吾渠忘渠。", 
            "神全形枯真散木，束翠棱棱一丛竹。", 
            "岂其无用全天年，犹有琅玕在其腹。", 
            "苍苔蚀尽风雨根，岂愿斲削为牺尊。", 
            "岁寒相与数君子，满目桃李争新春。"
        ], 
        "title": "和万象庵枯木竹韵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "钟山𥥆深仙所宅，道人栖真外形迹。", 
            "一粟中间世界藏，心自宽閒轩自窄。", 
            "默然宴坐守玄牝，清梦都无室生白。", 
            "古胸元自贮冰雪，幽兴时能寄云石。", 
            "烂柯仙去石枰空，野鹤翩跹松露滴。", 
            "人间酷暑到无处，一一琅玕照瑶席。", 
            "快意萧萧风雨寂，寒倚晴空数峰碧。"
        ], 
        "title": "寒碧轩", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "越溪女郎十五六，翠绾香云双凤蹙。", 
            "嫣然一笑似花妍，艳试新妆照湖绿。", 
            "罗衣露浥红芳秋，少年陌上情绸缪。", 
            "兰桡容与隔花语，惊散鸳鸯生晚愁。", 
            "莲花莫折茎有刺，藕丝易断针难度。", 
            "清歌一曲入湖烟，空载香风满船去。"
        ], 
        "title": "采莲曲", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "当年传种非东陵，蒲萄石榴来与并。", 
            "碧壶深贮白沆瀣，霜刃冻割黄水晶。", 
            "豪家宴客侯鲭列，浊酒鲸吞嫌内热。", 
            "此时专席荐冰盆，分与风前满襟雪。"
        ], 
        "title": "西瓜", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "清标壶冰炯人目，惠然共剪西窗烛。", 
            "酒酣慷慨意气倾，且羡阶庭有兰玉。", 
            "阿翁堂上白发新，自意培塿无凤麟。", 
            "娱情聊尔慰款款，流庆未必誇诜诜。", 
            "君家珠树春风里，联芳竞赏无凡子。", 
            "宁家宅相魏家儿，换叶移根愿同此。"
        ], 
        "title": "次韵谢益洲贺生孙", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "东风花谷纷红紫，九陌轮蹄隘香雾。", 
            "风流炫耀花中仙，万斛胭脂滴红露。", 
            "天然富贵出幽姿，一顾倾城谁敢妒。", 
            "摇摇风雪未轻飘，缈缈綵云飞不去。", 
            "传觞花底溜红光，银烛烧张最高处。", 
            "团圞燕乐怡天伦，共忆儿嬉有真趣。", 
            "安得花前再少年，搥鼓插花穷胜事。", 
            "百年光景难把玩，天马途深感迟暮。", 
            "人生流坎委大化，纵尔浩歌吾起舞。", 
            "高堂饮散夜沈沈，社雨阁寒春欲曙。"
        ], 
        "title": "春夜诸弟邀饮因观海棠", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "欧公天人世无匹，六物之中目为一。", 
            "孤山山下西湖西，飞梦逍遥绕云石。", 
            "凿开瑶窟迸银泉，水镜胸中湛虚白。", 
            "是心洞洞何所容，内照此泉皆外物。", 
            "坡翁好事镌苍珉，醉墨雄翻扛鼎笔。", 
            "至今草木馀清辉，冠剑一时随戏剧。", 
            "两翁神与造化游，鞭驾风霆挥八极。", 
            "垂光后世几千年，名不可磨泉不竭。"
        ], 
        "title": "欧阳公虽不到杭而惠勤师思之因所居有涌泉出因名之曰六一泉", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "瀰茫巨浸无坤轴，溶溶一镜天东北。", 
            "两虹渴饮驾空来，千寻横截玻瓈碧。", 
            "啮堤骇浪飞晴雨，晦冥白昼蛟鼍舞。", 
            "万家灯火水晶宫，令肃貔貅夜挝鼓。", 
            "斗柄衔城湖月白，清愁恼我江南客。", 
            "安得风流张志和，共醉渔舟擪长笛。"
        ], 
        "title": "夜泊吴江", 
        "type": "古风", 
        "yun": null
    }, 
    {
        "author": "辛文房", 
        "era": "元", 
        "subtype": "七言律诗", 
        "text": [
            "东流水底西飞鱼，衔得钱唐纹锦书。", 
            "几回错认青骢马，著处閒乘油壁车。", 
            "鹦鹉杯残春树暗，葡萄衾冷夜窗虚。", 
            "莲子种成南北岸，苦心相望欲何如。"
        ], 
        "title": "苏小小歌", 
        "type": "律诗", 
        "yun": "鱼"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "太平与乱俱无象，先觉分明尽有閒。", 
            "閒气欲常游帝所，旱霖终不沃人寰。"
        ], 
        "title": "拜书尊大人领省瓮山原茔域寝园之壁", 
        "type": "绝句", 
        "yun": "删"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一上居庸万里心，居庸关上望和林。", 
            "和林城远望不见，日落云明山水深。"
        ], 
        "title": "忆尊大人领省二首 其一", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "欲回兰棹更夷犹，事出沈思得自求。", 
            "霜雁不来书断绝，水寒烟淡倚高楼。"
        ], 
        "title": "忆尊大人领省二首 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "曙色将分梦欲残，一天星斗冷阑干。", 
            "揽衣推枕出门去，扬子江豪怒晓寒。"
        ], 
        "title": "晓闻行宫迁居", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一声长笛野云秋，思上高台最上头。", 
            "红叶暮烟人北望，青山落日水东流。"
        ], 
        "title": "忆尊大人领省二首 其一", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "一度思量一度秋，一回伤极一低头。", 
            "踌蹰搔首无人会，待下楼来却上楼。"
        ], 
        "title": "忆尊大人领省二首 其二", 
        "type": "绝句", 
        "yun": "尤"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "忆昔相逢各少年，几临风月醉华筵。", 
            "悠悠别后空回首，风起杨花雪满天。"
        ], 
        "title": "惜别", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "谁曾煎得胶黏日，谁解拽将绳系风。", 
            "岂道花枝与人面，大都都得几时红。"
        ], 
        "title": "漫兴", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "自从得践老成域，曾不更登年少场。", 
            "空赋乌栖夜啼曲，可怜谁是贺知章。"
        ], 
        "title": "信笔", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "屈尽人閒薄宦情，千钟从此一毫轻。", 
            "人心直要平如水，水面风来更不平。"
        ], 
        "title": "感怀", 
        "type": "绝句", 
        "yun": "庚"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "望外青山断复连，望中明月缺还圆。", 
            "碧云暮合横长笛，目送归鸿不尽天。"
        ], 
        "title": "所思", 
        "type": "绝句", 
        "yun": "先"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "忍竭声华足笑林，也须当问若为心。", 
            "可怜一自施行马，更说重门似海深。"
        ], 
        "title": "述所思", 
        "type": "绝句", 
        "yun": "侵"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "独醉仙居独醉亭，只缘耽味洗心经。", 
            "可能却使谈天口，唯诵金人背上铭。"
        ], 
        "title": "自笑", 
        "type": "绝句", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "青山不伴青春老，万古千秋色自新。", 
            "休去西园桃李醉，晚来风起易愁人。"
        ], 
        "title": "青山", 
        "type": "绝句", 
        "yun": "真"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "白石先生何日老，青莲居士几时醒。", 
            "若须要得留灵景，索与除忧旧福庭。"
        ], 
        "title": "无何醉隐", 
        "type": "绝句", 
        "yun": "青"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "莫劳邹律唤春回，雪尽北山空自来。", 
            "还笑独醒成底事，壮怀须对酒杯开。"
        ], 
        "title": "对酒吟", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "日日楼头独自来，别离情事若为裁。", 
            "东风倚遍栏干曲，人在天涯回未回。"
        ], 
        "title": "独自来", 
        "type": "绝句", 
        "yun": "灰"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "催花白雨衒芳春，香湿霓裳入梦云。", 
            "曾是长安年少客，天津桥上月中闻。"
        ], 
        "title": "初阅仙音乐", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "蔷薇露渍霓裳润，桂子风飘月殿香。", 
            "犹是蛙鸣耸醉梦，欲教人说是归昌。"
        ], 
        "title": "因阅乐戏赠友人", 
        "type": "绝句", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "晚兰香露泣愁红，睡起沈吟绕露丛。", 
            "荡子不来花落去，教人怎不怨东风。"
        ], 
        "title": "春词二首 其一", 
        "type": "绝句", 
        "yun": "东"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "空恨勒花春事晚，及开零落却生嫌。", 
            "春风若不曾相识，何事频来揭画帘。"
        ], 
        "title": "春词二首 其二", 
        "type": "绝句", 
        "yun": "盐"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "百花气色虽千变，万劫光阴只一般。", 
            "金乐既和行乐在，我将天地结心欢。"
        ], 
        "title": "金乐歌", 
        "type": "绝句", 
        "yun": "寒"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "锦织回文织过秋，千丝万缕织成愁。", 
            "停梭心口私相问，谁在淩烟阁上头。"
        ], 
        "title": "征妇怨", 
        "type": "绝句", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "瘦藤扶我陟层冈，远塔招人到上方。", 
            "跻胜喜随双足健，幽寻翻得一身忙。", 
            "春生涧壑蒸云暖，露滴松杉染袖香。", 
            "景物牵诗吟不了，水声山色意偏长。"
        ], 
        "title": "郊行", 
        "type": "律诗", 
        "yun": "阳"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "娟娟万竹照清溪，约住閒云作伴栖。", 
            "邻曲樵人曾结社，樽前诗客偶分题。", 
            "东风一树棠梨老，落日千山谢豹啼。", 
            "閒向静中参物化，人间岐路任东西。"
        ], 
        "title": "次韵山斋", 
        "type": "律诗", 
        "yun": "齐"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "独怀经济负雄姿，缓带轻裘鬓欲丝。", 
            "挥麈清谈惊四座，登楼高卧视群儿。", 
            "结庐郭外看山近，留月樽前宴客迟。", 
            "已矣九原呼不起，为研松露写哀辞。"
        ], 
        "title": "挽刘声翁", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "座上风流忆孟嘉，凭高目断楚天涯。", 
            "百年岁月催蓬鬓，十载江湖负菊花。", 
            "小雨酿寒侵白苧，西风怜醉避乌纱。", 
            "閒携楖栗吟归路，流水残云带晚霞。"
        ], 
        "title": "九日", 
        "type": "律诗", 
        "yun": "麻"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "云敛湖天玉界明，洗妆拥出万娉婷。", 
            "水光泼眼晴方好，花气撩人远益清。", 
            "夜月阑干人不寐，晚风襟袖酒微醒。", 
            "女郎急桨归何处，隔浦时闻语笑声。"
        ], 
        "title": "雨后观荷", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "司马山川忆壮游，匣中剑气尚横秋。", 
            "怀人空有春天树，乘兴都无雪夜舟。", 
            "年少文章慕西汉，风流人物擅南州。", 
            "缚麟老手今无几，不数当年赵倚楼。"
        ], 
        "title": "次韵友人", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "数家烟火自成邻，寂寞荒祠野水滨。", 
            "坏屋有基馀瓦砾，古坟无主自荆榛。", 
            "暄风绿树莺声老，晓雨青郊虎迹新。", 
            "四月三山山下路，野田犹殿菜花春。"
        ], 
        "title": "毗陵城东", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "东风架上剪青瑶，小院阴阴閟阒寥。", 
            "白凤联翩翻露彩，翠虬夭矫驾烟条。", 
            "坐来芳荫吟逾好，嗅尽清香醉已消。", 
            "见说唐宫寒食宴，借渠风味酒中飘。"
        ], 
        "title": "荼䕷和韵", 
        "type": "律诗", 
        "yun": "萧"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "清梦曾游白帝乡，手挥云汉酌天浆。", 
            "文经五纬星辰粲，笔染三秋风露香。", 
            "暂谪尘寰隐丛桂，好排阊阖赋长杨。", 
            "偶来访我山云里，落袖骊珠照夜光。"
        ], 
        "title": "谢惠桂花赋", 
        "type": "律诗", 
        "yun": "阳"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "虎头食肉浑无分，閒隐白云幽桂丛。", 
            "岁月催人成老大，江山遗恨几英雄。", 
            "平生心事琴三叠，末路人情酒一钟。", 
            "拄颊西山成久坐，更无尘可污西风。"
        ], 
        "title": "信题", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "冻合江云噤晓乌，重裘添尽客寒多。", 
            "扁舟剡曲谁清兴，斗酒新丰自浩歌。", 
            "天地一壶开玉界，星沙万斛落银河。", 
            "醉敲冰砚题新句，无奈坡翁白战何。"
        ], 
        "title": "对雪", 
        "type": "律诗", 
        "yun": "歌"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "宾客如云蔼缙绅，紫霄高处掌丝纶。", 
            "曾留东阁观奇士，几为北门思老臣。", 
            "自愧俚谣无律吕，岂期长物入陶钧。", 
            "十年不下梁松拜，回首俄惊宰树春。"
        ], 
        "title": "挽袁伯长学士诗稿曾蒙题跋 其一", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "文采风流白玉堂，华星云汉丽寒芒。", 
            "春袍昼日明宫锦，晓佩天风冷水苍。", 
            "玉笋班中人遽远，金花笺上墨犹香。", 
            "登龙旧日侯门客，来奠梅花欲断肠。"
        ], 
        "title": "挽袁伯长学士诗稿曾蒙题跋 其二", 
        "type": "律诗", 
        "yun": "阳"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "腰间剑气欲凌云，合是青云向上人。", 
            "琼液吸空杯底月，金钗歌动座间春。", 
            "味同霜菊香逾晚，墨捲秋涛笔有神。", 
            "别后悠悠江汉隔，因风每忆寄书频。"
        ], 
        "title": "次韵吕菊趣", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "一元妙化不停枢，和气陶陶逐物初。", 
            "鸠雨欲晴桑叶晚，燕泥新湿杏花馀。", 
            "偶携野客看云坐，閒拟春题就竹书。", 
            "新涨拍阑风日净，溶溶暖绿护阶除。"
        ], 
        "title": "次韵全可竹", 
        "type": "律诗", 
        "yun": "鱼"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "籍籍家声说大冯，凛然高谊动诸公。", 
            "风神爽秀壶冰炯，肝胆轮囷剑气雄。", 
            "九曲溪深仙梦杳，三生石冷俗缘空。", 
            "灵輀千里归何暮，些断招魂落雁风。"
        ], 
        "title": "代友人赋挽章二首 其一", 
        "type": "律诗", 
        "yun": "东"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "逸气英英湖海杰，眼中馀子邈难俦。", 
            "非同庞蕴携家隐，要挟卢敖举臂游。", 
            "鹤帐梦寒苍岭月，虹桥宴罢幔亭秋。", 
            "西轩空有高吟地，旧竹萧萧起暮愁。"
        ], 
        "title": "代友人赋挽章二首 其二", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "十年契阔感飘零，剪烛西窗故旧情。", 
            "海上飞鹏风万里，云边鸣雁月三更。", 
            "驻颜未试青精饭，酽白先叨玉糁羹。", 
            "别后酒徒星散尽，梅花犹自岁寒盟。"
        ], 
        "title": "同褚思古夜饮", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "北固峰高翠色浮，断崖千尺障东流。", 
            "谁言宇宙无多景，今见江山第一楼。", 
            "云气晓含檐箔雨，涛声夜落海门秋。", 
            "客来莫问孙刘事，狠石苔深万古愁。"
        ], 
        "title": "多景楼", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "浩浩长河涉要津，地连吴楚势雄分。", 
            "夕阳一望连荒草，昔日几番吹战尘。", 
            "夜静栖乌惊野月，高风寒雁落空云。", 
            "年登巷陌家家酒，鱼蟹堆盘况味真。"
        ], 
        "title": "淮海", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "水入金河滟玉虹，填街车马拥尘红。", 
            "九重天近风云壮，万雉城高鼓角雄。", 
            "花底催朝冠佩列，酒边听曲绮罗丛。", 
            "太平光景春台乐，物物薰陶圣化中。"
        ], 
        "title": "京都", 
        "type": "律诗", 
        "yun": "东"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "年华暗逐水东流，试拂青铜满袖秋。", 
            "病发易凋成种种，壮心不竞付休休。", 
            "风霜道路知添老，烟雨关山不奈愁。", 
            "何日赋归林下去，一樽聊与慰萧飕。"
        ], 
        "title": "看镜", 
        "type": "律诗", 
        "yun": "尤"
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "玉梅花底旧青灯。", 
            "照我鬓星星。", 
            "寒透远山屏。", 
            "无梦到、春垆酒瓶。", 
            "江空岁晏，路迷人远，消得几沉凝。", 
            "一夜玉壶冰。", 
            "又恼得、文园病成。"
        ], 
        "title": "太常引 其一 次韵黄伯阳寒夜", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "销金帐底烛花偏。", 
            "低唱拥婵娟。", 
            "遥夜酒杯传。", 
            "几沉醉、琼林洞天。", 
            "梅花如旧，竹窗犹在，留得煮茶烟。", 
            "独欠钓鱼船。", 
            "待归问、羊裘故川。"
        ], 
        "title": "太常引 其二 次韵伯阳雪中", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "清江倒浸云峰巧。采菱渡口轻舟小。", 
            "水面晚风香。蒹葭摇嫩凉。", 
            "潇湘人渐老。玉佩惊秋早。", 
            "鸥鸟惯忘机。背人何处飞。"
        ], 
        "title": "菩萨蛮 其一 新秋夜凉浴罢露坐", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "金风簌簌敲梧井。画屏耿耿摇灯影。", 
            "屋角月华明。树头鸟鹊惊。", 
            "年光流水去。青镜催迟暮。", 
            "便欲泛仙槎。苕苕河汉赊。"
        ], 
        "title": "菩萨蛮 其二 新秋夜凉浴罢露坐", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "钱塘回首春狼藉。湖山依旧横金碧。", 
            "何处是儿家。粉墙杨柳斜。", 
            "佳期难暗卜。檀版传心曲。", 
            "随意带宜男。就中应未堪。"
        ], 
        "title": "菩萨蛮 其三 苏小小像", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "疏云过雨漏斜阳。", 
            "树阴凉。", 
            "晚风香。", 
            "野老柴门，深隐水云乡。", 
            "林下草堂尘不到，亲枕簟，懒衣裳。", 
            "故人重见几星霜。", 
            "鬓苍苍。", 
            "视茫茫。", 
            "把酒歔欷，唯有叹兴亡。", 
            "须信百年俱是梦，天地阔，且徜徉。"
        ], 
        "title": "江城子", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "秋雨里。目为一溪烟水。", 
            "隐隐人家疏树底。渡头灯火起。", 
            "风弄远汀蒲苇。香冷虚堂窗几。", 
            "陡觉夜凉侵翠被。好怀今有几。"
        ], 
        "title": "谒金门 秋望 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "山隐隐。天际暮云收尽。", 
            "蘋末秋生风渐紧。楚江千万顷。", 
            "江上美人无信。换却潘郎双鬓。", 
            "几夜相思天远近。雁来犹未准。"
        ], 
        "title": "谒金门 秋望 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "几年不到画桥西。", 
            "路依稀。", 
            "回首淡烟残柳，昔游非。", 
            "笛声何处悲。", 
            "故人不见梦魂迷。", 
            "草萋萋。", 
            "几度倚阑，欲寄旧相思。", 
            "相思无尽期。"
        ], 
        "title": "鬲溪梅令 和南金鸳湖舟中韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "暮倚高楼，太湖西畔青山近。", 
            "雁边云暝。", 
            "目力随天尽。", 
            "落日平芜，点点余烽烬。", 
            "西风紧。", 
            "乱沙成阵。", 
            "故恼双蓬鬓。"
        ], 
        "title": "点绛唇 其一 暮登新安镇城楼", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "荒草寒烟，几年不到新安路。", 
            "旧时行处。", 
            "流水迷官渡。", 
            "万里风埃，掇送流年度。", 
            "伤迟暮。", 
            "东驰西骛。", 
            "俛仰成今古。"
        ], 
        "title": "点绛唇 其二 暮登新安镇城楼", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "两鬓秋风，掩关坐听黄昏雨。", 
            "灯前自语。", 
            "世乱甘清苦。", 
            "蔓草愁烟，荒却东陵圃。", 
            "归期阻。", 
            "荆榛满路。", 
            "投老知何处。"
        ], 
        "title": "点绛唇 其三 秋夜横泖旅窗听雨，有怀故园", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "极目平芜，渚寒烟暝秋波远。", 
            "凫鹥散乱。", 
            "黯黯天涯晚。", 
            "蟹壮莼香，村瓮家家满。", 
            "频相见。", 
            "幽怀共展。", 
            "剪烛巴山馆。"
        ], 
        "title": "点绛唇 其四", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "秋晚登临，渐古驿丹枫，初试霜信。", 
            "暝宿河桥，长记画桡乘兴。", 
            "清夜载酒呼灯，向水面琵琶曾听。", 
            "想那时席上歌舞，多少旧家风韵。", 
            "茂陵投老惟多病。", 
            "好清怀、怎堪提省。", 
            "西风又动江湖梦，欢事今谁领。", 
            "重见纵有后期，怕冷袖、弓腰难认。", 
            "最恼人，沙上孤雁，落寒成阵。"
        ], 
        "title": "玲珑四犯 秋感", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "江路。", 
            "风雨。", 
            "春又去。", 
            "掩重门。", 
            "楼上暮山翠，锁愁痕。", 
            "烟草弄黄昏。", 
            "王孙。", 
            "好怀谁与论。", 
            "暗消魂。"
        ], 
        "title": "花间诉衷情 其一 拟古", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "昼永。", 
            "人静。", 
            "花弄影。", 
            "小红妆。", 
            "斜倚画阑畔，看鸳鸯。", 
            "风暖思悠扬。", 
            "横塘。", 
            "桃花流水香。", 
            "盼刘郎。"
        ], 
        "title": "花间诉衷情 其二 拟古", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "深院。", 
            "人倦。", 
            "春去远。", 
            "绿阴寒。", 
            "宿酒睡初醒，凭阑干。", 
            "梅子翠团团。", 
            "小鬟。", 
            "试攀荐雕盘。", 
            "爱微酸。"
        ], 
        "title": "花间诉衷情 其三 追配曹居竹翁旧作", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "水边寒色。", 
            "又怎禁傍晚，一声长笛。", 
            "废苑日斜，玉蕊疏疏未快摘。", 
            "回首江南旧梦，何处觅、黄昏诗笔。", 
            "纵近日、雪满西泠，谁解为移席。", 
            "萧瑟。", 
            "更幽寂。", 
            "记驻马断桥，顿觉愁积。", 
            "倚风暗泣，离黍残碑尚追忆。", 
            "绝艳无人管领，潮自落、吴山横碧。", 
            "便想象、风景好，可能再得。"
        ], 
        "title": "暗香", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "柳花巷陌，悄不见铜驼，采香芳侣。", 
            "画楼在否。", 
            "几东风怨笛，凭阑日暮。", 
            "一片闲情，尚绕斜阳锦树。", 
            "黯无语。", 
            "记花外马嘶，曾送人去。", 
            "风景长暗度。", 
            "奈好梦微茫，艳怀清苦。", 
            "后期已误。", 
            "剪烛花，未卜故人来处。", 
            "水驿相逢，待说当年恨赋。", 
            "寄愁与。", 
            "凤城东、旧时行旅。"
        ], 
        "title": "扫花游 春晚，次南金韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "江国初寒，云外雁过，怀人烟浪千顷。", 
            "短策行吟，荒台延伫，斜日依然照影。", 
            "鸥鸟桥边，几负了、扁舟清兴。", 
            "旧约蹉跎，新诗冷落，怎堪提省。", 
            "故里年来欢事迥。", 
            "算何似、向时风景。", 
            "倚马朱扉，调筝翠袖，一向新盟冷。", 
            "但沈思、游宴处，红楼外、柳条相映。", 
            "不见君来，待重寻、山阴夜艇。"
        ], 
        "title": "氐州第一 丙申初冬，次钱素庵韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "访溪翁隐处，浑不减、辋川西。", 
            "指花下吟窗，松间画壁，名笔交题。", 
            "经行向来坊陌，蔼茂林、脩竹与云齐。", 
            "丹灶遗基彷佛，墨池流水凄迷。", 
            "青藜。", 
            "乘兴蹋春泥。", 
            "仙路入桃蹊。", 
            "叹前辈风流，故家文物，往梦难提。", 
            "那能九原重起，向三生石上纵挥犀。", 
            "回首不胜魂断，夕阳芳草萋萋。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "正愁怕、曲江云尽。", 
            "转首隋堤，尚留芳景。", 
            "客路相逢，满身香影动离恨。", 
            "绿窗深窈，浑不寄、天涯信。", 
            "暗忆那回时，向马足车轮，长是随趁。", 
            "问春心何在，一点沾泥无准。", 
            "潘郎怕老，又禁得、雪添双鬓。", 
            "怅日暮、静掩长门，且频嘱、东风休紧。", 
            "谩犹记章台，帘卷日长人困。"
        ], 
        "title": "长亭怨慢 杨花", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "朔风吹破帽，江空岁晚，客路正冰霜。", 
            "暮鸦归未了，指点旗亭，弭棹宿河梁。", 
            "荒烟乱草，试小立、目送斜阳。", 
            "寻旧游、恍然如梦，展转意难忘。", 
            "堪伤。", 
            "山阳夜笛，水面琵琶，记当年曾赏。", 
            "嗟老来、风埃憔悴，身世微茫。", 
            "今宵到此知何处，对冷月、清兴犹狂。", 
            "愁未了，一声渔笛沧浪。"
        ], 
        "title": "渡江云", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "叹前朝、胜地正离离，荒草不胜春。", 
            "纵湖山尚好，泉乾虎迹，井閟龙鳞。", 
            "多少王侯第宅，游赏太平身。", 
            "车马经行处，锦绣纷纭。", 
            "梦里曲江宫殿，自长安日远，深锁愁云。", 
            "念墙头杨柳，憔悴向谁颦。", 
            "又东风、鸟啼花落，黯黄昏、胡骑满城尘。", 
            "当时事、不堪回首，重问陈人。"
        ], 
        "title": "八声甘州 次钱思复怀钱塘旧游韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "谷雨晞晴，柳风吹暖，春在绿阴深处。", 
            "青鸟传书，羽仙清道，天香暗满窗户。", 
            "准拟问长生路。", 
            "桃花几千树。", 
            "黯凝伫。", 
            "看斑衣、近来得意，云路迥、千里易成阔步。", 
            "铜狄尽摩挲，任高堂、暮景容与。", 
            "见说西园，有佳宾、酾酒同赋。", 
            "恨牡丹花下，此际不陪樽俎。"
        ], 
        "title": "法曲献仙音", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "红尘海里，好风光谁有。", 
            "输与沧浪钓竿手。", 
            "信翩然、一苇目断空濛，烟草外，历历湘云楚岫。", 
            "谩随春浪去，路入桃源，肯为繁华暂回首。", 
            "岁晚若归来，纵鸥鹭忘机，莫系缆、汉南杨柳。", 
            "好乘兴、凌风访蓬莱，为说与麻姑，海桑依旧。"
        ], 
        "title": "洞仙歌 赋孙明叔水光山色舟", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "暮天云，深夜雨。", 
            "幽兴到何许。", 
            "风拍疏帘，灯影逗窗户。", 
            "自从暝宿河桥，露听江笛，久不记、旧游湘楚。", 
            "正无绪。", 
            "可奈满目清商，萧萧五陵树。", 
            "斜掩屏山，肠断庾郎赋。", 
            "几回思绕蘋花，梦寻兰棹，怕惊起、故溪鸥鹭。"
        ], 
        "title": "祝英台近 和云西老人秋怀韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "云琐吴山，重阳近、满城风雨。", 
            "层楼外、摩挲病眼，尚堪延伫。", 
            "采菊有谁忘世虑，催租底事妨诗句。", 
            "纵乌巾、潦倒不禁秋，犹能赋。", 
            "村隐隐，牛羊路。", 
            "烟冉冉，蒹葭渡。", 
            "是几番兴废，几番今古。", 
            "世乱可堪逢节序，身闲犹有余风度。", 
            "且凭高、呼酒发狂歌，愁何处。"
        ], 
        "title": "满江红 丙午重阳前二日雨霁，泗泾倚阑望九山 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "风雨重阳，凭谁问、故人消息。", 
            "记当日、承平节序，佩环宾席。", 
            "处处相逢开口笑，年年不负登山屐。", 
            "是几番、扶醉插黄花，乌巾侧。", 
            "诗酒会，成陈迹。", 
            "山水趣，今谁识。", 
            "奈无情世故，转头今昔。", 
            "冰雪关河劳梦寐，芝兰玉树埋荆棘。", 
            "对西风、愁杀白头人，长相忆。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "更筹图子宣和谱。", 
            "流落到如今、空怀古。", 
            "江南荒草寒烟，前代风流共谁语。", 
            "犹有赋骚人、迷湘浦。", 
            "乌衣巷口，斜阳愔愔院宇。", 
            "玉树后庭花、谁能举。", 
            "五陵残梦依稀，回首天涯叹行旅。", 
            "马上杜鹃啼、愁如雨。"
        ], 
        "title": "春草碧 次韵素庵遣怀", 
        "type": "词", 
        "yun": null
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "沙明潦尽路萦回，僧舍埋云石点苔。", 
            "山影四围青欲合，草花五色锦成堆。", 
            "起瞻北阙天光近，坐醉西风野兴催。", 
            "好是清欢醇是酒，不须海上访蓬莱。"
        ], 
        "title": "明日慈仁宫进讲毕钦承特命改授崇文监丞参检校书籍事是日同僚邀复游西山举酒为寿赋二首简谢雅意 其一", 
        "type": "律诗", 
        "yun": "灰"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "故人意气厚难忘，况在皇州滦水阳。", 
            "管鲍于今无一二，皋夔自昔比寻常。", 
            "冯高喜隔尘嚣远，拂坐时闻草树香。", 
            "便指南山同献寿，直倾北斗累千觞。"
        ], 
        "title": "明日慈仁宫进讲毕钦承特命改授崇文监丞参检校书籍事是日同僚邀复游西山举酒为寿赋二首简谢雅意 其二", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "五云深护碧帘栊，面锡纶音简帝衷。", 
            "两被特恩旬浃内，三登讲席五年中。", 
            "风光荡荡乾坤大，寸草依依犬马忠。", 
            "既醉流霞春浃髓，卷阿拭目凤栖桐。"
        ], 
        "title": "七月廿日钦承特命以崇文丞兼经筵参赞官进讲慈仁宫谢恩作", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "香罗叠腻织春云，色币含光涌浪文。", 
            "扈从清华皆近侍，讲筵荣宠异前闻。", 
            "恩颁在笥隆嚬笑，学乏明经守典坟。", 
            "服拜深惭濡翼刺，垂衣共仰绍华勋。"
        ], 
        "title": "越三日恩赐衣币纪恩作", 
        "type": "律诗", 
        "yun": "文"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "朝听敕目夕治装，眼底斑衣拜北堂。", 
            "便养颇纡皇上念，叨荣亦列宪臣行。", 
            "深秋雁影湖边月，初腊梅花岭上霜。", 
            "平日齑盐今日试，羊城回首是明光。"
        ], 
        "title": "受除南行有日作", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "文武全材信丈夫，奇哉述律策勋殊。", 
            "铜标界海光东汉，卉服浮江格有虞。", 
            "日月照临蝼蚁穴，丹青点染犬羊图。", 
            "还朝自草平南表，刻石燕然得比无。"
        ], 
        "title": "题舒噜存道元帅招安云南彻里国部诗卷", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "侍经屡得被恩纶，特命乘轺纠外臣。", 
            "敢用六条明汉典，要令百粤沐尧仁。", 
            "绣衣春蔼萱花茂，金带光浮荔子新。", 
            "圣德如天何以报，愿持寸念答严宸。"
        ], 
        "title": "十月廿八日己酉台臣传旨拜广东佥宪赐四品服入觐谢恩作 其一", 
        "type": "律诗", 
        "yun": "真"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "皇华遣使见成周，直指巡行汉礼优。", 
            "岂意非才登此选，共知渊虑遍南州。", 
            "严乡公论应多忝，乌鸟私情得少酬。", 
            "万里举头天只尺，能忘珥笔侍前旒。"
        ], 
        "title": "十月廿八日己酉台臣传旨拜广东佥宪赐四品服入觐谢恩作 其二", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "圣恩优异许陈情，苑驷南扬使者旌。", 
            "薄技岂堪陪侍从，乏才因得直承明。", 
            "亲庭遥忆经年别，官驿初行第一程。", 
            "礼乐光华今日盛，长看海晏与河清。"
        ], 
        "title": "八月廿四日起行驿至通州作", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "中外扬名五十年，安车一旦赋归田。", 
            "德星移次天光近，老圃宜秋晚节全。", 
            "滹沱冰坚桥路稳，井陉雪霁驿程便。", 
            "午庄未许裴公隐，淇澳重歌卫武贤。"
        ], 
        "title": "送冯公励大学士致政归太原", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "间岁淮南送北征，今从燕北饯南行。", 
            "三年一会难为别，万里相思可奈情。", 
            "候馆霜晴荒草白，官河风尽片帆轻。", 
            "高堂延伫斑衣切，安得联翩奉寿觥。"
        ], 
        "title": "岁戊子五月将赴闽宪徵擢翰林待制兼国史院编修官九月驿至京师送季长弟之任山南宣慰照磨二首 其一", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "荆南巨镇雄全楚，控带中原自古然。", 
            "江汉东流横宇宙，岷峨西望接云烟。", 
            "城环鹤泽流风在，台耸龙山盛事传。", 
            "已侍朝仪明大典，要陈幕议继前贤。"
        ], 
        "title": "岁戊子五月将赴闽宪徵擢翰林待制兼国史院编修官九月驿至京师送季长弟之任山南宣慰照磨二首 其二", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "前岁尧尊被海隅，今年亲拜帝觞馀。", 
            "已将雨露苏封部，复立云霄直禁庐。", 
            "此日河清占混一，万方春育囿吹嘘。", 
            "长歌既醉微生幸，金鉴贞符更并书。"
        ], 
        "title": "岁己丑天寿节拜赐御酒作", 
        "type": "律诗", 
        "yun": "鱼"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "去年同赴金銮召，今日占君绣斧行。", 
            "治最吴公留旧爱，名优朱博慑先声。", 
            "梁园柳暗灵台寂，汲水荷香列馆清。", 
            "揽辔长途多逸兴，幸将秀句寄遐情。"
        ], 
        "title": "送经历巴延图元卿佥宪河南", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "鄱阳辞别一年多，京国来逢奈喜何。", 
            "王事期程难久驻，宦途鬓发已先皤。", 
            "祖宗门户尝艰苦，家世诗书在琢磨。", 
            "言行枢机当慎密，倚门送汝更无它。"
        ], 
        "title": "示儿宗仁还江右", 
        "type": "律诗", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "诏移闽节入紬书，凡例森严愧学疏。", 
            "执简七旬陈薄技，循墙三命拜新除。", 
            "南薰歌蔼无为治，东壁光遥太乙居。", 
            "身际承平恩遇渥，敢将经术赞华胥。"
        ], 
        "title": "五月八日升除崇文少监兼经筵官拜觐行殿二首 其一", 
        "type": "律诗", 
        "yun": "鱼"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "内阁重叨侍从班，侵晨幄殿觐天颜。", 
            "丝纶垂问怜疏远，樗栎无遗激钝顽。", 
            "华盖云容笼阁道，居庸御气绕燕山。", 
            "都俞不减唐虞盛，舆颂中原沸九关。"
        ], 
        "title": "五月八日升除崇文少监兼经筵官拜觐行殿二首 其二", 
        "type": "律诗", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "喜闻令弟宦荆襄，閒幕悠悠日正长。", 
            "泽国波寒兰芷秀，渚宫风细芰荷香。", 
            "唐虞治世难遭际，羊杜高名要踵芳。", 
            "留后石渠惭懒拙，脊令原上重相望。"
        ], 
        "title": "寄季长弟山南", 
        "type": "律诗", 
        "yun": "阳"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "疏直承明已四年，殊恩重侍五云边。", 
            "敢持橐笔依严陛，喜进诗书彻御筵。", 
            "雪湿龙楼延爱景，春生麟罽囿祥烟。", 
            "陈编何补唐虞治，比屋风清沸诵弦。"
        ], 
        "title": "至正岁己丑仲冬兴圣西殿进讲禹谟", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "经筵冠佩尽名流，邹子明经众所优。", 
            "出宰遐方非小绌，荣亲晚节更何求。", 
            "云明五岭千重驿，风送三江一叶舟。", 
            "元戴功名皆分内，榕阴深处是容州。"
        ], 
        "title": "送邹鲁望赴北流令", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "西郊爽气薄西山，山下平湖水接天。", 
            "十里香风荷盖浪，一川霁景柳丝烟。", 
            "玉虹遥亘星河上，翠阁双悬日月前。", 
            "壮观神州今第一，胜游何啻儗飞仙。"
        ], 
        "title": "仲秋休沐日同崇文僚佐汎舟游西山即事二首 其一", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "藕花深处汎楼船，八面亭台绮绣连。", 
            "晴鹜乱蒲迷弱缆，空蝉落叶和繁弦。", 
            "蟹螯入手殽烝最，莲实登筵果品先。", 
            "共倒碧筒宁惜醉，明时多幸侍甘泉。"
        ], 
        "title": "仲秋休沐日同崇文僚佐汎舟游西山即事二首 其二", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "明仁殿上承香出，有事山川万里行。", 
            "当宁致恭申望秩，代祠荐祝格神明。", 
            "中原形胜州城古，正月风光驿路晴。", 
            "宣室归釐堪计日，联镳来往话平生。"
        ], 
        "title": "至正庚寅孟春代祀北岳等神简同使刘学士", 
        "type": "律诗", 
        "yun": "庚"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "词臣出宰选恩优，不负初年万里游。", 
            "冰雪春消河水长，山川南去驿程脩。", 
            "近乡不日临花县，好事何人赠麦舟。", 
            "身教坐看民德厚，雉驯虎渡彻宸旒。"
        ], 
        "title": "送应奉林希元赴上虞令二首 其一", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "先子登瀛记昔年，京城邂逅各欣然。", 
            "每思推毂嗟前梦，颇喜同僚续旧缘。", 
            "野岸晴莎穿去鹢，江亭云树忽啼鹃。", 
            "曹娥祠在无人问，为拓残碑寄日边。"
        ], 
        "title": "送应奉林希元赴上虞令二首 其二", 
        "type": "律诗", 
        "yun": "先"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "覃怀西上溯清源，叠嶂长冈缭翠垣。", 
            "膏沃连阡环乐土，渊泠一勺泻高原。", 
            "卢仝井在寒芜合，裴相庭空古树繁。", 
            "闻说天坛多异迹，昼鸣笙磬夜啼猿。"
        ], 
        "title": "济渎祠留题三首 其一", 
        "type": "律诗", 
        "yun": "元"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "邃廊峻殿奉祠崇，神物蜿蜒贝阙中。", 
            "甘澍知时千里润，祥云幕晓百灵通。", 
            "林森丛竹黄兼绿，花发辛夷白间红。", 
            "石径萧条盘谷近，欲追隐躅恨匆匆。"
        ], 
        "title": "济渎祠留题三首 其二", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "先公受诏沉龙简，刻石庭中四十年。", 
            "攀抱乌号俱已矣，瞻摩手泽尚依然。", 
            "明禋世使承荣遇，胜槩重盟缔宿缘。", 
            "千载山川人物在，续书嘉应亦华颠。"
        ], 
        "title": "济渎祠留题三首 其三", 
        "type": "律诗", 
        "yun": "先"
    }, 
    {
        "author": "辛愿", 
        "era": "元", 
        "subtype": null, 
        "text": [
            "谁识虎头峰下客，少年有意功名。", 
            "清朝无路到公卿。", 
            "萧萧华屋，白发老诸生。", 
            "邂逅对床逢二妙，挥毫落纸堪惊。", 
            "他年联袂上蓬瀛。", 
            "春风莲烛，莫忘此时情。"
        ], 
        "title": "临江仙 河山亭留别钦叔裕之", 
        "type": "词", 
        "yun": null
    }, 
    {
        "author": "良震", 
        "era": "元", 
        "subtype": "七言绝句", 
        "text": [
            "六月七月生晚凉，大树小树临幽窗。", 
            "枯槎行蚁过无数，晴空好鸟飞一双。"
        ], 
        "title": "绝句", 
        "type": "绝句", 
        "yun": "江"
    }, 
    {
        "author": "辛愿", 
        "era": "元", 
        "subtype": "七言绝句", 
        "text": [
            "催老年光衮衮来，好怀知欲向谁开。", 
            "箕山颍水春风里，呼起巢由共一杯。"
        ], 
        "title": "过崧山", 
        "type": "绝句", 
        "yun": "灰"
    }, 
    {
        "author": "辛愿", 
        "era": "元", 
        "subtype": "七言绝句", 
        "text": [
            "蛇分鹿死已无秦，五十年来汉苑春。", 
            "问著流莺无一语，柳条依旧拂墙新。"
        ], 
        "title": "隆德故宫", 
        "type": "绝句", 
        "yun": "真"
    }, 
    {
        "author": "辛愿", 
        "era": "元", 
        "subtype": "七言绝句", 
        "text": [
            "山寒春静早关门，新月微光照短垣。", 
            "可恨暮云欺落景，却将残霭助黄昏。"
        ], 
        "title": "山寒", 
        "type": "绝句", 
        "yun": "元"
    }, 
    {
        "author": "辛愿", 
        "era": "元", 
        "subtype": "七言绝句", 
        "text": [
            "岁暮山园懒再行，兰衰菊悴颇关情。", 
            "青青多少无名草，争向残阳暖处生。"
        ], 
        "title": "山园", 
        "type": "绝句", 
        "yun": "庚"
    }, 
    {
        "author": "周权", 
        "era": "元", 
        "subtype": null, 
        "text": [
            "立马沙头一壶酒，故人饯客官河道。", 
            "水蒲芽白沙柳青，东风点拂春多少。", 
            "春波浩荡快杨舲，满目好山青不了。", 
            "人生漫浪如浮萍，世味苦辛如食蓼。", 
            "天游笑我外形骸，俗眼从渠分丑好。", 
            "秋毫太山两不足，箕斗虚名我何有。", 
            "人间汨汨声利场，昨日少年今白首。", 
            "繁华万事风雨歇，曲树深池几芳草。", 
            "凄凉旧燕语乌衣，飘零老鹤归华表。", 
            "忆曾高楼夜呼酒，剪烛听歌声缥缈。", 
            "酒酣耳热捐宝钗，客主相欢意倾倒。", 
            "只今憔悴酒徒散，桃花已笑刘郎老。", 
            "胸中耿耿尚如昨，濯足新丰歌浩浩。", 
            "揽衣中夜起徘徊，抚剑灯前感冲抱。", 
            "参横天外落霜鸿，一声画角秦淮晓。"
        ], 
        "title": "王张二提举携酒驿亭饯别因次同舟李彦谦韵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "经冰纬玉纷纵横，三盥寒露方织成。", 
            "晓机裂下不敢玩，一道雪瀑来中庭。", 
            "天然精洁不可涴，犀熏麝染惭吴绫。", 
            "制成素服轻于雪，雅称仙官锵佩玦。", 
            "星斗离离夜插椽，高兴飘飘白银阙。", 
            "乘风便鞚紫鸾车，琼箫吹落蓬莱月。"
        ], 
        "title": "雪轩高士以白纻制服作歌戏赠", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "道人醉卧呼不起，春风吹花满乌几。", 
            "铁冠散人石作肠，一曲泠泠写流水。", 
            "曲终意远流水长，幽襟炯炯含秋霜。", 
            "一声野鹤不知处，云霓明灭山苍苍。"
        ], 
        "title": "梦访苍山道士醉卧不起坐听铁冠散人鼓琴觉后属成", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "金山突兀摩青冥，六鳌驾海来蓬瀛。", 
            "风涛卷雪撼不动，中流涌出毗耶城。", 
            "山僧眼底乾坤阔，俯瞰朝暾乘落月。", 
            "钟声薄暮来蜃楼，灯影晴霄入蛟窟。", 
            "马衔韬怪苍龙蹲，听法卧护孤云根。", 
            "参旗历落倚阑楯，金碧照耀沧海门。", 
            "天光万顷涵虚碧，扁舟独舣玻瓈国。", 
            "六朝兴废几英雄，往事云浮江露白。", 
            "穷高一览双眼明，天风洒我毛骨清。", 
            "淮山数点不可写，矫首九万抟风鹏。"
        ], 
        "title": "金山龙游寺", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "碧天如幕沈云影，飞廉不怒银涛静。", 
            "骊龙正睡贝宫寒，一镜光凝青黛冷。", 
            "数声渔笛来何处，白鸟双双忽飞度。", 
            "夜深明月生孤篷，人在广寒卧风露。"
        ], 
        "title": "甓社湖", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "河流汩汩如泾水，浊浪崩腾疾驰驶。", 
            "一石中胶数斗泥，舟客居民皆饮此。", 
            "黄河不复行故道，下注清淮通海涘。", 
            "十人度索上一洪，寸寸强弓挽难起。", 
            "屹然趺坐如僧禅，日与篙师同愠喜。", 
            "青山一发认邳州，萧条暮上鱼豚市。", 
            "酒边一笑我何为，独冒惊涛行万里。", 
            "争如林下混渔樵，俯仰啸歌行复止。", 
            "回头寄语北山云，征尘待向风泉洗。"
        ], 
        "title": "八里庄渡淮入黄河水浑不可饮过徐入清河水方澄洁信笔閒记", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "清河绿涨琉璃堆，黄河浊浪排空来。", 
            "两流合一混泾渭，喷薄东注无时回。", 
            "孤城迤逦枕其左，昼夜怒激声喧豗。", 
            "人烟蚁集一鬨市，夕阳孤塔空崔嵬。", 
            "客舟簇簇闹河浒，极目但见烟中桅。", 
            "黄垆呼酒足自慰，愁城顿破红颜开。", 
            "须臾笑电急驱雨，神物变幻令人猜。", 
            "狂飙扬沙昏白昼，黑云卷地翻风雷。"
        ], 
        "title": "徐州暮泊风雨骤至", 
        "type": "古风", 
        "yun": "灰"
    }, 
    {
        "author": "周权", 
        "era": "元", 
        "subtype": null, 
        "text": [
            "横空阵气长云黑，戈鋋照耀旌旗色。", 
            "龙跳虎跃神鬼愁，楚汉存亡一丝隔。", 
            "相持两地皆雄据，楚力疑非汉能拒。", 
            "瑞启炎图硭砀云，悲歌霸业乌江路。", 
            "空馀故垒传遗迹，离合山河几勍敌。", 
            "战尘吹尽水东流，落日沙场春草碧。"
        ], 
        "title": "鸡鸣台", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "泗河汩汩流青铜，鲁桥突兀横长虹。", 
            "惊波荡潏石斗怒，石门空洞如㢮弓。", 
            "风霜剥蚀势欲压，乱石齿齿填深洪。", 
            "南连淮楚九地厚，东导齐鲁群流通。", 
            "征商贸易百货阜，来帆去棹纷奔冲。", 
            "车轮彭鍧铎声急，马蹄蹴跃尘影红。", 
            "我游天京偶经此，一见淳俗真尧封。", 
            "扁舟胶涸守连日，欲去未去心忡忡。", 
            "嗟予行役浪自苦，飒飒吟鬓将秋蓬。", 
            "摩挲残碣讨遗迹，搔首蹢躅斜阳中。", 
            "衔杯一洗胸芥蒂，浩歌目送吴天鸿。"
        ], 
        "title": "鲁桥", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "大罗仙人李太白，秋水疏莲浮玉色。", 
            "一来金马玉堂中，诗酒猖狂天子客。", 
            "飘飘豪气秋风起，登楼曾醉山东市。", 
            "放浪形骸宫锦袍，荣华富贵东流水。", 
            "酒酣挥洒翻河笔，险语能令神鬼泣。", 
            "至今光焰照尘寰，一字堪偿双白璧。", 
            "我来怀古空悽怆，风月千年尚无恙。", 
            "何时相见昆崙丘，汗漫从游九天上。"
        ], 
        "title": "谪仙楼（山东济州）", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "朔河春透冰未裂，黄芦伐尽洲渚阔。", 
            "荒祠老栋压欲颓，古树无枝枯复活。", 
            "长嘶飞骑抹流云，草舍微茫聚疏樾。", 
            "夕阳返景低黄埃，漠漠平沙浩如雪。"
        ], 
        "title": "济南原上", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "风捲长河雨声歇，掠面惊沙草如雪。", 
            "乱山青尽天茫茫，万里孤云没飞鹘。", 
            "啼乌城上行人稀，白杨萧萧冢累累。", 
            "目断清明原上路，日暮纸钱撩乱飞。"
        ], 
        "title": "原上", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "临津冲要环墟市，横桥断岸人如蚁。", 
            "车声轧轧风蓬蓬，道上黄尘半空起。", 
            "御河柳色如蓝绿，翻翻酒旆风高矗。", 
            "归马声喧烟火深，落日孤城催暮角。"
        ], 
        "title": "冠州", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "篷莱仙人似松雪，曾向天潢溯银阙。", 
            "天孙为制紫绮裘，五色云边佩明月。", 
            "近闻承诏白玉堂，词头夜夜风雨忙。", 
            "一挥九制夜未艾，金莲分赐宫壶香。", 
            "淋漓妙墨蛟螭走，世有钟王皆敛手。", 
            "偶然醉帖落人间，只字珍藏抵琼玖。", 
            "我家浙水苍山东，闭门偃卧甘诗穷。", 
            "瓣香未展师道敬，携琴暂出杉萝中。", 
            "问公何日作霖雨，只把文章事明主。", 
            "愿恢斯道泽斯民，奕奕光华照千古。"
        ], 
        "title": "呈赵子昂学士（号松雪）", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "赵君胸吐虹五色，饮酒哦诗世无敌。", 
            "夜寒濯发当银潢，酒星飞入锦绣肠。", 
            "眼花耳热忘尔汝，笔阵如云来黩武。", 
            "百番玉版连秋霜，空中错落天葩香。", 
            "千奇百怪驱风雨，露泄玄机鬼神语。", 
            "须臾收敛寂无哗，依然醉盌翻流霞。"
        ], 
        "title": "赵子华乃蹶弛之士齿新气锐痛饮豪吟座中未有出其右者", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "斗杓半夜回天东，人间凤历开华风。", 
            "联镳飞盖拥千骑，家家银烛摇春红。", 
            "金门玉漏声初歇，已闻晓钥开阊阖。", 
            "圣人端拱九天上，殿前晓仗催班列。", 
            "曈曈瑞日红云开，太液春生万寿杯。", 
            "龙旗微动曙烟煖，山呼虎拜声如雷。", 
            "乾坤千载开元会，太和气象唐虞世。", 
            "千官宴罢带花回，十二天街喧鼓吹。"
        ], 
        "title": "元正观朝贺", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "铁冠鹤骨玄都仙，清晨过我谈重玄。", 
            "手中衡霍堕尘几，缟素飒飒开风烟。", 
            "正嫌客舍如舟窄，挂壁恐渠冲破屋。", 
            "急教童子捲还师，始觉眼前无突兀。"
        ], 
        "title": "庞眉黄冠方外奇士也携山水图求售知余不纳必欲求诗", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "青城仙人清且都，眸炯岩电胸冰壶。", 
            "锦裳照耀青霞裾，水玉作佩联明珠。", 
            "驭风来直承明庐，赞述大道光唐虞。", 
            "朝阳孤凤鸣高梧，冀北骐骥空群驽。", 
            "蹇余濩落山泽𦡱，抱瓮汲涧浇畦蔬。", 
            "远游非涉声利途，愿谒国士开榛芜。", 
            "顾公磊落世所无，文章价重真璠玙。", 
            "木天咫尺何时居，家声自是行秘书。"
        ], 
        "title": "呈虞伯生修撰", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "寒更四点鸡未号，行人道上声嘈嘈。", 
            "骏风惨慄寒赑屃，长河争渡冰坚牢。", 
            "霜花著面肤欲裂，虬髯棱棱冻欲折。", 
            "征车卷地声如雷，橐驼吼落燕山月。"
        ], 
        "title": "客枕", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "翠虬夭矫飞不去，颔下明珠脱寒露。", 
            "累累千斛昼夜舂，列瓮满浸秋泉红。", 
            "数宵酝月清光转，秾腴芳髓蒸霞暖。", 
            "酒成快泻宫壶香，春风吹冻玻瓈光。", 
            "甘逾瑞露浓欺乳，曲生风味难通谱。", 
            "纵教典却鹔鹴裘，不将一斗博凉州。"
        ], 
        "title": "蒲萄酒", 
        "type": "古风", 
        "yun": null
    }, 
    {
        "author": "辛愿", 
        "era": "元", 
        "subtype": "五言律诗", 
        "text": [
            "兵去人归日，花开雪霁天。", 
            "川原荒宿草，墟落动新烟。", 
            "困鼠鸣虚壁，饥乌啄废田。", 
            "似闻人语乱，县吏已催钱。"
        ], 
        "title": "乱后", 
        "type": "律诗", 
        "yun": "先"
    }, 
    {
        "author": "辛愿", 
        "era": "元", 
        "subtype": "五言律诗", 
        "text": [
            "赵子年虽小，论诗乐最深。", 
            "秋风凡几首，冬日更多吟。", 
            "老大吾无力，文章尔用心。", 
            "荒山松竹底，莫厌数相寻。"
        ], 
        "title": "赠赵仲常", 
        "type": "律诗", 
        "yun": "侵"
    }, 
    {
        "author": "辛愿", 
        "era": "元", 
        "subtype": "五言律诗", 
        "text": [
            "蚤薄轩裳贵，高寻绮皓踪。", 
            "一囊闾里药，六尺水云筇。", 
            "午枕眠芳景，晴檐望远峰。", 
            "柴门常不掩，应得野夫从。"
        ], 
        "title": "赠刘庵主（刘辽贵族）", 
        "type": "律诗", 
        "yun": "冬"
    }, 
    {
        "author": "辛愿", 
        "era": "元", 
        "subtype": "五言律诗", 
        "text": [
            "夫子今词伯，胡为远帝京。", 
            "青云无辙迹，白发有柴荆。", 
            "鬼戏多年病，人高四海名。", 
            "麟经方有缺，无惜继丘明。"
        ], 
        "title": "赠赵宜之二首 其一", 
        "type": "律诗", 
        "yun": "庚"
    }, 
    {
        "author": "辛愿", 
        "era": "元", 
        "subtype": "五言律诗", 
        "text": [
            "转徙家无地，逢迎客有尊。", 
            "光阴连病枕，天地一愚轩。", 
            "霜雪青松古，风尘白璧温。", 
            "从渠投隙者，衮衮向金门。"
        ], 
        "title": "赠赵宜之二首 其二", 
        "type": "律诗", 
        "yun": "元"
    }, 
    {
        "author": "辛愿", 
        "era": "元", 
        "subtype": "五言律诗", 
        "text": [
            "白酒留分袂，青灯约对床。", 
            "言诗真漫许，知已重难忘。", 
            "爽气虚韩岳，文星照许昌。", 
            "休歌渭城柳，衰老易悲伤。"
        ], 
        "title": "送裕之往许州酒间有请予歌渭城烟雨者因及之", 
        "type": "律诗", 
        "yun": "阳"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "洛水秦山晚自澄，孤洲烟树绿相仍。", 
            "波摇朗月浮金镜，岭隔华星断玉绳。", 
            "但觉转船惊白鸟，岂烦挥翣怒青蝇。", 
            "风尘浩荡飘蓬里，愧似林宗陪李膺。"
        ], 
        "title": "同赵长水汎舟", 
        "type": "律诗", 
        "yun": "蒸"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "陋室何妨似燕窠，暮年终得返鱼蓑。", 
            "壶中日月时常好，枕上功名不足多。", 
            "往古来今真夜旦，高天厚地一罝罗。", 
            "鹿门幸有庞公乐，牛角徒为宁戚歌。"
        ], 
        "title": "陋室", 
        "type": "律诗", 
        "yun": "歌"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "兵戈为客苦思乡，春暮还乡却自伤。", 
            "典籍散亡山阁冷，松筠憔悴野园荒。", 
            "莺衔晚色啼深树，燕掠春阴入短墙。", 
            "邻里也知归自远，竞将言语慰凄凉。"
        ], 
        "title": "乱后还三首 其一", 
        "type": "律诗", 
        "yun": "阳"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "乱后还家春事空，树头无处觅残红。", 
            "棠梨妥雪沾新雨，杨柳飘绵飏晚风。", 
            "谈笑取官惊小子，艰难为客愧衰翁。", 
            "残年得见休兵了，收拾閒身守桂丛。"
        ], 
        "title": "乱后还三首 其二", 
        "type": "律诗", 
        "yun": "东"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "春来漂泊心情减，老去艰危气力微。", 
            "芳草际天愁思远，干戈满地故人稀。", 
            "怀金跃马时何有，问舍求田事已违。", 
            "粝食敝衣聊自足，白头甘息汉阴机。"
        ], 
        "title": "乱后还三首 其三", 
        "type": "律诗", 
        "yun": "微"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "先生未老厌儒冠，筑屋栽篱守岁寒。", 
            "经史日长常满案，鱼虾溪近得供盘。", 
            "幽花入室无多种，瘦竹关情只数竿。", 
            "萧洒远辞车马迹，求官何必近长安。"
        ], 
        "title": "题游彦明林园三首 其一", 
        "type": "律诗", 
        "yun": "寒"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "城郭繁华断往还，林园幽阒养高閒。", 
            "花低暖蕊斜窥水，竹亚晴梢巧避山。", 
            "尊俎岁时君得意，风埃南北我何颜。", 
            "丹房药镜游心久，不惜哀矜洗病孱。"
        ], 
        "title": "题游彦明林园三首 其二", 
        "type": "律诗", 
        "yun": "删"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "不碍遥看冷翠微，尽教丛竹映窗扉。", 
            "篱根傍水知鱼乐，屋角邻花鸟自归。", 
            "浊酒野芹安已久，华轩高马到从稀。", 
            "人间回首皆堪鄙，羡汝幽栖得所依。"
        ], 
        "title": "题游彦明林园三首 其三", 
        "type": "律诗", 
        "yun": "微"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "双峰高耸大河旁，自古函关一战场。", 
            "紫气久无传道叟，黄尘那有弃繻郎。", 
            "烟迷短草秋还绿，露浥寒花晚更香。", 
            "共说河山雄百二，不堪屈指算兴亡。"
        ], 
        "title": "函关", 
        "type": "律诗", 
        "yun": "阳"
    }, 
    {
        "author": "辛愿", 
        "era": "元", 
        "subtype": "七言律诗", 
        "text": [
            "青云一别阮家郎，甚欲题诗远寄将。", 
            "好句眼前常蹉过，佳人心上不曾忘。", 
            "谁家秋月茅亭底，何处春风锦瑟旁。", 
            "昌谷烟霞久寂莫，欢游还肯到三乡。"
        ], 
        "title": "寄裕之", 
        "type": "律诗", 
        "yun": "阳"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "汉使却回凭寄语，汉家三十六将军。", 
            "劝君莫话封侯事，触拨伤心不愿闻。"
        ], 
        "title": "明妃二首 其一", 
        "type": "绝句", 
        "yun": "文"
    }, 
    {
        "author": "耶律铸", 
        "era": "元", 
        "subtype": "七言绝句", 
        "text": [
            "散花天上散花人，谁说香名更未闻。", 
            "薄命换移仙寿在，不须青冢有愁云。"
        ], 
        "title": "明妃二首 其二", 
        "type": "绝句", 
        "yun": "文"
    }, 
    {
        "author": "沙可学", 
        "era": "元", 
        "subtype": "七言律诗", 
        "text": [
            "疏凿功成王气衰，九重端拱尚无为。", 
            "贪夫柄国忠良没，巨敌临郊社稷危。", 
            "万里朔云沙漠漠，六宫禁御草离离。", 
            "金舆玉辂无消息，肠断西风白雁飞。"
        ], 
        "title": "咏怀二首 其一", 
        "type": "律诗", 
        "yun": null
    }, 
    {
        "author": "沙可学", 
        "era": "元", 
        "subtype": "七言律诗", 
        "text": [
            "独上高城望远郊，雁飞黄叶下萧萧。", 
            "天旋西极余残照，江涌狂波作莫潮。", 
            "尘世百年双鬓改，乡关万里一身遥。", 
            "何由从猎滦河曲，霜冷弓强铁马骄。"
        ], 
        "title": "咏怀二首 其二", 
        "type": "律诗", 
        "yun": "萧"
    }, 
    {
        "author": "沈禧", 
        "era": "元", 
        "subtype": null, 
        "text": [
            "拣西南好处创幽居，小结两三楹。", 
            "有数竿修竹，五株疏柳，四野来青。", 
            "最喜诗朋酒友，□共缔幽盟。", 
            "放浪形骸外，不事浮名。", 
            "足迹何曾入市，□性□樗散。", 
            "不惯逢迎。", 
            "叹区区逐利，抵死起纷争。", 
            "争如我、清风皓月，助吟怀、何用一文□。", 
            "□□□、迭为宾主，啸傲忘情。"
        ], 
        "title": "八声甘州 咏施以和溪南小隐", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "彩霞呈瑞。", 
            "宿雨开新霁。", 
            "春色渐、看明媚。", 
            "西池桃并结，南极星流丽。", 
            "咸赞美，千寻笑指崧乔翠。", 
            "绮席宏开际。", 
            "仙吕锵金佩。", 
            "捧琼斝，斟绿蚁。", 
            "共祝南山寿，更与庄椿比。", 
            "日正永，一株独挺千秋岁。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "幸逢清世。", 
            "四海皆兄弟。", 
            "人未老，身无系。", 
            "闲情湖水阔，高兴吴山邃。", 
            "酣歌后，黑甜一枕南窗睡。", 
            "华诞今朝是。", 
            "绮席排良会。", 
            "□□□，□□□。", 
            "霞觞斟寿酒，彩服铿金佩。", 
            "从今去，长生永享千秋岁。"
        ], 
        "title": "千秋岁 寿词", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "虬枝撑月倚高寒。", 
            "瘦影拂琅玕。", 
            "露华冷沁苍苔润，更深后、万籁声乾。", 
            "尘虑于时顿息，冲襟此际惟宽。", 
            "俨然妆饰整衣冠。", 
            "独抱素琴弹。", 
            "铿金戛玉何清趣，知音少、空自嗟叹。", 
            "志在高山流水，□惊别鹤离鸾。"
        ], 
        "title": "风入松", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "一溪新水绿涟漪。", 
            "嫩柳袅金丝。", 
            "扁舟载得春多少，轻摇过、芦荻沙堤。", 
            "惊起一双鸂鶒，飞来几点凫鹭。", 
            "笔床茶灶总相随。", 
            "蓑笠不须披。", 
            "烟波深处耽清趣，任逍遥、不管伊谁。", 
            "抱膝吟余好句，回头又得新诗。"
        ], 
        "title": "风入松", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "溪山如洗雨才乾。", 
            "芦荻暗江湍。", 
            "沙明水碧岚光净，似丹青、图画宜看。", 
            "风卷浪花翻雪，□飘金粉生寒。", 
            "老翁终日把纶竿。", 
            "潇洒异衣冠。", 
            "想应自得烟波趣，又何心、显职高官。", 
            "踪迹往来吴楚，梦魂不到长安。"
        ], 
        "title": "风入松", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "一天飞絮滚成球。", 
            "玉琢酒家楼。", 
            "鸟飞不度人踪绝，朔风凛、寒气飕飕。", 
            "偏称歌姬帐底，独怜渔父江头。", 
            "此时清趣若为酬。", 
            "千载尚王猷。", 
            "知心忽尔思安道，冒严寒、趣□扁舟。", 
            "未至山阴遽返，为言兴尽而休。"
        ], 
        "title": "风入松 子猷访戴", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "忆从湘浦遇琼仙。", 
            "解佩是何年。", 
            "冰姿不许铅华污，淡凝妆、风度飘然。", 
            "长伴霜前青女，来寻月下婵娟。", 
            "一尘难染净娟娟。", 
            "独立晚风前。", 
            "黄冠翠袖殊清雅，误思凡、谪向江边。", 
            "矾弟梅兄是侣，桃娇杏冶空妍。"
        ], 
        "title": "风入松 水仙", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "阳回潜谷起赪虬。", 
            "万斛灿琳球。", 
            "芳姿占得先春意，冰霜操、甘抱清幽。", 
            "野店溪桥托质，苍松翠竹为俦。", 
            "寿筵开处接瀛洲。", 
            "彷佛见罗浮。", 
            "朱幢绛节参差下，香风霭、共集南楼。", 
            "为庆人间甲子，来添海屋仙筹。"
        ], 
        "title": "风入松 红梅庆六十寿", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "竹冠藜杖葛裁襟。", 
            "华发半盈簪。", 
            "尘缘一点无萦绊，闲边趣、不管浮沉。", 
            "姓字不闻入耳，梦魂长绕山林。", 
            "相随惟有一床琴。", 
            "得趣最幽深。", 
            "溪桥野径忘危险，任迢遥、为觅知音。", 
            "一曲高山流水，利名都不关心。"
        ], 
        "title": "风入松 咏画景", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "层台高筑势崭岩。", 
            "迢递隔闾阎。", 
            "不将贮彼狂歌舞，深秋夜、登玩银蟾。", 
            "为爱一轮光皎，又看孤影廉纤。", 
            "桂花香里□吟髯。", 
            "兴趣自能添。", 
            "露华凉透罗衣薄，更深也、万籁声潜。", 
            "弹罢瑶琴三叠，还将玉管重拈。"
        ], 
        "title": "风入松 咏俞绍庵秋蟾台", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "一弯谁剪剡溪笺。", 
            "雪色照人鲜。", 
            "湘筠削骨劳工制，最堪怜、舒卷轻便。", 
            "动处清风披拂，展时明月团圆。", 
            "流金烁石势如然。", 
            "此际有威权。", 
            "只愁一夜西风到，又谁知、中道抛捐。", 
            "自昔炎凉故态，始终难保相全。"
        ], 
        "title": "风入松 咏扇", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "绿蓑新制把渔竿。", 
            "摆脱旧衣冠。", 
            "房租去住无拘系，朝吴楚、暮宿湘湍。", 
            "且躲是非荣辱，不愁雨暑风寒。", 
            "得鱼沽酒任盘桓。", 
            "但觉醉乡宽。", 
            "姓名不落时人耳，对清风、明月团圞。", 
            "踪迹长依云水，梦魂只绕江干。"
        ], 
        "title": "风入松 渔隐", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "寿安新试粲红裳。", 
            "珍重异寻常。", 
            "群芳落尽呈娇态，倚栏干、独殿春阳。", 
            "剩放天香国色，全胜魏紫姚黄。", 
            "天时人事正相当。", 
            "日日具壶觞。", 
            "不妨醉了重教醉，忍孤负、艳质浓芳。", 
            "明日再携肴核，还来花底徜徉。"
        ], 
        "title": "风入松 赏牡丹", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "暮云收尽紫霄宽。", 
            "灏气袭衣冠。", 
            "清泉白石长为伍，松头露、冷滴方坛。", 
            "此际千林影断，于时万籁声乾。", 
            "道人星下礼蒲团。", 
            "宝鼎爇沈檀。", 
            "风吹霞袂飘飘举，想芳名、已注仙班。", 
            "东访麻姑跨凤，西邀金母乘鸾。"
        ], 
        "title": "风入松 题石坛道士焚香", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "画楼高出子城湾。", 
            "卷幔见南山。", 
            "堆有叠翠排天际，似蛾眉、巧绾云鬟。", 
            "风月四时长占，星辰午夜宜攀。", 
            "蓬莱仙阙有无间。", 
            "望处隔尘寰。", 
            "何当养就升天翼，恣翱翔、飞去飞还。", 
            "纵目真穷寥廓，置身如履孱颜。"
        ], 
        "title": "风入松 题来青楼", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "使轺今夜宿邮亭。", 
            "邂逅见娉婷。", 
            "琵琶斜抱生娇媚，悄无人、独倚帏屏。", 
            "弦内暗传心事，镫前略叙幽情。", 
            "丽词一曲按新声。", 
            "调格总高清。", 
            "筵前明日人传唱，难遮掩、耳目聪明。", 
            "一宿风光固好，百年名节俱倾。"
        ], 
        "title": "风入松 题驿亭图", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "隐君家住郭西闉。", 
            "清政总堪论。", 
            "身居廛市心丘壑，四时将、风月平分。", 
            "座有洪儒谈笑，门多长者蹄轮。", 
            "数椽草屋仅容身。", 
            "别是一乾坤。", 
            "小山花木饶佳趣，势崭岩、气压昆仑。", 
            "兴到自弹绿绮，闲来时倒金樽。"
        ], 
        "title": "风入松 题城西草屋", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "白云堆里奋苍虬。", 
            "横亘洞庭秋。", 
            "掀髯舞爪何狞恶，峥嵘势、抉石崩流。", 
            "飞入君家栏槛，满堂风雨飕飕。", 
            "须叟烟雾漠然收。", 
            "幻出老松揪。", 
            "谁濡墨汁传神妙，森森露、铁戟戈矛。", 
            "对此翠涛银浪，也胜瑶岛沧洲。"
        ], 
        "title": "风入松 壁间画松", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "隐君家住白云深。", 
            "华发已骎骎。", 
            "芒鞋蹋破莓苔径，何曾惮、石磴崎嵚。", 
            "问酒每过村店，访僧时叩禅林。", 
            "归来高卧北窗阴。", 
            "名利不关心。", 
            "半生清乐甘吾分，箪瓢饮、不慕腰金。", 
            "胸次包含丘壑，笔端幻出云岑。"
        ], 
        "title": "风入松 赠画师", 
        "type": "词", 
        "yun": null
    }, 
    {
        "author": "沈景高", 
        "era": "元", 
        "subtype": null, 
        "text": [
            "新脱鱼鳞，平分鹅管，爱勒眉弯。", 
            "记掐恨香蕉，愁悰细说，划情嫩竹，怨曲新翻。", 
            "才贴梅钿，旋挑铅粉，绣领重交犹道寒。", 
            "娇无奈，笑轻拈杏带，浅揭湘斑。", 
            "宫棋也学偷弹，时绾就同心羞自看。", 
            "解传杯频赌，藏阄罗袖，归鞭重数，刻印阑干。", 
            "暗解绡囊，倦调瑶瑟，喂蕊莺儿绣阁间。", 
            "凝情处，把瓜犀谩剥，消遣春闲。"
        ], 
        "title": "沁园春 和刘龙洲指甲", 
        "type": "词", 
        "yun": null
    }, 
    {
        "author": "沈贵", 
        "era": "元", 
        "subtype": "七言绝句", 
        "text": [
            "锦衣玉食非为福，檀板金樽可罢休。", 
            "何事子孙长久计，瓦盆盛酒木绵裘。"
        ], 
        "title": "讽兄诗", 
        "type": "绝句", 
        "yun": "尤"
    }, 
    {
        "author": "沈性", 
        "era": "元", 
        "subtype": null, 
        "text": [
            "侬住西湖日日愁，郎船只在东江头。", 
            "凭谁移得吴山去，湖水江波一处流。"
        ], 
        "title": "和西湖竹枝词", 
        "type": "词", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "危梯飞构上云端，气象雄深势屹蟠。", 
            "万里乾坤双望眼，千年城郭一凭阑。", 
            "销磨丹雘风霜老，凌厉青冥星斗寒。", 
            "日暮无穷怀古意，残碑字字拂苔看。"
        ], 
        "title": "悯忠阁", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "乾坤瑞气蔼燕山，天仗初开虎豹关。", 
            "金爵觚棱银汉表，玉阶平墄綵云间。", 
            "紫泥香暖春宣诏，清跸声寒晓趣班。", 
            "千载明良今庆会，喜看新雨涤尘寰。"
        ], 
        "title": "阙下遥瞻 其一", 
        "type": "律诗", 
        "yun": "删"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "剑佩声磨九轨衢，欢传虎拜听嵩呼。", 
            "一天雨露流春泽，万古山河壮地图。", 
            "造化机缄新宇宙，太平气象又唐虞。", 
            "丹心一寸葵倾处，夜夜泰阶明六符。"
        ], 
        "title": "阙下遥瞻 其二", 
        "type": "律诗", 
        "yun": "虞"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "穆穆皇风世道淳，吾君敛福锡斯民。", 
            "六龙日焕彤墀晓，五凤云深紫禁春。", 
            "洞达遐荒无异俗，痒疴疾痛视同仁。", 
            "野人亲睹朝纲整，可是乾坤气象新。"
        ], 
        "title": "阙下遥瞻 其三", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "万法丝毫露一端，屹然龙象起飞蟠。", 
            "佛超大地三千界，人立中天十二阑。", 
            "香火道场传世久，虚空潮梵落云寒。", 
            "我来振袂西风表，己作五台台上看。"
        ], 
        "title": "次前韵", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "人日今年乐事并，新春只遣鬓幡迎。", 
            "一元坱圠新调燮，万物洪纤总发生。", 
            "早有东风消腊冻，渐舒昕日作晴明。", 
            "玉堂人醉梅花底，门帖新题羁宦情。"
        ], 
        "title": "次韵子昂学士人日立春赵诗 其二", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "栝山咫尺不相逢，万里飘零始识公。", 
            "江表一麾头欲雪，床头孤剑气如虹。", 
            "分忘贵贱襟期古，论到行藏意趣同。", 
            "多谢过从情恋恋，为怜逆旅困新丰。"
        ], 
        "title": "徐可翁总管", 
        "type": "律诗", 
        "yun": "东"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "鼎食难登苜蓿盘，齑盐滋味笑儒酸。", 
            "白云望断亲闱远，红叶吟残客路寒。", 
            "心事蹉跎忙里过，人情翻覆静中看。", 
            "何如归去苍山下，閒听松风煮月团。"
        ], 
        "title": "有怀", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "山川已入史迁笔，乡里还从马少游。", 
            "万里乾坤双短鬓，五湖风月一扁舟。", 
            "飘零末路谁青眼，归去沧洲愧白鸥。", 
            "有地可耕书可读，吾生此外复何求。"
        ], 
        "title": "次韵孙子野", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "浪说骑鲸汗漫游，客寒未办鹔鹴裘。", 
            "征鸿影里三更月，落木声中万里秋。", 
            "高下楼台歌吹海，往来冠盖帝王州。", 
            "观光要适平生志，莫叹周南久滞留。"
        ], 
        "title": "次韵罗济之", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "携琴两载泊京华，馈鲤无人雁不过。", 
            "客路重阳归未得，吾庐三径近如何。", 
            "白云日望关心久，明月天涯归梦多。", 
            "寄语此山堂下鹤，一竿分合老渔蓑。"
        ], 
        "title": "怀归", 
        "type": "律诗", 
        "yun": "歌"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "巉巉拔地老危峰，不许龟蒙耸大东。", 
            "半夜赤光低海日，九霄寒翠落天风。", 
            "荡磨云气风雷近，镇压坤维气势雄。", 
            "可怪客帆留不住，瓣香无路谒云宫。"
        ], 
        "title": "岱岳", 
        "type": "律诗", 
        "yun": "东"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "笔耕还有砚为田，分得云僧半榻眠。", 
            "徇道不妨贫是病，忘言自爱默成禅。", 
            "文章信手窥天巧，涂抹何心取世妍。", 
            "坐听松风弦大雅，逍遥应复梦钧天。"
        ], 
        "title": "次韵吴子善讲学来云僧舍", 
        "type": "律诗", 
        "yun": "先"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "纳纳乾坤付一杯，穷通赋分信悠哉。", 
            "冰霜气味甘餐柏，铁石心肠可赋梅。", 
            "自足一丘閒寄傲，怕荒三径早归来。", 
            "怀人几动山阴兴，夜雪扁舟兴尽回。"
        ], 
        "title": "次韵閒居", 
        "type": "律诗", 
        "yun": "灰"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "误烦聘使下青云，夭上归来只故人。", 
            "自分终身隐丘壑，何心横足动星辰。", 
            "高风尚激严滩水，老树相传汉代春。", 
            "身为东都倡名节，云台事业付功臣。"
        ], 
        "title": "次韵姜潜夫钓台", 
        "type": "律诗", 
        "yun": "真"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "世途处处马牛风，时命虽仇道未穷。", 
            "半世生涯如沬桼，十年踪迹等飘蓬。", 
            "周南留滞情虽恶，蓟北登临气自雄。", 
            "雪点吟髭尘扑面，且归伸足卧山中。"
        ], 
        "title": "和韵", 
        "type": "律诗", 
        "yun": "东"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "匆匆聚散若抟沙，感旧交游两鬓华。", 
            "明月停杯谪仙酒，碧云浮盌玉川茶。", 
            "人于罕会襟期厚，诗写幽情趣味嘉。", 
            "别后北山堂下桂，秋风黄雪几番花。"
        ], 
        "title": "刘北山", 
        "type": "律诗", 
        "yun": "麻"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "除书飞下五云端，光焕蓬莱紫气间。", 
            "照世声名山岳重，绝尘襟度雪霜寒。", 
            "玉堂昼永紬书好，紫砚春浓草诏閒。", 
            "入觐清光天咫尺，又分莲烛下金銮。"
        ], 
        "title": "贺欧阳公除翰林学士", 
        "type": "律诗", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "圜桥词翰妙无穷，快写平生磊落胸。", 
            "下榻清风延孺子，高楼豪气卧元龙。", 
            "关山梦隔云千里，雨露恩流天九重。", 
            "又佩江南文印去，秋红一路正芙蓉。"
        ], 
        "title": "呈陈众仲助教", 
        "type": "律诗", 
        "yun": "冬"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "谈笑青云激壮怀，决科射策尚徘徊。", 
            "超超麾电鞭霆手，落落昂霄耸壑材。", 
            "檐雨青灯官舍酒，乡心明月故园梅。", 
            "快哉此去魁多士，万里骅骝道路开。"
        ], 
        "title": "叶敬常贤良", 
        "type": "律诗", 
        "yun": "灰"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "曾洒骊珠被短编，七襄欲报邈天孙。", 
            "空怀春草池塘梦，莫写梅花水月魂。", 
            "台阁文章端典雅，山林气质借清温。", 
            "床头萍绿多矜色，长价还从薛卞门。"
        ], 
        "title": "谢欧阳学士", 
        "type": "律诗", 
        "yun": "元"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "凌厉刚风笑傲间，兴豪不管紫笙寒。", 
            "独飞明月丹霞佩，遥赴清都玉殿班。", 
            "虚室春和融二景，苍精霜气薄三韩。", 
            "归来羡尔清溪鹤，犹带閒云守洞关。"
        ], 
        "title": "黄致和提点回自上京", 
        "type": "律诗", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "灯前儿女小团圞。", 
            "岁将阑。", 
            "夜将残。", 
            "一度逢春，一度减朱颜。", 
            "明曰东风三十二，又添得，二毛侵，鬓底斑。", 
            "世间世间行路难。", 
            "身世闲。", 
            "天地宽。", 
            "往事往事恨未了，长恨儒冠。", 
            "爆竹声中，春又到柴关。", 
            "一任黄尘门外扰，且留取，旧梅花，独自看。"
        ], 
        "title": "江城梅花引 己卯除夕 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "五陵春色旧曾游。", 
            "翠娥讴。", 
            "锦缠头。", 
            "花落花开，不信有并州。", 
            "浅碧障泥红叱拨，柳桥外，满东风，无点愁。", 
            "近来近来双鬓秋。", 
            "心渐收。", 
            "情尚留。", 
            "底事底事遽如许，身世沉浮。", 
            "何况年华，长向镜中羞。", 
            "才见那时帘外月，便想起，醉吹箫，罨画楼。"
        ], 
        "title": "江城梅花引 其二", 
        "type": "词", 
        "yun": "尤"
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "冰纨光映素手。", 
            "竹簟醒残酒。", 
            "满院梅风起，疏云薄、斜阳漏。", 
            "兰棹归去后，诗人瘦。", 
            "梦绕潇湘柳。", 
            "屡回首。", 
            "开帘傍晚，烟中微见青岫。", 
            "沧浪远兴，为问白鹤知否。", 
            "十里平湖纵望久。", 
            "凉透。", 
            "江莲香度疏牖。"
        ], 
        "title": "隔浦莲 水槛晚晴", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "云树风初劲，雾窗晴尚悭。", 
            "雁落野塘暝，鹤鸣水村寒。", 
            "重来寻梅径里，渐喜嫩萼堪看。", 
            "向日院宇荒闲。", 
            "香冷旧铜盘。", 
            "几格横素帙，屏壁淡烟峦。", 
            "弓腰冷袖，多情维忆前欢。", 
            "但温存羔酒，留连兽炭，暮江欲雪年又残。"
        ], 
        "title": "红林檎近 其一 水村冬景，次钱素庵韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "山晚牛羊下，野荒凫雁肥。", 
            "雨脚度江远，日光映林微。", 
            "泥深何堪纵步。", 
            "倚杖谩立苔矶。", 
            "望极浦口云归。", 
            "寒气透征衣。", 
            "断冰随浪楫，斜竹偃风扉。", 
            "江空岁暮，村深人迹还稀。", 
            "待霜桥梅破，茅堂酒暖，放船速客延暮晖。"
        ], 
        "title": "红林檎近 其二 冬雨晚晴，次谢士英韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "旧时月。", 
            "曾照河桥夜别。", 
            "秋千下、花露染衣，倚马相看动愁绝。", 
            "登临黯望彻。", 
            "思落吴山万叠。", 
            "江村路，春水乍生，南浦迢迢恨难越。", 
            "匆匆换时节。", 
            "怪驿未缄鳞，残柳成列。", 
            "平湖入梦情犹切。", 
            "嗟乐事长在，壮游都误，酣歌迷舞兴未歇。", 
            "耿前恨休说。", 
            "凄咽。", 
            "乱愁结。", 
            "记诗满花笺，歌唤桃叶。", 
            "琵琶水面今谁拨。", 
            "但碧槛长倚，楚蓠空撷。", 
            "相思难寄，待更把，断柳折。"
        ], 
        "title": "兰陵王 其一 春日寄钱塘诸友", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "锦江绿。", 
            "长想秦城在目。", 
            "瞿塘上、春水舣船，十二遥峰翠如簇。", 
            "羁怀未易触。", 
            "斜日平原散牧。", 
            "潘郎爱，年少宦游，遮莫吴霜鬓边扑。", 
            "名家旧韦曲。", 
            "记雨卧丛花，春覆慈竹。", 
            "东来重问乌衣屋。", 
            "愁濯锦人远，剪灯窗静，归心偏是梦里速。", 
            "更题柱曾卜。", 
            "凄独。", 
            "带移束。", 
            "正驿路骝嘶，烟浦帆宿。", 
            "遨头风度犹能续。", 
            "尽客馆歌舞，故人醽醁。", 
            "薛涛笺上，写恨处，字可掬。"
        ], 
        "title": "兰陵王 其二 王彦强以暮春有怀吴中故居之作见示，此公蜀故家，因以蜀语次韵答之", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "暮天碧。", 
            "长是登临望极。", 
            "松江上、云冷雁稀，立尽斜阳耿相忆。", 
            "凭阑起叹息。", 
            "人隔吴王故国。", 
            "年华晚，烟水正深，难折梅花寄寒驿。", 
            "东风旧游历。", 
            "记草暗书帘，苔满吟屐。", 
            "无情征旆催离席。", 
            "嗟月堕寒影，夜移清漏，依稀曾向梦里识。", 
            "恍疑见颜色。", 
            "空惜。", 
            "鬓毛白。", 
            "恨莫趁金鞍，犹误尘迹。", 
            "何时弭棹苏台侧。", 
            "共漉酒纱帽，放歌瑶瑟。", 
            "春来双燕，定到否，旧巷陌。"
        ], 
        "title": "兰陵王 其三 岁晚忆王彦强而作", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "凉欺羽扇，风生蕲竹，秋意渐满院落。", 
            "商声又过梧桐井，还误剖瓜佳会，泛槎仙约。", 
            "谩忆中庭儿女夜，几笑语、花楼欢乐。", 
            "尚认得、织女桥边，半是旧乌鹤。", 
            "何事明河影下，佳期如许，暗抱一襟离索。", 
            "箭壶催梦，枕屏移恨，是青春行客。", 
            "对良宵感旧，鬓发萧萧叹潘岳。", 
            "阑干迥、翠帘休卷，待到更深，啼螀声又作。"
        ], 
        "title": "八归 其一 庚辰七夕，与卫立礼同用此调", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "清蟾半露，惊乌三匝，城上漏水乍滴。", 
            "微凉已透潇湘簟，还见小帘摇砌，淡灯垂壁。", 
            "夜色迢迢人睡去，正想到、山阳吹笛。", 
            "做弄得、客里文园，病后更无力。", 
            "还是秋期过了，鸣蛩窗户，又对新诗相忆。", 
            "片云天外，数峰江上，几误湘灵瑶瑟。", 
            "叹流光过眼，宋玉多情共今夕。", 
            "沧浪兴、扁舟客与，醉帽飘萧，亭皋清望极。"
        ], 
        "title": "八归 其二 秋夜咏怀寄钱南金", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "见梅花、一番惊感，天时人事如许。", 
            "星霜冉冉东流水，牢落少年心绪。", 
            "时自语。", 
            "甚门外、风埃绿鬓生尘土。", 
            "故人闲阻。", 
            "奈岁晚相思，云寒怅望，此意转凄楚。", 
            "髫年梦，俛仰巳成今古。", 
            "人生几度欢聚。", 
            "故乡景物浑非旧，愁里匆匆时序。", 
            "能记否。", 
            "记剪烛西窗，暝坐听风雨。", 
            "春来更苦。", 
            "奈酒量微增，诗情未减，何处唤俦侣。"
        ], 
        "title": "摸鱼子 其一 岁晚感怀寄南金", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "倚阑干、暮云千里，天涯芳草凄楚。", 
            "愔愔巷陌重门掩，何况满窗疏雨。", 
            "江上路。", 
            "又还见、黄金暗柳千万缕。", 
            "荒村岁序。", 
            "纵燕子新来，梨花未扫，好景自虚度。", 
            "江淹老，谁解重吟恨赋。", 
            "东风依旧南浦。", 
            "青烟店舍长安道，梦里翠屏朱户。", 
            "闲院宇。", 
            "怅犹记、佳人秉烛深夜语。", 
            "新诗谩与。", 
            "奈世事驱驰，流光荏苒，回首更延伫。"
        ], 
        "title": "摸鱼子 其二 寒食雨中", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "遍乾坤、好山无数，古来高隐能几。", 
            "相逢尽道林泉胜，无奈利名朝市。", 
            "青嶂里。", 
            "望曲径深门，彷佛柴桑里。", 
            "先生傲世。", 
            "任短褐长镵，清琴浊酒，占断晋风致。", 
            "疏林下，别有谈玄尘尾。", 
            "清风长满窗几。", 
            "门前剥啄何须问，应是采芝仙子。", 
            "谁可比。", 
            "已不减、当时鸡犬空中起。", 
            "留连晚计。", 
            "尽穴石藏书，锄云种玉，千古有灵气。"
        ], 
        "title": "摸鱼子 其三 题王德琏山居图", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "雁来时、晚寒初劲，青灯摇动窗户。", 
            "商声暗起邻墙树，触景乱愁还聚。", 
            "秋又暮。", 
            "奈合造凄凉，无处无笳鼓。", 
            "狂吟醉舞。", 
            "记满帽簪花，分筹藉草，骑马忘归路。", 
            "怀人远，有恨凭谁寄语。", 
            "虚名长是相误。", 
            "天涯节序浑非旧，留得满城风雨。", 
            "心万缕。", 
            "谩自喜、孤高不惹沾泥絮。", 
            "羁怀倦诉。", 
            "好分付儿曹，耘耝三径，早晚赋归去。"
        ], 
        "title": "摸鱼子 其四 吴门客中九日，次魏彦文韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "记年时、满城风雨，姑苏台下重九。", 
            "客楼已办登临屐，曾为好山回首。", 
            "延伫久。", 
            "望翠壁嶙峋，闲却题诗手。", 
            "相逢野叟。", 
            "强笑折黄花，乱簪乌帽，来与共尊酒。", 
            "流光去，肯为闲人宿留。", 
            "惊心节序依旧。", 
            "西风只么吹蓬鬓，病骨尚堪驰骤。", 
            "官渡口。", 
            "便拟唤扁舟，往问江潭柳。", 
            "明年健否。", 
            "纵世故无情，未应迟暮，辜负此时候。"
        ], 
        "title": "摸鱼子 其五", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "芙蓉秋水绿，河桥畔、驻马落霞明。", 
            "念苏小画楼，蠹侵花简，谢娘朱户，香冷银屏。", 
            "怅犹记、浔江留夜客，滕阁醉诗宾。", 
            "驿上信音，美人迟暮，雁边城郭，霜气凄清。", 
            "潘郎愁多少，伤情处，无奈两鬌星星。", 
            "江路晚风，三迭长是愁听。", 
            "纵彩笔殷勤，近来无准，画阑标缈，一向谁凭。", 
            "何处笛声哀怨，幽梦难成。"
        ], 
        "title": "风流子 次李仲舆秋思韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "马上貂裘裂。", 
            "料明妃、几番回首，旧家陵阙。", 
            "留得胡沙千年恨，写入冰弦四列。", 
            "想历遍、关河风雪。", 
            "弹动伊凉哀怨曲，把梨园风韵都消歇。", 
            "南部乐，向谁说。", 
            "多情只记潇湘瑟。", 
            "纵而今、宫移羽换，此怀难竭。", 
            "便有传来中原谱，终带穹庐烟月。", 
            "甚长是、未歌先咽。", 
            "顾曲周郎今已矣，满江南谁是知音客。", 
            "人世事，几圆缺。"
        ], 
        "title": "其一 贺新郎", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "一段江南绿。", 
            "望依依、沙鸥起处，辋川横幅。", 
            "十里平郊人烟聚，掩映汀洲几曲。", 
            "试与问、隐君林屋。", 
            "花径竹门春窈窕，有苍颜绿鬓人如玉。", 
            "挥白羽，跨黄犊。", 
            "高情远继巢由躅。", 
            "向沧浪、濯缨垂钓，自歌还续。", 
            "手种陂塘千株柳，隔断红尘万斛。", 
            "算独有、渔舟来熟。", 
            "待约西施同载酒，趁桃花、浪暖相追逐。", 
            "寻胜地，访遗俗。"
        ], 
        "title": "贺新郎 其二 题王德琏水村卷", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "海底珊瑚树。", 
            "问鲛人、几时擎出，碎为繁露。", 
            "茜女拾来纫成佩，妆点江南岁暮。", 
            "便掩映、含章窗户。", 
            "更着绛绡笼玉骨，怕黄昏、不向孤山路。", 
            "银烛暗，未归去。", 
            "梦中曾被梨云误。", 
            "最难忘、长沙形胜，水声东注。", 
            "若见何郎须相报，不改扬州韵度。", 
            "道秾艳、尚堪重赋。", 
            "一点酸心浑不死，笑桃根、桃叶非吾故。", 
            "空谷底，谩延伫。"
        ], 
        "title": "贺新郎 其三", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "晚风吹醒梅花梦，吟窗人倦无语。", 
            "楚天云澹雁凄凉，何况黄昏雨。", 
            "又忽忽、惊心岁序。", 
            "村荒更回无钟鼓。", 
            "对夜色萧条，谩借得、孤缸耿耿，独照离绪。", 
            "憔悴怨墨频题，征衣佣整，怪却双鬓如许。", 
            "故园犹是旧东风，往事今尘土。", 
            "但忆着、章台柳树。", 
            "十年青镜催迟暮。", 
            "任艳怀、如流水，芳草王孙，有谁能赋。"
        ], 
        "title": "霜叶飞 小溪岁晚，与南金夜坐分韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "巧斗弯环，纤凝妩媚，明妆未收。", 
            "似江亭晓玩，遥山拂翠，宫帘暮卷，新月横钩。", 
            "扫黛嫌浓，涂铅讶浅，能画张郎不自由。", 
            "伤春倦，为皱多无力，翻作娇羞。", 
            "填来不满横秋。", 
            "料著得人闲多少愁。", 
            "记鱼笺缄启，背人偷敛，雁钿胶并，运指轻揉。", 
            "有喜先占，长颦难效，柳叶轻黄今在否。", 
            "双尖锁，试临鸾一展，依旧风流。"
        ], 
        "title": "沁园春 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "漆点填眶，凤梢侵鬓，天然俊生。", 
            "记隔花瞥见，疏星炯炯，倚阑延伫，止水盈盈。", 
            "端正窥帘，瞢腾凭枕，睥睨檀郎长是青。", 
            "销凝久，待嫣然一顾，密意将成。", 
            "困酣时倚银屏。", 
            "强临镜、匆匆犹未醒。", 
            "忆帐中亲睹，似嫌罗密，尊前斜注，翻怕镫明。", 
            "醉后看承，歌时斗弄，几度孜孜频送情。", 
            "难忘处，是香罗揾透，别泪双零。"
        ], 
        "title": "沁园春 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "菜甲封泥，桃英怯冻，浅寒尚浓。", 
            "正小窗深掩，暮云低密，颓垣半露，残雪玲珑。", 
            "冷逼单衣，愁欺倦枕，暗度一番花信风。", 
            "年光在、但尘襟耿耿，镜鬓匆匆。", 
            "十年旧梦无踪。", 
            "算何异、天涯随转蓬。", 
            "甚愔愔坊陌，灯宵闲过，沉沉烟雨，酒兴谁同。", 
            "鸟已春声，人犹旧感，点检芳菲前事空。", 
            "莺花好，更明年此际，何处相逢。"
        ], 
        "title": "沁园春 其三 早春雨中遣怀", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "烟水隔殊乡，又匆匆误了，踏青时候。", 
            "一别几多时，河桥外，官柳青条犹瘦。", 
            "君来为问，渡江桃叶曾来否。", 
            "生怕木兰双艇子，只道故人依旧。", 
            "孤村寒食骎寻，料归期渐近，花开休骤。", 
            "油壁耐东风，先拌取、同醉乱红千亩。", 
            "凭阑望久，几番魂断烟中岫。", 
            "从此相逢休草草，暮对夕阳搔首。"
        ], 
        "title": "南浦 次韵答南金见寄", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "春梦觉，一声何处啼鸟。", 
            "东风二月旧江南，庾郎暗老。", 
            "嫩寒日日禁单衣，阑干凭遍清晓。", 
            "水涯柳条渐好。", 
            "玉骢几度曾到。", 
            "如今巷陌踏青时，故人去杳。", 
            "杏花不在宋东邻，苔墙犹自围绕。", 
            "凤鞋次弟又斗草。", 
            "暗凄凉、前度怀抱。", 
            "病后不禁愁恼。", 
            "怕西园路湿，残红如扫。", 
            "空忆花前纤腰袅。"
        ], 
        "title": "西河 一春索居，况味殊恶，赋此纪怀", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "东阁何郎，记当时、曾赏旧家红萼。", 
            "彩笔赋诗，绿发簪花，多少少年行乐。", 
            "自从惊觉扬州梦，芳心事、等闲忘却。", 
            "断魂处，月明江上，路迷天角。", 
            "老去才情顿薄。", 
            "奈客里相逢，共伤漂泊。", 
            "洗尽艳妆，留得遗钿，尚有暗香如昨。", 
            "岁寒天远离杯短，匆匆去、孤怀难托。", 
            "向花道，春来未应误约。"
        ], 
        "title": "花心动 其一 黄伯阳岁晚见梅，适遇旧赋以赠别，持行卷来，求孙果翁、卫立礼洎予皆和", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "尘满人闲，有谁能、分得广寒风度。", 
            "谩道小娇，疑是前身，曾到岩花深处。", 
            "九霄宫殿春长好，只合伴、霓裳仙侣。", 
            "问何事，等闲回首，却迷尘趣。", 
            "缥缈琼楼玉宇。", 
            "奈雾鬓烟鬟，不胜风露。", 
            "小试茜妆，才近芳尊，已变世间歌舞。", 
            "想应羞见嫦娥寡，重来傍、巫山行雨。", 
            "总忘了，青冥向来去路。"
        ], 
        "title": "花心动 其二 赠散妓蟾宫秀", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "刘郎老去，孤负几东风。", 
            "思前度，玄都观，旧游踪。", 
            "怕重逢。", 
            "新种桃千树，花如锦，应笑我，容颜改，浑不比，向时红。", 
            "我亦无情久矣，繁华梦、过眼成空。", 
            "纵而今再见，何似锦城中。", 
            "往事匆匆。", 
            "任萍蓬。", 
            "忆欢娱地，经行处，秦楼畔，灞桥东。", 
            "春冉冉，花可可，雾濛濛。", 
            "水溶溶。", 
            "几度题歌扇，欹醉帽，绕芳丛。", 
            "时序改，人面隔，鬓霜浓。", 
            "别有武陵溪上，秦人在、仙路犹通。", 
            "待前村浪暖，鼓楫问渔翁。", 
            "此兴谁同。"
        ], 
        "title": "六州歌头", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "九陌香泥。", 
            "正楚馆欺寒，袅袅春鸡。", 
            "两行帘底，银烛千枝。", 
            "花市笑语声齐。", 
            "喜盘行纤手，剪生菜、巧簇青丝。", 
            "晚晴时。", 
            "渐红蕖照眼，黄柳舒眉。", 
            "东风旧家乐事，奈酒兴沈沈，舞队僛僛。", 
            "小谱鸾笺，重楼羯鼓，生怕误却花期。", 
            "好情怀都改，年光在、物换星移。", 
            "误芳菲。", 
            "想六桥灯火，犹绕苏堤。"
        ], 
        "title": "春从天上来 次南金早春韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "秋堂气渐肃。", 
            "暮角吹来声断续。", 
            "凭遍阑干几曲。", 
            "又凉战庭梧，风敲檐竹。", 
            "多情宋玉。", 
            "对楚天、无奈幽独。", 
            "中秋过，月华未阙，夜色灿如烛。", 
            "空谷。", 
            "美人羁束。", 
            "又老尽、江南草木。", 
            "愁来心绪易触。", 
            "目断瑶台，梦绕金屋。", 
            "雁归犹未卜。", 
            "且漫放、题红去速。", 
            "凄迷处，年来诗鬓，换动镜中绿。"
        ], 
        "title": "霓裳中序第一 中秋后二夕对月", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "舞馆簪蛾，谯门试角，疏灯时弄春影。", 
            "晓檐铁马敲晴，夜筝锦鸿送冷。", 
            "铜驼陌上，早官柳轻黄笼暝。", 
            "料小楼、一枕微酲，已被暖寒欺醒。", 
            "花信阻、锁窗惯静。", 
            "芳事杳、翠衾倦整。", 
            "晚妆似怯梅钿，旧香尚凝篆鼎。", 
            "朱门双掩，向斗鸭阑干慵并。", 
            "待灞桥、重暖新垆，拟约茜桃兰艇。"
        ], 
        "title": "东风第一枝 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "乱雨敲窗，深灯晕壁，孤屏相对吟影。", 
            "醉余梦蝶难寻，起来睡鸳较冷。", 
            "东风急处，又卷得残云催暝。", 
            "奈暗愁、忽到梅边，夜半粉香熏醒。", 
            "门正掩、暮帘乍静。", 
            "花未闹、小车预整。", 
            "斗茶尚忆分曹，赋诗更联古鼎。", 
            "春衫慵试，怕误了金鞍相并。", 
            "待小桃、开满前溪，且踏武陵渔艇。"
        ], 
        "title": "东风第一枝 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "苍烟古木。", 
            "渐暝入小溪，鸥鹭如玉。", 
            "斜倚孤篷眺晚，毳裘寒肃。", 
            "秋娘渡口山横处，旧曾寻、五陵芳躅。", 
            "画楼灯火，如今冷落，尘满花屋。", 
            "奈景物因人反复。", 
            "算千古风流，今有谁续。", 
            "苕水东边月上，酒醒人独。", 
            "角声吹、老梅三弄，想依稀、曾梦蛾绿。", 
            "西风回首，山中有人，满头黄菊。"
        ], 
        "title": "疏帘淡月 和黄伯成吴兴道中韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "离歌一曲江南暮，依稀灞桥回首。", 
            "立马东风，送人南浦，认得当年杨柳。", 
            "梨花过后。", 
            "悄不见邻墙，弄梅纤手。", 
            "绮陌东头，个人还似旧时否。", 
            "相如近来病久。", 
            "纵腰围暗减，犹未全瘦。", 
            "宿酒昏灯，重门夜雨，寒食清明依旧。", 
            "新愁谩有。", 
            "第一是伤心，粉销红溜。", 
            "待约明朝，问舟官渡口。"
        ], 
        "title": "齐天乐 其一 甲戌清明雨中感春", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "东风吹雨春城晚，黄昏小楼人静。", 
            "燕子朱帘，谯门画角，收拾柳边残暝。", 
            "微灯照影。", 
            "叹尘满书床，火销香鼎。", 
            "客里王孙，故家乐事尚能省。", 
            "人生壮游几许，旧鸥应怪我，沙上盟冷。", 
            "刻烛催诗，倾尊款话，长忆西窗风景。", 
            "相思有兴。", 
            "待官渡回潮，野桥吟艇。", 
            "暮遣啼鹃，夜深惊梦醒。"
        ], 
        "title": "齐天乐 其二 己卯春，客楼雨中，怀小溪故人行乐", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "深窗暮洒梨花雨，随风乱零如霰。", 
            "寒食初过，连阴未解，黄昏酒阑人倦。", 
            "春灯谩剪。", 
            "怪浓润沾衣，浅寒迎面。", 
            "芳事蹉跎，强将花谱自舒卷。", 
            "天涯芳草渐满，蹋青晴路阻，阑槛凭遍。", 
            "燕隔重门，舟迷晚渡，应是不胜清怨。", 
            "欢游未展。", 
            "纵不奈凄迷，懒寻消遣。", 
            "只怕晴时，落红千万点。"
        ], 
        "title": "齐天乐 其三 戊于清明，次曹云翁韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "碧梧庭院秋声早，愔愔暮天云影。", 
            "雨送凉蝉，风欺倦翼，络纬犹啼金井。", 
            "疏窗弄暝。", 
            "正犀押帘垂，画屏灯冷。", 
            "节序依然，旅怀长是叹流景。", 
            "旧家园苑废久，岁寒松桂在，清事谁领。", 
            "待月幽轩，寻凉小舰，断梦有时提省。", 
            "乘槎路迥。", 
            "便逸兴相牵，倦涂难骋。", 
            "甚日归来，傍湖耕二顷。"
        ], 
        "title": "齐天乐 其四", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "柳花飞满春归路，隔江暮云摇影。", 
            "草暗河桥，尘昏水驿，难觅仙翁丹井。", 
            "年光渐暝。", 
            "任老鬓霜彫，壮心灰冷。", 
            "世故纷纭，寄书长拟问弘景。", 
            "山林多少胜地，四时萧散处，谈笑能领。", 
            "小舫寻诗，轻裘把钓，此意只今谁省。", 
            "斜阳迥迥。", 
            "算往梦难追，旷怀休骋。", 
            "目断南湖，平芜千万顷。"
        ], 
        "title": "齐天乐 其五 乙未春暮，钱素庵见和前韵，再歌以谢之", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "西风满面吹花发，肩舆遍行荒野。", 
            "草莽无垠，人烟扫迹，犹有青山如画。", 
            "斜阳又下。", 
            "奈倦宿军营，喜逢田舍。", 
            "官事驱驰，旅途情绪顿衰谢。", 
            "天边雁飞渐远，故园回首处，离恨难写。", 
            "寒入征衣，云遮望眼，忘却向来潇洒。", 
            "尘氛未解，便好问归舟，早阖休驾。", 
            "梦绕寒溪，小梅应绽也。"
        ], 
        "title": "齐天乐 其六", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "去年弭棹龙江市，曾瞻故人衡宇。", 
            "树隔琴床，芸香书屋，捣药时鸣清杵。", 
            "壶签报午。", 
            "想频拂词笺，闲修花谱。", 
            "如此幽闲，雅宜连榻听风雨。", 
            "多君曳裾相府。", 
            "纵风流文采，终带清苦。", 
            "借筋筹帷，持杯说剑，长历汉台秦础。", 
            "寻幽访古。", 
            "便后约须期，细论重与。", 
            "岁晚山中，茯苓还共煮。"
        ], 
        "title": "齐天乐 其七 次韵王原吉龙江别业", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "当年放浪苏台下，长从故人诗酒。", 
            "茧帖飞花，鹍弦度曲，思绕阊门杨柳。", 
            "星霜易久。", 
            "怅十载分携，几番回首。", 
            "沧海尘昏，屋梁落月尚依旧。", 
            "山林何处寄傲，不如人意事，长是八九。", 
            "有客传书，多君玩世，况是不忘衰朽。", 
            "明朝见后。", 
            "纵少壮难追，好坏还有。", 
            "醉墨淋漓，浩歌开笑口。"
        ], 
        "title": "齐天乐 其八", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "六朝千古台城路，伤心几番兴废。", 
            "形胜空存，繁华暗老，举目江山还异。", 
            "风尘万里。", 
            "奈迁客驱驰，去程迢递。", 
            "故旧相望，雁边消息缈难寄。", 
            "春风凤皇台上，转蓬回首处，应叹身世。", 
            "江总情深，陈琳檄倦，投老竟成归计。", 
            "斜阳某水。", 
            "且净洗缁衣，任休行李。", 
            "只怕东山，兴来还又起。"
        ], 
        "title": "齐天乐 其九 寄张翔南", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "记乌衣巷口，灞水桥边，问柳寻花。", 
            "竟日追游处，尽挥鞭绣陌，弭棹晴沙。", 
            "酒阑美人归去，香拥碧油车。", 
            "自彩笔题情，金灯款醉，几度年华。", 
            "天涯。", 
            "故人远，料对景相思，应念无家。", 
            "又见分榆火，奈移根换叶，往事堪嗟。", 
            "小楼倚遍残照，长羡暮栖鸦。", 
            "赖伴我消魂，遥岑寸碧三四丫。"
        ], 
        "title": "忆旧游 追和魏彦文清明韵", 
        "type": "词", 
        "yun": null
    }, 
    {
        "author": "沈良", 
        "era": "元", 
        "subtype": null, 
        "text": [
            "墨云拥高山，顷刻风雨至。", 
            "划然海潮声，草木争偃地。", 
            "旷野少人行，山僧独归寺。", 
            "衲衣尽沾湿，敲户何急事。", 
            "仓皇前村民，乘屋一何亟。", 
            "一婢已抱瓮，一妇更持器。", 
            "重茅惜被卷，破屋家所寄。", 
            "戴笠者渔郎，理网屈双臂。", 
            "老翁若望家，担物终不弃。", 
            "陆走尚甚危，水行可无畏？", 
            "前溪风雨恶，篙折水流驶。", 
            "行者当早归，居者不豫备。", 
            "北苑为此图，黄鹤师其意。", 
            "想见晚来晴，云净山横翠。", 
            "始信霎时间，真宰特相戏。"
        ], 
        "title": "题王叔明仿董北苑风雨萧寺图", 
        "type": "古风", 
        "yun": null
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "长江天堑控南州，吴越相望民物稠。", 
            "万里风涛趋大海，两山岩壑障中流。", 
            "鱼龙喷薄瓜洲渡，燕雀喧呼多景楼。", 
            "旧垒更须誇铁瓮，清时久不识兜鍪。"
        ], 
        "title": "渡扬子江泊京口", 
        "type": "律诗", 
        "yun": "尤"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "七十长亭到会稽，危峰峭壁与云齐。", 
            "麦畦饱雨农家急，松壑回风野路迷。", 
            "禹穴神龙千载镇，越台山鸟暮春啼。", 
            "客衣尘土翛然净，更欲乘流访剡溪。"
        ], 
        "title": "二月廿六日到会稽", 
        "type": "律诗", 
        "yun": "齐"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "会稽山水名天下，南际沧溟北枕江。", 
            "碧嶂千重盘洞府，鉴湖一曲带藩邦。", 
            "汉唐疆域今无外，王谢风流世少双。", 
            "万里越祠竣使事，飞流亭上听淙淙。"
        ], 
        "title": "二月廿六日到会稽明日代祀南镇题飞流亭", 
        "type": "律诗", 
        "yun": "江"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "轻舸平湖访远岑，茂林脩竹路沉沉。", 
            "石岩古屋诸天相，海眼飞泉九奏音。", 
            "晴雨昼凉酣列坐，夕阳山影款同襟。", 
            "清欢竟日多贤守，胜会何时约重寻。"
        ], 
        "title": "杭守宝惟贤邀游水乐洞", 
        "type": "律诗", 
        "yun": "侵"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "江心一簇翠夫容，金碧晶荧殿阁重。", 
            "隐士有缘来化鹤，梵王无语坐降龙。", 
            "钟声两岸占昏晓，海眼中泠湛夏冬。", 
            "八十高僧供茗罢，细谈苏米旧时踪。"
        ], 
        "title": "游金山寺", 
        "type": "律诗", 
        "yun": "冬"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "涉江已阅裴公洞，复访焦先到此山。", 
            "险绝远同巴蜀峡，岿然对峙海门关。", 
            "神蛟戏浪时潜跃，野鸟巢林自往还。", 
            "建业青山广陵树，开轩尽在酒壶间。"
        ], 
        "title": "游焦山寺", 
        "type": "律诗", 
        "yun": "删"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "西清延阁冠云穹，金榜高悬日月中。", 
            "殊宠何期沾旧侍，弱豪又幸彻重瞳。", 
            "尧仁天大文章焕，周业龙兴礼乐隆。", 
            "金织章身筐篚厚，石渠献纳愧疏侗。"
        ], 
        "title": "诏篆西内宣文阁榜赐金织对衣二袭作", 
        "type": "律诗", 
        "yun": "东"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "玉衡应律东风细，金阙朝元瑞气多。", 
            "雪霁彤墀班队肃，云浮黄道乐声和。", 
            "宝华照扆香腾绕，翠葆凌霄影荡摩。", 
            "既醉宫壶歌圣德，联归天陌缓鸣珂。"
        ], 
        "title": "岁辛夘元旦朝贺作", 
        "type": "律诗", 
        "yun": "歌"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "祠宫摄事辍纶经，天上文星即使星。", 
            "花满晴川三汉辅，鹃啼云栈鹃江亭。", 
            "岷源广泽尊群渎，华岳崇标翕百灵。", 
            "计日归釐侍宣室，倚门望切莫稽停。"
        ], 
        "title": "送崇文太监杨国贤使祠西岳江渎", 
        "type": "律诗", 
        "yun": "青"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "凤皇衔诏下亨衢，多士盈庭总八区。", 
            "北斗光芒明策府，东风生意满皇都。", 
            "墨池净几环香鼎，烛影疏帘听漏壶。", 
            "拭目庆云华谷旦，敢令沧海有遗珠。"
        ], 
        "title": "纪事四首（存三首） 其一", 
        "type": "律诗", 
        "yun": "虞"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "邃馆高居切赤霄，蓬莱弱水隔尘嚣。", 
            "棘围重钥兵行肃，笔阵三鏖士气骄。", 
            "春夜沈沈微雪下，晴光荡荡宿阴消。", 
            "预知天祐斯文在，只尺虞阶奏九韶。"
        ], 
        "title": "纪事四首（存三首） 其二", 
        "type": "律诗", 
        "yun": "萧"
    }, 
    {
        "author": "周伯琦", 
        "era": "元", 
        "subtype": "七言律诗", 
        "text": [
            "礼闱半月得从容，料峭春寒似早冬。", 
            "警夜每闻三弄角，论文直到五更钟。", 
            "雁来远路惊流景，草茁閒庭失旧踪。", 
            "得士共为天下贺，明朝揭榜醉黄封。"
        ], 
        "title": "纪事二首 其二", 
        "type": "律诗", 
        "yun": "冬"
    }, 
    {
        "author": "沈君清", 
        "era": "元", 
        "subtype": "七言律诗", 
        "text": [
            "落花一扫夜来风，枉驾相思寄断红。", 
            "梅信日闻鱼水远，杏香还逐燕泥空。", 
            "情怀琴瑟千春恨，怨入琵琶一梦中。", 
            "门掩满庭诗思远，令人惆怅馆娃宫。"
        ], 
        "title": "和黄韵", 
        "type": "律诗", 
        "yun": "东"
    }, 
    {
        "author": "沈贞", 
        "era": "元", 
        "subtype": null, 
        "text": [
            "波震荡兮具区，既底定兮奠神之居。", 
            "芙盖兮菱车，导翠鼋兮文鱼。", 
            "神之来兮孰俱？后子皮兮前灵胥。", 
            "与神游兮湖之浒，冲风息兮极浦。", 
            "有倡兮妙舞，有冽兮清酤。", 
            "神饱聿归兮或返而顾，灌吾田兮受神之祜。"
        ], 
        "title": "乐神曲录三 其一 太湖神", 
        "type": "古风", 
        "yun": null
    }, 
    {
        "author": "沈贞", 
        "era": "元", 
        "subtype": null, 
        "text": [
            "雄何为兮厉于乡，祀有时兮享有尝。", 
            "赭白马兮青盖，明而无兮晦而在。", 
            "屏方相兮去傩，神巫进兮舞且歌。", 
            "雄欣欣兮远逝，不水旱兮不疵厉。", 
            "乐吾民兮世世。"
        ], 
        "title": "乐神曲录三 其二 乡厉", 
        "type": "古风", 
        "yun": null
    }, 
    {
        "author": "沈贞", 
        "era": "元", 
        "subtype": null, 
        "text": [
            "两旗兮分张，舞轻风兮悠扬。", 
            "神之司兮我疆。", 
            "原田每每兮立我青秧，不稂不莠兮无虸无蚄。", 
            "时雨兮时旸，俾百谷兮登场。", 
            "维神兮降康，报之肴兮蒸腯羊。"
        ], 
        "title": "乐神曲录三 其三 青苗神", 
        "type": "古风", 
        "yun": "阳"
    }, 
    {
        "author": "周权", 
        "era": "元", 
        "subtype": null, 
        "text": [
            "一丘合老渔樵席，诗声误落燕台侧。", 
            "夤缘得见玉堂人，面带九霄风露色。", 
            "夜光烂烂明月章，惠然堕我云山旁。", 
            "临风讽咏松色句，草木往往回春光。", 
            "松根老屋此山字，娟娟宝墨浮寒翠。", 
            "行人屋外屡徘徊，日落山空有虹气。", 
            "晨窗梦觉秋意清，三盥菊露呼陶泓。", 
            "开襟感激浩难写，万古不尽山青青。"
        ], 
        "title": "子昂学士为余作此山二字并作诗见畀其诗云青青云外山炯炯松下石顾此山中人风神照松色又云爽气在襟袖清风拂丝桐悠悠适天趣宴坐心融融书此以谢", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "黄钟沈声喧瓦缶，良材入爨知多少。", 
            "谁裁鸣凤千年枝，蛇蚹龙纹巧蟠纽。", 
            "泽坚古漆光不磨，徽弦不具含云和。", 
            "已无伯牙之手子期耳，三叹如此湘桐何。"
        ], 
        "title": "古琴漆有蛇蚹纹者材之良也道友携一琴甚古谓是零陵湘石枯桐斲成索价三百缗无偿之者戏作湘桐吟", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "畏途漫漫正烦热，故人一见忙解榻。", 
            "竹根冻绳汲寒泉，一室空明意清豁。", 
            "夜凉华月流素光，忻然狎客飞琼觞。", 
            "千篇已羡奴岛可，五咏未许馀山王。", 
            "绮筵秩秩罗珍具，蔗浆椀冷芙蓉露。", 
            "浩歌夜久兴徘徊，残蟾西没斜河曙。"
        ], 
        "title": "夏日访黄府尹席上次黄德厚韵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "甲光半夜开金鳞，旄头射落天边云。", 
            "征鼙声冷沙塞月，朔风马上驱妖氛。", 
            "归来天幕宴平楚，貔貅列瓮燔豹麇。", 
            "虎皮裹戈马在牧，将军好武亦好文。", 
            "诗成顷刻手自写，草书敏妙疑通神。", 
            "文锋快剑斫长阵，笔力巨弩回千钧。", 
            "酒酣作乐两耳热，对客谈笑如春温。", 
            "笑余早亦学书剑，一镜白发俄纷纷。", 
            "袖中空有清河颂，愿借綵笔挥写呈吾君。"
        ], 
        "title": "军中乐", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "霜横空兮气凝肃，风惊沙兮声簌簌。", 
            "送游子兮西还，膏吾车兮渡泸曲。", 
            "子之家兮岷峨，西行万里兮居将卜。", 
            "蜀道难兮猿攀，缘峡水怒兮龙喷薄。", 
            "顾万钟兮焉求安，一瓢兮自乐。", 
            "田宽閒兮涧阿，山窈深兮盘谷。", 
            "钓清溪兮友吾鸥，歌白石兮饭吾犊。", 
            "食无鱼兮不如归，返屠羊兮分自足。", 
            "嗟岁年兮迟暮，念众芳兮摇落。", 
            "嗟聚散兮须臾，将气谊兮永托。", 
            "歌击节兮尽欢，属离觞兮更酌。", 
            "渺余怀兮何言，溯孤云兮寥廓。"
        ], 
        "title": "冯潜夫归蜀有作歌以相其行者因借韵为饯", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "长城峨峨起洮水，盘踞蜿蜒九千里。", 
            "朔云浩浩天茫茫，悲笳落日腥风起。", 
            "犹传鬼神风雨夕，知是当时苦苛役。", 
            "征人白骨掩寒沙，化作年年春草碧。", 
            "祖龙为谋真过计，自成限域非天意。", 
            "力穷城杵怨声沈，祸起萧墙险难恃。", 
            "岂知一朝貔虎来关东，咸阳宫殿三月红。"
        ], 
        "title": "长城", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "吾闻至人踵息不以喉，师今心听欲废耳。", 
            "师能借听役以心，心我都忘听何起。", 
            "说空已是自缠缚，只此了然皆具足。", 
            "不如无听亦无心，渴则饮茶饥食粥。"
        ], 
        "title": "吴僧能诗自号心听必欲求證为著转语庄子至人之息以踵众人之息以喉", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "君才英妙如终童，豪气傲兀山之东。", 
            "观光曾共游京国，重来风雨非旧宅。", 
            "休言煮字不疗饥，煮愁那得愁熟时。", 
            "王家纸尾一十万，罗胸撑肠五千卷。", 
            "读书写字虽两途，时来喝采皆枭卢。", 
            "丈夫穷达固难必，谁肯低头老蓬荜。", 
            "不妨起舞夜闻鸡，赵尧何止居刀笔。"
        ], 
        "title": "余昔年邂逅登山东卢长卿之门遂联辔游京师真所谓倾盖如故者也别六年重过其庐则已为他人屠沽肆矣因诘邻翁乃知以穷徙他所遂往访之缱绻话旧成短歌以勉之", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "空山白石何嶙峋，石根有水流苍云。", 
            "岩花泫露照初日，野鸟交戛青林春。", 
            "飞楼隐隐出林杪，闭门芝术生奇芬。", 
            "道人宴坐百念寂，睨视外物皆浮尘。", 
            "吾观万法了一电，何暇究意追途津。", 
            "欣然默会如有得，起试凤饼𤓉枯薪。", 
            "拍阑一笑碧霞外，清风为我吹嚣氛。", 
            "听师清谈洗净业，眷我皓首穷玄文。", 
            "忽惊秀句写山色，紫翠满几争披纷。", 
            "松声万壑不可和，试携绿绮当晴曛。"
        ], 
        "title": "次韵白石庵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "直庐高寒插穹窿，日高槐翠深重重，仙人傲兀瀛与蓬。", 
            "紫霞飞佩裳芙蓉，澄澄秋水炯两瞳。", 
            "峥嵘气挟太华峰，冰悬雪跨磊磈胸。", 
            "直攀斗柄𣂏天浆，手提文印六一翁。", 
            "姓氏藉藉传儿童，银河倒泻淬笔锋。", 
            "清文五纬丽太空，讲论六籍恢深洪。", 
            "皇猷黼黻天开容，老余宾客曾登龙，反观礼乐拜下风。", 
            "赋归偃卧苍山中，十年云树吟江东。", 
            "重寻故武来观光，瓣香御袖怀冲冲。", 
            "苦吟依旧号秋虫，黑貂敝尽心徒雄。", 
            "遗音谁取爨下桐，散樗濩落甘长终。", 
            "公司文苑声赫隆，芒端寒燠参化工。", 
            "庇寒更愿苏瘝恫，勿负四海斯文宗。"
        ], 
        "title": "呈袁伯长学士", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "神仙谪世自奇绝，误读黄庭俱浪说。", 
            "银潢秋水淡精神，绛雪玄霜老风骨。", 
            "寰区腥腐那敢供，若木可攀芝可掇。", 
            "有时宴坐意逍遥，万象达观无起灭。", 
            "我惭短褐老京尘，忆曾携手都门别。", 
            "玉书煜煜青霞囊，直上仙都锵佩玦。", 
            "天风吹老碧莲秋，高啸鼎湖峰顶月。", 
            "白云来去本无心，老鹤孤鶱瀛海阔。", 
            "朅来十载喜相逢，笑我红尘早华发。", 
            "苍精含景紫芒寒，落麈玄谈洒松雪。", 
            "蓬莱茗盌和香啜，芙蓉露冷秋云滑。"
        ], 
        "title": "寄赵秋水提点", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "江州司马真愁绝，浔阳夜醉黄芦月。", 
            "琵琶拨动儿女情，泪湿青衫写凄切。", 
            "汉东杰客老监州，云梦胸中吐奇崛。", 
            "春风斗酒忽邂逅，暮雨扁舟谈激烈。", 
            "酒酣古调手自传，鹍弦撼动龙香拨。", 
            "抑扬按节气雄放，清度回飙激林樾。", 
            "迢迢诉尽出关情，汉宫往事孤鸿灭。", 
            "黄云万里绝音尘，马上谁能记呜咽。", 
            "新声洗尽《郁轮袍》，清和扣舷歌间发。", 
            "曲终一笑两茫然，江水泠泠满襟雪。"
        ], 
        "title": "次韵冯仲远听邻舟孟监州琵琶", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "一尊俯仰乾坤阔，何处蓬莱白银阙。", 
            "百川东去无回波，白日人间事如织。", 
            "安能久挽林下鞅，要挹终南嵩华碧。", 
            "壮游直上黄金台，赫弈光华弥上国。", 
            "三年客梦天之北，梅花万里关山月。", 
            "对酒亦有新丰歌，题名未问游岩宅。", 
            "吟裾不曳王公门，禁林曾谒文章伯。", 
            "满襟逸兴征鸿高，过眼浮荣流电疾。", 
            "云山恋恋未忘情，岁月悠悠易成昔。", 
            "酸风已破黑貂裘，晴湾又割沙鸥席。", 
            "陪翁夜话不忍眠，银烛花残仍见跋。", 
            "诸公忽畀金薤章，十袭九缇良足惜。", 
            "老韩险语轧霄峥，大陆雄文妙英发。", 
            "剡溪玉板洒乌丸，句中风露含秋色。", 
            "方今妙选需贤才，遗韵重宣机籁寂。", 
            "青云当赋杏园诗，白首毋寻草玄笔。"
        ], 
        "title": "次韵济翁叔并谢诸公", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "天风吹涛搅琼汁，崩腾一夜坚如石。", 
            "白银色界曙光寒，粼粼失却玻璃碧。", 
            "篙师竞击声礌硠，千搥撼动鲛人室。", 
            "孤篷正似莲叶舟，安得乘风从太乙。"
        ], 
        "title": "甓社湖冻合舟胶不行借陈彦谦韵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "上界仙官紫宸客，朱颜雪额双瞳碧。", 
            "超然心与造化游，回头风雨人间窄。", 
            "金函玉印来帝傍，赞书屡下紫泥香。", 
            "珠裳宝璐映星月，苍精含景生寒芒。", 
            "年光老我红尘里，遥睇蓬莱隔弱水。", 
            "金丹何日乞刀圭，聊跨白鸿三万里。"
        ], 
        "title": "呈閒閒宗师吴公", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "观光荦荦京华客，十千沽酒春壶碧。", 
            "酒酣濯足新丰歌，眼底嵩华沧溟窄。", 
            "欣然一笑来我傍，共谈诗传春风香。", 
            "兴豪磊落出奇语，骊珠落袖摇光芒。", 
            "不须偃蹇衡门里，气槩匣中三尺水。", 
            "名驹未肯伏盐车，会见权奇日千里。"
        ], 
        "title": "朋旧有以前韵和者再韵答之", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "高寒禁署含冰玉，瀛洲老仙岩电目。", 
            "袍锦团团紫凤花，帽光隐隐青螺粟。", 
            "丝纶夜半催宣布，香艳宫壶新雨露。", 
            "砚池一滴紫毫春，霶霈恩波遍寰宇。"
        ], 
        "title": "贺欧阳公除翰林学士", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "玉皇案吏来青冥，夜捧紫诏飞云軿。", 
            "天章绚烂五就采，光气直向奎躔明。", 
            "雄才独擅燕许手，照世奕弈垂高名。", 
            "大篇舂容金玉振，醉墨光怪云烟生。", 
            "门人执笔漱芳润，变化总作中朝英。", 
            "嗟余观光老宾客，瓣香仰止怀生平。", 
            "焦桐倘许奏流水，古意或可追䪫韺。", 
            "顾公风谊薄霄汉，邂逅定见双瞳青。", 
            "西清邃阁不可近，何日暂借蓬瀛登。"
        ], 
        "title": "呈揭曼硕监丞", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "红衣老尽玻瓈国，孤屿人烟落秋色。", 
            "豆花过雨水风凉，落日残蝉疏树碧。", 
            "雁天绀滑秋云净，玉函炯炯开寒镜。", 
            "蟾枝香冷酒微醒，长笛一声无尽兴。"
        ], 
        "title": "次韵湖亭秋望", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "昔人来自天竺国，缥缈孤云伴飞锡。", 
            "天风吹落凝不去，化作奇峰耸空碧。", 
            "至今裂峡馀云髓，桂冷松香流未已。", 
            "翠光围住玉壶秋，不放晴雷度山趾。", 
            "道人宴坐无生灭，炯炯层胸照冰雪。", 
            "夜深出定汲清泠，寒猿啼断西岩月。"
        ], 
        "title": "冷泉亭", 
        "type": "古风", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "露华亭馆月明多。", 
            "邂逅遇姮娥。", 
            "藕丝嫩织仙裾薄，按霓裳、一曲高歌。", 
            "袖拂天香缥缈，舞翻清影婆娑。", 
            "玉绳低转夜如何。", 
            "双曜渡银河。", 
            "千金一刻□孤负，得磨跎、且共磨跎。", 
            "漫把淮南招隐，不教空老岩阿。"
        ], 
        "title": "风入松 赠歌者马桂香", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "葺茅编苇结行窝。", 
            "四壁蔓烟萝。", 
            "风棂月牖通幽爽，斗来宽、地促无多。", 
            "高接上清真境，雄吞万象森罗。", 
            "道人星夜起玄科。", 
            "飞佩振鸣珂。", 
            "剑光灼烁冲牛斗，斩妖精、降伏邪魔。", 
            "赤壁坡仙复起，华亭丁令重过。"
        ], 
        "title": "风入松 赠鹤巢炼师", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "爱雪堂、面湖依壑，望中一碧千顷。", 
            "波光倒浸云山晚，风荡不晶帘影。", 
            "尘迹迥。", 
            "有牧唱樵歌，宿酒频惊醒。", 
            "闲□钓艇。", 
            "傍蓼岸芦汀，盟鸥狎鹭，适尽闲边兴。", 
            "漫修省。", 
            "我已乐天知命。", 
            "何妨箪食瓢饮。", 
            "尽将得失付无言，有酒且须觞咏。", 
            "开三径。", 
            "彷佛似、柴桑松菊何愁冷。", 
            "优游晚景。", 
            "白云如肯容分，便当卜筑来共此中隐。"
        ], 
        "title": "买陂塘 赠徐孟祥用梦庵先生韵", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "烟蓑雾笠担随肩。", 
            "斧柯腰下悬。", 
            "生涯只在白云边。", 
            "观棋曾遇仙。", 
            "忘世虑，断尘缘。", 
            "逍遥傲葛天。", 
            "醒时一曲醉时眠。", 
            "风清月正圆。"
        ], 
        "title": "阮郎归 山市樵歌", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "临死不惧，临危不惊，何碍何妨。", 
            "纵刀锯在前，鼎锅居后，当斯之际，观作寻常。", 
            "天汉桥头，睢阳城上，两处成名一样香。", 
            "精忠操，何堪与比，出冶坚钢。", 
            "江山几见兴亡。", 
            "□野草平原总战场。", 
            "慨区区忍死，偷生恃宠，欺孤虐寡，敢并遗芳。", 
            "庙食从今，纲常不弛，功烈何如郭汾阳。", 
            "千秋下，论二公节义，天地难量。"
        ], 
        "title": "沁园春", 
        "type": "词", 
        "yun": "阳"
    }, 
    {
        "author": "沈禧", 
        "era": "元", 
        "subtype": null, 
        "text": [
            "着罢南华一卷书。", 
            "放情□水自如如。", 
            "却将仁义等蘧庐。", 
            "千驷万钟无足贵，箪瓢藜藿有赢余。", 
            "气吞八极隘堪舆。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "三月韶华景最幽。", 
            "越罗初试换轻裘。", 
            "采香径里作春游。", 
            "西子不来花自好，吴王去后水空流。", 
            "感时怀古却生愁。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "刷羽枝头翠色新。", 
            "能传芳信与闺人。", 
            "结巢长借拙鸠邻。", 
            "飞入怀中曾化印，聚来河上为填津。", 
            "休言微物解通神。"
        ], 
        "title": "浣溪沙 咏鹊", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "罢钓收纶日向西。", 
            "美潭深处聚幽栖。", 
            "东船西舫往来齐。", 
            "旋斫锦鳞沽白酒，还烹紫蟹杀黄鸡。", 
            "杯盘狼藉聚嬉嬉。"
        ], 
        "title": "浣溪沙 美潭渔集", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "芳滋上苑。", 
            "此际光风转。", 
            "刻玉攒金花宛宛。", 
            "肯共蒿莱相溷。", 
            "甘于深谷潜藏。", 
            "无言独抱幽香。", 
            "江海久无骚客，为谁犹待新霜。"
        ], 
        "title": "清平乐 上苑清芬", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "秋蟾澄皎。", 
            "影落波心小。", 
            "三万六千何渺渺。", 
            "倒浸玉京瑶岛。", 
            "姮娥笑倚栏干。", 
            "素鸾飞处光寒。", 
            "唤起谪仙同玩，浩歌激碎狂澜。"
        ], 
        "title": "清平乐 太湖月波", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "平湖渺渺。", 
            "一叶扁舟小。", 
            "荡漾不须频举棹。", 
            "观尽云山多少。", 
            "问渠乐意如何。", 
            "平生惯识烟波。", 
            "载却月明归去，数声欸乃清歌。"
        ], 
        "title": "清平乐 题扇小景", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "烟波深处。", 
            "占断溪山趣。", 
            "逢着忘机闲伴侣。", 
            "旋斫锦鳞烹煮。", 
            "隔船相唤相呼。", 
            "瓮头酒尽须沽。", 
            "醉后都忘尔汝，生来不识荣枯。"
        ], 
        "title": "清平乐 题渔父图", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "浩渺湖边三万顷。", 
            "无风帖帖平如镜。", 
            "更好晚晴霞弄影。", 
            "天宇净。", 
            "望空一抹胭脂凝。", 
            "紫锦红绡空茜靓。", 
            "纡蓝□碧祥光莹。", 
            "余晕飘摇斜复正。", 
            "堪唱咏。", 
            "落霞孤鹜遥相并。"
        ], 
        "title": "渔家傲 口浦澄霞", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "溪上雨晴天似洗。", 
            "遥峰几点空蒙里。", 
            "策杖虹桥闲徙倚。", 
            "当此际。", 
            "霞光映水浮鲜绮。", 
            "最是晚来增好趣。", 
            "渔歌樵唱堪人耳。", 
            "唤我浩然吟兴起。", 
            "风景美。", 
            "幔亭赤壁徒为尔。"
        ], 
        "title": "渔家傲 虹桥晚眺", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "峨冠博带青藜杖。行行独步青溪上。", 
            "时抱一张琴。云间觅赏音。", 
            "烟霞深处好。泉石甘终老。", 
            "我亦斯人徒。俱当来与居。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "幽轩东面灵岩麓。", 
            "四时佳气供吟目。", 
            "雨过断纤埃。", 
            "郁蓝屏障开。", 
            "岚光浮翡翠。", 
            "日射添明媚。", 
            "高涌出云间，只疑西子鬟。"
        ], 
        "title": "菩萨蛮 灵岩岚翠", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "春光无几。", 
            "赖名花留得，一分余意。", 
            "独殿群芳，特称重贵，开向富家园地。", 
            "剩有天香国色，不藉粉匀脂腻。", 
            "倚风处，似真妃被酒，脸霞烘媚。", 
            "槛际施翠幄，密遮深护，怕省仙姝队。", 
            "剪縠裁绡，披云卷雾，幻出许多纤丽。", 
            "幸遇清平时世，胜赏也成故事。", 
            "拚剧醉，任玉山敧倒，帽檐斜坠。"
        ], 
        "title": "喜迁莺 赏牡丹", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "芳皋百亩长荪兰。", 
            "竹石共檀栾。", 
            "风泛国香冉冉，霞滋幽艳漙漙。", 
            "芽抽紫玉，花垂月穗，叶缀香缨。", 
            "堪羡也宜剑佩，此生不遇湘灵。"
        ], 
        "title": "朝中措 兰词百亩余香", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "拣好溪山，容我住、有幽禽调曲。", 
            "缚数椽、低低茅舍，也胜华屋。", 
            "镇日柴门无俗客，一渠流水铿金玉。", 
            "任苔痕、草色带朝烟，侵阶绿。", 
            "篱边种，陶潜菊。", 
            "窗前植，王猷竹。", 
            "乐有余、坦率频忘荣辱。", 
            "吾爱吾庐真得趣，男婚女嫁情缘足。", 
            "总明朝、风雨及阴晴，眠初熟。"
        ], 
        "title": "满江红 咏全溪清隐", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "花事匆匆弹指顷，人家寒食雨晴天。", 
            "香浮夜月梨飘雪，绿染春风柳拂烟。", 
            "涉世百年真逆旅，忘机万事即安禅。", 
            "独怜憔悴江湖客，犹记风流棹酒船。"
        ], 
        "title": "晚春", 
        "type": "律诗", 
        "yun": "先"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "满眼山河落木秋，远游时复赋《登楼》。", 
            "解官彭泽如元亮，呼酒新丰似马周。", 
            "岁月骎寻人易老，乾坤浩荡水空流。", 
            "输君已了公家事，卧对庐山雪满头。"
        ], 
        "title": "次韵令尹解官归九江", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "海暾红处谒仙山，不管刚风客棹寒。", 
            "一鉴寒光开玉匣，两螺青黛落银盘。", 
            "天低塔影搀云耸，地窄钟声度水宽。", 
            "羡杀禅心如止水，任教四面自波澜。"
        ], 
        "title": "金焦两山", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "振岳威声耸豸冠，袖中直笔佞难干。", 
            "玉壶冰照一襟炯，白简霜飞六月寒。", 
            "谔谔清风扬海内，棱棱劲节著云端。", 
            "绝怜白首南州士，山斗弥高独仰韩。"
        ], 
        "title": "呈马伯庸御史中丞", 
        "type": "律诗", 
        "yun": "寒"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "满襟风雪抱琴归，妙论如逢易九师。", 
            "东阁观梅一樽酒，西窗剪烛十年诗。", 
            "江湖汗漫心犹在，岁月峥嵘鬓已知。", 
            "閒说少年都似梦，醉挥白笔写乌丝。"
        ], 
        "title": "次韵陈伯和", 
        "type": "律诗", 
        "yun": "支"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "清谈洒洒许文休，袖有骊珠莫暗投。", 
            "一味可人曲居士，半生取友石乡侯。", 
            "无边风月归吟啸，有好溪山即钓游。", 
            "目送孤云弦绿绮，落花风絮兴悠悠。"
        ], 
        "title": "次韵陈可道", 
        "type": "律诗", 
        "yun": "尤"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "曾坐春风醉叵罗，风流谈麈听悬河。", 
            "棱棱气节生难敌，籍籍声名死不磨。", 
            "洛社衣冠知有几，襄阳耆旧惜无多。", 
            "可堪执绋溪前路，烟雨凄凄听薤歌。"
        ], 
        "title": "挽潘举翁", 
        "type": "律诗", 
        "yun": "歌"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "解组归来万事轻，日长门巷澹无营。", 
            "团香小饼分僧供，折足寒铛对客烹。", 
            "色卷空云春雪涌，影沈江月夜潮生。", 
            "一瓯洗却红尘梦，坐爱风前晚笛横。"
        ], 
        "title": "懒庵讲主得九江饼茶邓同知分饷其半汲泉试之因次韵", 
        "type": "律诗", 
        "yun": "庚"
    }, 
    {
        "author": "周权", 
        "era": "元", 
        "subtype": "七言律诗", 
        "text": [
            "孤城灯火已萧然，独鹤犹归破远烟。", 
            "钟鼓声沈沙外月，楼台影浸水中天。", 
            "寒声有意侵僧榻，俗梦无由到客毡。", 
            "笑我久乖松下约，夜凉归兴转凄然。"
        ], 
        "title": "夜泊僧庐", 
        "type": "律诗", 
        "yun": "先"
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "兵余重见元宵，浅寒收雨东风起。", 
            "城门傍晚，金吾传令，遍张灯市。", 
            "报道而今，依然放夜，纵人游戏。", 
            "望愔愔巷陌，星毬散乱，经行处、无歌吹。", 
            "太守传呼迢递，谩留连、通宵沈醉。", 
            "香车宝马，火蛾面茧，是谁能记。", 
            "犹有儿童，等闲来问，承平遗事。", 
            "奈无情野老，闻灯懒看，闭门寻睡。"
        ], 
        "title": "水龙吟 戊申灯夕，云间城中作", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "梦云杳。", 
            "东风外，画阑倚遍寒峭。", 
            "小梅春正好。", 
            "护忆故园，花满林沼。", 
            "天荒地老。", 
            "但暗惜、王孙芳草。", 
            "鹤发仙翁洞里，为分得一枝来，便迎人索笑。", 
            "窗晓。", 
            "冷香窈霭，幽情雅澹，不减孤山道。", 
            "旧愁浑欲扫。", 
            "却明朝、新愁萦绕。", 
            "何郎易恼。", 
            "且约住、伤春怀抱。", 
            "彩笔风流未少。", 
            "更何日、玉箫吹，金尊倒。"
        ], 
        "title": "其一 角招", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "暮云起。", 
            "苕溪上，画桡荡漾春水。", 
            "道人烟浪里。", 
            "信笔赋诗，千古无此。", 
            "吴头楚尾。", 
            "问旧日、陶朱邻里。", 
            "撷得江蓠寄远，向天角歇孤帆，且行行休矣。", 
            "吟倚。", 
            "柳阴傍晚，花期暗数，芳事今余几。", 
            "旧游难屈指。", 
            "化鹤归来，依然城市。", 
            "纷纭闹紫。", 
            "岂不羡、山林宫徵。", 
            "更约吟船共舣。", 
            "剩判得、落残花，欺行李。"
        ], 
        "title": "角招 其二 次黄伯阳苕溪舟中韵", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "儒冠不解明韬略。", 
            "底处是生涯、云门约。", 
            "垂端寄迹兵戈，蕙帐荒寒怨秋鹤。", 
            "岁暮且归来、情如昨。", 
            "故人几度传心，曾烦手削。", 
            "门外见仙槎、须停泊。", 
            "老来岁月无何，乞与刀圭九还药。", 
            "三岛景长春、寻真乐。"
        ], 
        "title": "春草碧 其一", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "岁寒归计曾商略。", 
            "富贵与神仙、辜前约。", 
            "儒冠巳负平生，不羡扬州去骑鹤。", 
            "蓬鬓老风霜、心如昨。", 
            "惟应郢上高才，风斤惯削。", 
            "相见向行藏、重评泊。", 
            "无情最是桑榆，那得昌阳引年药。", 
            "山水有清音、同行乐。"
        ], 
        "title": "春草碧 其二", 
        "type": "词", 
        "yun": null
    }, 
    {
        "author": "邵亨贞", 
        "era": "元", 
        "subtype": null, 
        "text": [
            "乱离避世无方略。", 
            "何处可寻幽、须期约。", 
            "桃源只在人间，争得身轻跨寥鹤。", 
            "空忆旧欢游、成今昨。", 
            "自怜兵后多愁，吟肩头削。", 
            "老病有孤舟、难安泊。", 
            "残年但愿相依，尔汝忘形纵狂药。", 
            "白首待时清、应无乐。"
        ], 
        "title": "春草碧 其三", 
        "type": "词", 
        "yun": null
    }, 
    {
        "author": "沈廷圭", 
        "era": "元", 
        "subtype": null, 
        "text": [
            "刘君性嗜学，孜孜事三馀。", 
            "孤灯破窗下，简编自卷舒。", 
            "潇潇风雨来，吾伊声自知。", 
            "安贫人所难，味道心常愉。", 
            "我闻颜子渊，箪瓢陋巷居；", 
            "千载称亚圣，声价重璠玙。", 
            "又闻陶渊明，所处亦敝庐；", 
            "萧然环堵间，左右惟图书。", 
            "吁嗟世之人，惟乐耳目娱。", 
            "华居美饮食，所务安其躯。", 
            "良心日以斲，畴能返厥初？", 
            "勖哉刘孝廉，圣贤以为徒。"
        ], 
        "title": "题破窗风雨图", 
        "type": "古风", 
        "yun": null
    }, 
    {
        "author": "沈右", 
        "era": "元", 
        "subtype": null, 
        "text": [
            "玉山之阳，延咢萦纡。", 
            "有屋层出，君子之居。", 
            "入奉父母，出与弟俱。", 
            "有琴有书，以钓以渔。", 
            "㶁㶁流水，深不可𣂏。", 
            "英英白云，迩而不迂。", 
            "维春有晖，维德不孤。", 
            "及尔孙子，永言乐胥。", 
            "先哲有训，有典有经。", 
            "淑尔君子，仰止景行。", 
            "我来自东，春日载明。", 
            "曰未觏止，中心怦怦。", 
            "亦既觏止，我心则平。", 
            "仰尔父母，及尔弟兄。", 
            "既和且煦，令仪令名。", 
            "升堂拜母，式表友情。", 
            "维木有椿，有蔚其荣。", 
            "维草有萱，有茁其青。", 
            "韡韡常棣，有叶其生。", 
            "有猗者兰，有烨者荆。", 
            "有懿者德，有休者徵。", 
            "乐只君子，百福来并。"
        ], 
        "title": "春晖楼者吴下（一作郡）顾君仲瑛就养读书之所也仲瑛日与昆弟子侄奉卮酒为亲寿临海陈敬初氏实记之余不自揆辄赋古诗二首或者歌以介寿仲瑛之志也其词曰", 
        "type": "四言诗", 
        "yun": null
    }, 
    {
        "author": "汪斌", 
        "era": "元", 
        "subtype": null, 
        "text": [
            "海蟾升。", 
            "砌蛩鸣。", 
            "别院俄闻裂帛声。", 
            "凭轩与细听。", 
            "竹风生，桂香清。", 
            "问道小山来未曾。", 
            "还应寻旧盟。"
        ], 
        "title": "长相思 秋夜", 
        "type": "词", 
        "yun": null
    }, 
    {
        "author": "汪斌", 
        "era": "元", 
        "subtype": null, 
        "text": [
            "停桡严濑画桥边。", 
            "水涓涓。", 
            "鹭翩翩。", 
            "午热追凉，穿竹强留连。", 
            "无奈日□□欲暝，吹短笛，嘒新蝉。", 
            "家山只在水家源。", 
            "隔云天。", 
            "恨萦牵。", 
            "愿得甘霖，逐日趱归船。", 
            "惟有紫阳溪山月，随着我，伴愁眠。"
        ], 
        "title": "江城子 水涸泊舟严岸", 
        "type": "词", 
        "yun": null
    }, 
    {
        "author": "汪斌", 
        "era": "元", 
        "subtype": null, 
        "text": [
            "登临遐眺，叹当年、一夜朔风狼藉。", 
            "石塔镇南人共怒，怒气上轰霹雳。", 
            "废苑荒凉，粉墙颓圮，万事空陈迹。", 
            "阙庭何在，钟声敲断岑寂。", 
            "闻道十里西湖，荷花香里，歌舞成悲戚。", 
            "湖上有山山有恨，应恨旧京永隔。", 
            "秦老和□，贾生罔上，后世见之方策。", 
            "兴亡回首，暮烟衰草凝碧。"
        ], 
        "title": "酹江月 吴山怀古", 
        "type": "词", 
        "yun": null
    }, 
    {
        "author": "汪斌", 
        "era": "元", 
        "subtype": null, 
        "text": [
            "蝶懒莺慵芳草歇。", 
            "绿暗红稀，柳絮飘晴雪。", 
            "有意送春还惜别。", 
            "杜鹃争奈催归切。", 
            "绣阁无人帘半揭。", 
            "暗忆边城，十载音书绝。", 
            "惟有东风无异说。", 
            "年年来趁梅花月。"
        ], 
        "title": "蝶恋花 送春", 
        "type": "词", 
        "yun": null
    }, 
    {
        "author": "汪斌", 
        "era": "元", 
        "subtype": null, 
        "text": [
            "踏雪桥边，访梅溪曲。", 
            "春风初破梢头玉。", 
            "村村茅屋晚炊烟，更寻村酒穿茅屋。", 
            "兔月初眉，瑶峰眩目。", 
            "礛筇振屐鸣空谷。", 
            "夜深不谓故人来，声声误道风敲竹。"
        ], 
        "title": "踏莎行 雪晴纵步", 
        "type": "词", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "阿咸归叩山中扉，袖出巨轴当春辉。", 
            "粲然光态转流丽，妒妇谁敢憎蛾眉。", 
            "雄辞奇险神鬼愕，瘦字光怪蛟蛇飞。", 
            "多君书暇追胜集，意气豪爽惊愚痴。", 
            "前川花柳寓真乐，心契往古夫何疑。", 
            "哀余亦有风雩兴，兀坐一室嗟奚为。", 
            "诵君妙句音何希，白社今见元微之。"
        ], 
        "title": "次韵程渠南春日", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "繄古道之久混兮，谓渭浊而泾清。", 
            "耳所适以是悦兮，纷瓦釜兮雷鸣。", 
            "岂大雅之不作兮，由世尚之所徵。", 
            "何独子之好古兮，得非姱节而特行。", 
            "念朱弦之既绝兮，岂鸾胶之足凭。", 
            "谅吾朴之弗凿兮，又何恤乎亏成。", 
            "振寥寥之孤响兮，嗟彼聋俗。", 
            "而畴顾当郑卫之声哇兮，乃独唱乎咸濩。", 
            "惟心游于太古兮，发冲泊之天趣。", 
            "将抱瑟而从之兮，爰写余之中素。", 
            "伫落月之遗音兮，渺松风于秋曙。"
        ], 
        "title": "题潘好古诗卷", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "双溪之流兮何沄沄，溪之山兮何嶙峋。", 
            "亭之筑兮溪之滨，趾白石兮颠苍云。", 
            "榱甍张兮壮且文，孰贻名兮匪宾。", 
            "世所乐兮崇货珍，子乃反是兮乐以贫。", 
            "子之场兮有菌，子之甑兮无尘。", 
            "虽偈偈均约素兮能不汨乎物迁，岂好修以矫行兮余疑信之未分。", 
            "子绳其枢兮衡其门，酌溪渌兮毋甘而尊。", 
            "頫潜鱼兮仰飞鸢，妙化机兮道所存。", 
            "目击心会兮奚托于言，将忘物我兮内适以真。", 
            "溯悠悠于千载兮颜哉何人。"
        ], 
        "title": "徐雪楼贫乐亭", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "山深兮林密，石耸兮径微。", 
            "薪之兮樵之，冒岚雨兮跻欹危。", 
            "木臃肿兮难伐，仰难挽兮乔枝。", 
            "俯榛棘兮离离，刺吾手兮勾吾衣。", 
            "憩佳荫兮太息，睇白云兮自怡。", 
            "顾人生兮良勤，维富贵兮多违。", 
            "龟曳尾兮斯乐，鹤断胫兮则悲。", 
            "聊徜徉兮委顺，我忘世兮世宁我知。", 
            "日云夕兮凄烟霏，啸山鬼兮号狐狸。", 
            "归兮归兮毋迟迟，余需子兮溪之湄。"
        ], 
        "title": "和樵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "此山山人乐乎栖碧之趣，乃为歌曰：红尘扰扰兮毋将车。", 
            "白云邃幽兮山之隅。", 
            "地偏兮心远，爰处兮爰居。", 
            "种菊兮满径，植梅兮绕庐。", 
            "竹娟娟兮堂下，草蔚蔚兮庭除。", 
            "操风瓢兮酌春酒，蹑露履兮锄秋蔬。", 
            "涉芳洲兮采杜若，汲清泉兮瀹云腴。", 
            "听松声兮宴坐，和樵歌兮啸舒。", 
            "外视兮不足，内乐兮有馀。", 
            "彼失此得兮何异于梦鹿，朝三暮四兮奚取乎。", 
            "诈狙穷兮未必非，达亲兮亦或为疏。", 
            "樗臃肿兮全天年，骥权奇兮困驰驱。", 
            "客有过余而和之曰：维子之乐兮固放情于丘壑，逢时之清兮胡不徼世之名誉。", 
            "既隐居以求志，何语怪而言迂。", 
            "不若忘言以栖碧，吾将从子兮维吾驹。"
        ], 
        "title": "栖碧", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "翠琳琅兮楚楚，风萧萧兮在户。", 
            "运滴水于毫端兮，散淇澳之烟雨。"
        ], 
        "title": "题张子敬墨竹图", 
        "type": "古风", 
        "yun": "麌"
    }, 
    {
        "author": "周权", 
        "era": "元", 
        "subtype": null, 
        "text": [
            "奋苍髯于绝壁兮，倚天骨之峥嵘。", 
            "偃高高之绝素兮，俄飒飒其风生。", 
            "势摧减而凭陵兮，吾恐雷雨之昼冥。"
        ], 
        "title": "题施德趣怪松图", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "钱塘江上风飕飕，谁驱逆水回西流。", 
            "海门山色暗蛾绿，翕忽澒洞惊吴艘。", 
            "飞廉贾勇咄神变，倒掀沧溟跃天半。", 
            "阗阗霹雳驾群龙，高击琼崖卷冰岸。", 
            "初疑大鲸嘘浪来瀛洲，银山雪屋烂不收。", 
            "又疑当时捍筑射强弩，至今水战酣貔貅。", 
            "溪盈壑满留不住，怒无泄处潜回去。", 
            "乘除消长无停机，断送人间几朝暮。", 
            "吴侬何事观不休，落日沧波万古愁。", 
            "汀蘋沙雁年年秋，海云一抹天尽头。"
        ], 
        "title": "浙江观潮", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "吴蚕欲老畴未秧，拍堤野水回横塘。", 
            "淡烟疏树绿阴薄，落花飞絮白日长。", 
            "寒具油乾过冷节，匆匆芳事归鶗鴂。", 
            "枕书睡足午窗明，雪乳浮浮翻兔褐。"
        ], 
        "title": "次春日即事韵", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "扁舟早发淮东城，城头急鼓催残更。", 
            "水田漠漠白雁落，老树惨惨群乌惊。", 
            "箵翁笱妇溢群蚁，重湖捲葑联云平。", 
            "青旗茅屋竞呼酒，老我一醉消春酲。"
        ], 
        "title": "淮东早发", 
        "type": "古风", 
        "yun": "庚"
    }, 
    {
        "author": "周权", 
        "era": "元", 
        "subtype": null, 
        "text": [
            "脩条盘出笼春碧，满架花开春院寂。", 
            "青蛟脱骨翠波寒，玉练摇光绀云密。", 
            "东风清润晓阑深，襟袖飘飘兰麝湿。", 
            "典型元在酒杯中，摇碎琼蕤和露吸。"
        ], 
        "title": "听泉席上赋荼䕷", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "前年挟策登燕台，豹关天北高崔嵬。", 
            "九衢冠剑拥红雾，四时鼓吹酣晴雷。", 
            "今年归踏苍山雪，白云与我情相悦。", 
            "穷檐扫轨澹无营，饭牛依旧柴门月。", 
            "美人久别心所怀，屐齿不印山中苔。", 
            "划然奚囊随棐几，五色照我双眉开。", 
            "千林摇落嗟岁晚，大雅寥寥国风远。", 
            "骊黄色外得骅骝，盆盎丛中出圭瓒。", 
            "银钩翠薤相屈盘，清辉薄我襟袖寒。", 
            "修鲸勇掣海涛紧，锦段未许轻卷还。", 
            "怀哉吾道随舒卷，八风低翅从渠短。", 
            "何时握手话雄襟，为碾春云翻雪盌。"
        ], 
        "title": "题程南渠诗卷", 
        "type": "古风", 
        "yun": null
    }, 
    {
        "author": "周权", 
        "era": "元", 
        "subtype": null, 
        "text": [
            "千重万重莲瓣山，小天包在山中间。", 
            "神椎凿门石扇裂，冷香迸出桃花湾。", 
            "渔郎寻春踏溪尾，撞入桃花小天里。", 
            "荒村人家无几家，五百年来孙换子。", 
            "不邑不城无忧乡，驾云为屋霞为墙。", 
            "丹鸡叫烟桂岩冷，白牛耕雨芝田香。", 
            "眼中惊见尘中客，持酒争来问乡国。", 
            "鹿走荒山西复东，龙渡长江又南北。", 
            "听阑此语意猖狂，月明假榻松间房。", 
            "明朝出山重回首，山迷水乱云茫茫。", 
            "武陵太守意未省，强要寻源造灵境。", 
            "若使灵境长可通，淳俗定变浇漓风。"
        ], 
        "title": "桃源图", 
        "type": "古风", 
        "yun": null
    }, 
    {
        "author": "汪梅溪", 
        "era": "元", 
        "subtype": null, 
        "text": [
            "清溪曲，一株梅。", 
            "无人偢睬，独立古墙隈。", 
            "莫恨东风吹不到，著意挽春回。", 
            "一任天寒地冻，南枝香动，花傍一阳开。", 
            "更待明年首夏，酸心结子，天自栽培。", 
            "金鼎调羹，仁心犹在，还种取、无限根荄。", 
            "管取南州春色，都自此中来。"
        ], 
        "title": "南州春色", 
        "type": "词", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "青青河畔草，矫矫园中李。", 
            "娟娟楼上妇，微微启玉齿。", 
            "仰叹浮云驰，俯首理绿绮。", 
            "自惜韶华姿，误身游侠子。"
        ], 
        "title": "青青河畔草", 
        "type": "古风", 
        "yun": "纸"
    }, 
    {
        "author": "汪珍", 
        "era": "元", 
        "subtype": null, 
        "text": [
            "翰林清切地，秉笔代王言。", 
            "旦入承明庐，暮出西掖垣。", 
            "端服光朝次，壮怀厌卑喧。", 
            "四骢轸远怀，作屏分雄藩。", 
            "履豨知人瘼，惊鱼念水浑。", 
            "于焉穆风咏，庶以臻鱼轩。", 
            "饥禽逐天风，飘荡无时息。", 
            "何如轗壈人，独抱此伊郁。", 
            "遵道谅不移，远游非所适。", 
            "表表人中仙，秉心冰玉白。", 
            "度物分寸均，称材铢两密。", 
            "有噣思一鸣，有翅当一刷。", 
            "上林多翘枝，欲集安所惜。"
        ], 
        "title": "上卢疏斋宪使", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "一虎穴中卧，六龙江上飞。", 
            "蛇矛半折柝声断，昼梦惊怪日绕围。", 
            "鼓声逢逢天四黑，五骑爬沙行不及。", 
            "道傍遗矢冷于冰，天上宝鞭人未识。", 
            "江风夜捲湖阴水，明月腥氛当一洗。", 
            "荒亭千古寄兴亡，目断苍烟湿衰苇。"
        ], 
        "title": "疏斋先生赋湖阴曲书以付余遂赋一首", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "握中有孤竹，奏竹鸾凤吟。", 
            "聘俗俗不喜，持归故山岑。", 
            "歌居折杨花，倾耳众口瘖。", 
            "乃知扬子云，空草五千文。", 
            "龟龙困蝘蜓，嘲诮何纷纭。", 
            "酱瓿真可覆，嗟嗟徒尔勤。"
        ], 
        "title": "秋怀七首 其一", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "明珠杂鱼目，琬琰博羊皮。", 
            "真有赝夺者，贵以贱易之。", 
            "大巧不若拙，大黠不若痴。", 
            "龙光閟华室，臭腐化神奇。"
        ], 
        "title": "秋怀七首 其二", 
        "type": "古风", 
        "yun": "支"
    }, 
    {
        "author": "汪珍", 
        "era": "元", 
        "subtype": null, 
        "text": [
            "幽兰生当户，虽香为人锄。", 
            "紫燕巢绮幕，虽美非安居。", 
            "丰狐窃文柄，蒺藜掩嘉蔬。", 
            "奈何将蹄涔，纳子以尾闾。"
        ], 
        "title": "秋怀七首 其三", 
        "type": "古风", 
        "yun": "鱼"
    }, 
    {
        "author": "汪珍", 
        "era": "元", 
        "subtype": null, 
        "text": [
            "潇潇三日雨，苒苒度残暑。", 
            "草木行变衰，岂不感节序。", 
            "荒园有络纬，日夕促机杼。", 
            "念汝戒衣裘，所思恨修阻。"
        ], 
        "title": "秋怀七首 其四", 
        "type": "古风", 
        "yun": "语"
    }, 
    {
        "author": "汪珍", 
        "era": "元", 
        "subtype": null, 
        "text": [
            "耿耿夜气清，索索风叶劲。", 
            "天空河汉清，露下桑柘净。", 
            "羁鸟怀高栖，潜鱼乐深泳。", 
            "私忧抚良图，敛退遂幽屏。", 
            "辗转夜达晨，屋山横斗柄。"
        ], 
        "title": "秋怀七首 其五", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "蔡泽困牧豕，宁戚隐饭牛。", 
            "古来贤达人，未遇多沈浮。", 
            "任安惜去卫，王粲仍依刘。", 
            "嗟嗟古人心，乃与今日侔。"
        ], 
        "title": "秋怀七首 其六", 
        "type": "古风", 
        "yun": "尤"
    }, 
    {
        "author": "汪珍", 
        "era": "元", 
        "subtype": null, 
        "text": [
            "士衡三间屋，元龙百尺楼。", 
            "幽期在一壑，壮气横九州。", 
            "坐令湖海豪，结束归林丘。", 
            "秋风动丛薄，此念良悠悠。"
        ], 
        "title": "秋怀七首 其七", 
        "type": "古风", 
        "yun": "尤"
    }, 
    {
        "author": "汪珍", 
        "era": "元", 
        "subtype": null, 
        "text": [
            "青山盘盘云气度，冈峦灭没互吞吐。", 
            "柘林烟润茧行丝，荷荡水香鱼弄絮。", 
            "人间化物日夜流，先生闭门双鬓秋。", 
            "大隐从来著朝市，幽居况近城南楼。"
        ], 
        "title": "孙逸夫书堂作", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "方壶圆峤蓬莱顶，七还九返龙虎鼎。", 
            "药成夜半忽飞去，瑶草一枝光炯炯。", 
            "九疑但识萼绿华，未识赤斧山图家。", 
            "淮南鸡犬上天去，雌蝶雄蜂空啖花。"
        ], 
        "title": "山丹花歌", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "春风破寒入幽谷，残雪消时烧痕绿。", 
            "林花斗日媚于颊，野蕨登盘甘胜肉。", 
            "南漪新渌晴满湖，春来行乐何处无。", 
            "一樽我欲就花饮，花下啼禽能劝沽。"
        ], 
        "title": "仆射山人山中四时词 其一", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "草泥聒聒吠蝼蝈，枣花落尽桐阴密。", 
            "舍南舍北棹缲车，山后山前闻打麦。", 
            "新篁解箨来薰风，脱巾露坐双鬓鬔。", 
            "清泉白石足佳处，人世炎炎如甑中。"
        ], 
        "title": "仆射山人山中四时词 其二", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "西风萧萧群木槁，天外秋云净如扫。", 
            "豆叶半枯鸿雁来，粳稻俱登鸡鹜饱。", 
            "白云夜下天雨霜，破篱衰草啼寒螀。", 
            "芋魁如盎茭白老，床头酒熟浮蛆香。"
        ], 
        "title": "仆射山人山中四时词 其三", 
        "type": "古风", 
        "yun": null
    }, 
    {
        "author": "汪珍", 
        "era": "元", 
        "subtype": null, 
        "text": [
            "千林怒号北风恶，阶下纷纷堆败箨。", 
            "野田日出散牛羊，茅屋天寒喧鸟雀。", 
            "湿云筛下豆秸灰，谷口梅花开未开。", 
            "明朝积玉深一丈，高卧闭门谁复来。"
        ], 
        "title": "仆射山人山中四时词 其四", 
        "type": "古风", 
        "yun": null
    }, 
    {
        "author": "汪炎昶", 
        "era": "元", 
        "subtype": null, 
        "text": [
            "待成竿后节方露，自作笋时心已空。", 
            "椎金锻铁作硬语，意气硉矹真丈夫。"
        ], 
        "title": "句", 
        "type": "句", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "雪拥蓝关，云横秦岭，马头道路迷茫。", 
            "几回翘首，何处是家乡。", 
            "欲革当时弊政，摅忠荩、罄沥肝肠。", 
            "谁知道，一封奏入，万里贬潮阳。", 
            "伤心牢落处，形孤影只，地远天长。", 
            "幸道逢孙姓，有意相将。", 
            "早悟花间诗意，免教□、至此仓皇。", 
            "频分付，瘴江落日，吾骨好收藏。"
        ], 
        "title": "满庭芳 为施克明题雪拥蓝关图", 
        "type": "词", 
        "yun": "阳"
    }, 
    {
        "author": "沈禧", 
        "era": "元", 
        "subtype": null, 
        "text": [
            "节义名门，簪缨华胄，圣朝旌表昭彰。", 
            "声誉籍甚，青史注遗芳。", 
            "积善偏钟余庆，天地报、芝产中堂。", 
            "人希见，九茎并茁，奕烨绚祥光。", 
            "应知和气萃，致生嘉瑞，千载永流香。", 
            "况家传诗礼，名着吴邦。", 
            "百世箕裘不替，庆源远、支派悠长。", 
            "君知否，孝诚感格，灵异岂寻常。"
        ], 
        "title": "满庭芳 咏俞绍庵九芝堂", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "凤翅烟凝，鸦翎膏腻。", 
            "湘云一片帘前坠。", 
            "频呼小玉灌兰汤，金盆潋滟轻挼洗。", 
            "翡翠窗前，合欢帐底。", 
            "殷勤重把残妆理。", 
            "拂奁开鉴对青鸾，芙蓉彷佛临秋水。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "绮户云窗，玉楼绛阙。", 
            "绀园花谢飘香雪。", 
            "其中绰约总仙姝，乘鸾夜度天边月。", 
            "地久天长，海枯山裂。", 
            "连环击碎珊瑚玦。", 
            "梅花何处断肠声，一双惊散庄生蝶。"
        ], 
        "title": "踏莎行 云窗秋梦", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "桂影流金，梨花呈素。", 
            "蟾宫不锁霜毫兔。", 
            "休教容易负年华，西风树树行相妒。", 
            "玉鉴冰壶，翠烟红雾。", 
            "薄笼半壁清光露。", 
            "蜂黄蝶粉了匀施，忽惊别院笙歌度。"
        ], 
        "title": "踏莎行 月奁匀面", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "径积红埃，风飘难尽。", 
            "一钩新月云边印。", 
            "锦鸳飞去尚留踪，青鸾舞罢犹存影。", 
            "沉屑浮香，露华滋润。", 
            "凌波人去遗芳恨。", 
            "玉容想像夜曾来，星前月底闲吟咏。"
        ], 
        "title": "踏莎行 芳尘春迹", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "默祷金钱，频占宝镜。", 
            "几回鹊噪无凭准。", 
            "文犀一点暗通灵，青鸾忽报瑶池信。", 
            "风月情怀，漂流心性。", 
            "归来燕子楼台暝。", 
            "风厢几度立黄昏，凌波沁透苍苔冷。"
        ], 
        "title": "踏莎行 金钱卜欢", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "朔雪砭肌，东风浃髓。", 
            "不由中酒人憔悴。", 
            "丁香暗结雨中愁，相思滴尽枝头泪。", 
            "恨积巫山，情随湘水。", 
            "斑斑点得残妆碎。", 
            "待将濡墨染霜毫，缄情漫写鸳鸯字。"
        ], 
        "title": "踏莎行 香颊啼痕", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "杂组香绒，错综纹理。", 
            "倚床脉脉如春醉。", 
            "沉吟暗想玉京人，雕鞍何处鸣珂里。", 
            "无限离愁，谁知就里。", 
            "滔滔比似西江水。", 
            "无情日夜向东流，一缄好寄相思泪。"
        ], 
        "title": "踏莎行 绣床凝思", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "翠压双蛾，琼镌香靥。", 
            "春来翻作伤春怨。", 
            "一痕心事镇相萦，芳容不似年时茜。", 
            "玉宇澄清，金波潋滟。", 
            "宝猊香冷烟初敛。", 
            "螺青黛绿总调匀，还凭京兆亲收点。"
        ], 
        "title": "踏莎行 黛眉颦色", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "购得南山万岁杉。", 
            "坚逾松柏健逾相。", 
            "还邀天上公输子，来与麻姑斫宝函。", 
            "狸首媚，雉纹斑。", 
            "到头受用有何嫌。", 
            "从今更益无疆寿，高并南箕更上南。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "邂逅江妃泽畔逢。", 
            "何年谪降蕊珠宫。", 
            "轻绡剪袂罗裁袜，秋水为神玉作容。", 
            "清浅处，月明中。", 
            "凌波微步欲飘空。", 
            "三生已断身前梦，一味全真林下风。"
        ], 
        "title": "鹧鸪天 水仙词", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "萼绿仙姝庆诞辰。", 
            "酡颜晕酒粲朱唇。", 
            "霞绡剪袂云裁佩，绛雪为肌玉作神。", 
            "超俗态，断凡尘。", 
            "飘然风韵夺天真。", 
            "能坚北岭冰霜操，不竞南园桃李春。"
        ], 
        "title": "鹧鸪天 咏红梅寿守节妇", 
        "type": "词", 
        "yun": null
    }, 
    {
        "author": "沈禧", 
        "era": "元", 
        "subtype": null, 
        "text": [
            "蜀锦峰头雪半融。", 
            "倚空一朵玉芙蓉。", 
            "面朝阳处光消释。", 
            "背向阴边尚积重。", 
            "天气朗，日光曈。", 
            "看来浑似画图中。", 
            "灞桥何处骑驴叟，西水谁招载鹤翁。"
        ], 
        "title": "鹧鸪天 锦峰晴雪", 
        "type": "词", 
        "yun": null
    }, 
    {
        "author": "汪泽民", 
        "era": "元", 
        "subtype": null, 
        "text": [
            "及瓜当此日，行李似来时。"
        ], 
        "title": "句", 
        "type": "句", 
        "yun": "支"
    }, 
    {
        "author": "汪志坚", 
        "era": "元", 
        "subtype": "七言律诗", 
        "text": [
            "五十年无赤白囊，民安田井乐耕桑。", 
            "鸡豚社雨家家酒，䆉稏外风处处香。", 
            "已验天文占斗覆，剩收地利应金穰。", 
            "王风喜值时雍盛，仰祝皇图日月长。"
        ], 
        "title": "大有年", 
        "type": "律诗", 
        "yun": "阳"
    }, 
    {
        "author": "汪克宽", 
        "era": "元", 
        "subtype": null, 
        "text": [
            "芙蓉六六森如铲，乘舆登临寄疏散。", 
            "绿沈灵湫老龙蛰，翠护祇园新竹短。", 
            "山乐鸣空石洞寒，金鸡舐鼎丹炉暖。", 
            "藓瘢拂拭读残碑，一浴灵泉客尘浣。"
        ], 
        "title": "丁亥四月十四日陪尚书公泽民游祥符寺分得煖字", 
        "type": "古风", 
        "yun": null
    }, 
    {
        "author": "汪克宽", 
        "era": "元", 
        "subtype": null, 
        "text": [
            "峄山白桐千年枝，金星烂烂蛇蚹皮。", 
            "文光七轸蓝田玉，冰弦细绕吴蚕丝。", 
            "丹山云煖凤凰语，露草寒蛩诉秋雨。", 
            "娥英泣洒湘筠斑，迁客相逢话羁旅。", 
            "翠岩悬瀑锵琼瑶，雷霆霹雳轰层霄。", 
            "瞥波细萍游荡漾，劈空轻絮飞飘飖。", 
            "仙林唳鹤惊离别，老龙湫底吟寒月。", 
            "海门送上子胥潮，澎湃奔腾卷残雪。", 
            "羽人潇洒颜如仙，冯虚来往黄山巅。", 
            "古音净洗筝琶耳，何须更濯丹砂泉。"
        ], 
        "title": "题道士张湛然弹琴诗卷", 
        "type": "古风", 
        "yun": null
    }, 
    {
        "author": "汪克宽", 
        "era": "元", 
        "subtype": null, 
        "text": [
            "蒲山锐额千牛客，蒲鞯跨犊行无迹。", 
            "挂角青编一束书，梦对重瞳意相得。", 
            "昆吾宝剑三尺水，火星炯炯精光起。", 
            "花冠仙姥授神奇，拜起仓皇惊更喜。", 
            "巩南歃血盟玉盘，龙舟锦缆诛疵瘢。", 
            "折简唐公结昆弟，威棱六月严霜寒。", 
            "岂知不学万人敌，雄才空觉乾坤窄。", 
            "九卿裂地藏雕弓，稠桑土蚀铜花碧。", 
            "岧峣古树苍玉林，丹厓惨澹霾轻阴。", 
            "龙津倏忽风云化，未须感慨荆轲心。"
        ], 
        "title": "题李营丘画骊山老姥赐李密火星剑图", 
        "type": "古风", 
        "yun": null
    }, 
    {
        "author": "汪克宽", 
        "era": "元", 
        "subtype": null, 
        "text": [
            "楚东五月天无云，日光流金百草焚。", 
            "南风吹山彭蠡涸，稻畦坼坼占龟文。", 
            "木郎无神龙不起，牲牢熏燎徒纷纭。", 
            "梧桐一叶炎官老，雷车辘辘天瓢倒。", 
            "陂池泛溢失高低，万穟青黄发枯槁。", 
            "白发田翁半忧喜，却怜久雨禾生耳。", 
            "磨镰欲穫泥溅胸，累日阴霾黑千里。", 
            "何时木德守三星，五风十雨歌升平。"
        ], 
        "title": "秋后雨", 
        "type": "古风", 
        "yun": null
    }, 
    {
        "author": "汪克宽", 
        "era": "元", 
        "subtype": "五言律诗", 
        "text": [
            "山县千峰叠，闾阎杂崄夷。", 
            "雨香鱼拨剌，风软燕差池。", 
            "郭外耕夫耦，桑中稚子嬉。", 
            "弦歌声教远，民俗变浇漓。"
        ], 
        "title": "和唐宰山行", 
        "type": "律诗", 
        "yun": "支"
    }, 
    {
        "author": "汪克宽", 
        "era": "元", 
        "subtype": "五言律诗", 
        "text": [
            "玄观空山静，秋风晚更清。", 
            "岚光连雾气，松响乱泉声。", 
            "竹户流星近，兰阶落叶平。", 
            "夜寒人不寐，独对一灯明。"
        ], 
        "title": "夜", 
        "type": "律诗", 
        "yun": "庚"
    }, 
    {
        "author": "汪克宽", 
        "era": "元", 
        "subtype": "七言律诗", 
        "text": [
            "芳树晓烟鶗鴂鸣，澹云晕碧漏新晴。", 
            "惊心时序百六日，回首家山十五程。", 
            "病思为魔成逆旅，梦魂飞泪洒先茔。", 
            "遥知兄弟溶溪上，细扫松花酹曲生。"
        ], 
        "title": "清明思先垄", 
        "type": "律诗", 
        "yun": "庚"
    }, 
    {
        "author": "汪泽民", 
        "era": "元", 
        "subtype": null, 
        "text": [
            "改序忻幽景，夏绿荫閒轩。", 
            "慕谢阅篇翰，清心绝嚣烦。", 
            "中有帆海作，采真遂孤鶱。", 
            "既感鲁连志，亦著任公言。", 
            "明哲古所尚，用舍道俱存。", 
            "临川乃逃逸，恻怆不可论。"
        ], 
        "title": "首夏读康乐诗有感", 
        "type": "古风", 
        "yun": "元"
    }, 
    {
        "author": "汪泽民", 
        "era": "元", 
        "subtype": null, 
        "text": [
            "青青首阳薇，皎皎孤竹子。", 
            "求仁亦何怨，清风千万祀。", 
            "昌黎述玄圣，雄文剧颂美。", 
            "伟哉青社书，感激有深旨。", 
            "列宿丽寒旻，群鸿戏秋水。", 
            "李侯信卓荦，不惜百金市。", 
            "分符守吴会，开缄授云耳。", 
            "故物传卫公，遗璧归孔氏。", 
            "一玩三叹息，当思继前轨。"
        ], 
        "title": "敬题范文正公所书伯夷颂卷尾", 
        "type": "古风", 
        "yun": "纸"
    }, 
    {
        "author": "汪泽民", 
        "era": "元", 
        "subtype": null, 
        "text": [
            "美人青云端，望之不得亲。", 
            "赠我一端绮，珍重同南金。", 
            "上有连理枝，间以双飞禽。", 
            "裁衣以被服，报之绿绮琴。", 
            "衣以结绸缪，琴以酬知音。", 
            "文采岂不贵，尚絅思自珍。", 
            "虽敝不忍弃，感子同一心。"
        ], 
        "title": "古诗二首 其一", 
        "type": "古风", 
        "yun": null
    }, 
    {
        "author": "汪泽民", 
        "era": "元", 
        "subtype": null, 
        "text": [
            "南山何崔嵬，丁丁伐嘉木。", 
            "伐木将安施，饰此轮与毂。", 
            "良材莫自致，弃置河水曲。", 
            "党人偷且閒，不穫有馀粟。", 
            "况无猎较功，大庖有馀肉。", 
            "彼美蓬庐士，薇藿不满腹。", 
            "饥渴岂弗怀，徒食乃所恧。"
        ], 
        "title": "古诗二首 其二", 
        "type": "古风", 
        "yun": null
    }, 
    {
        "author": "汪泽民", 
        "era": "元", 
        "subtype": null, 
        "text": [
            "欲雨不雨天墨色，将崩未崩石偪侧。", 
            "溪谷缘云已万盘，风雨欺人作三厄。", 
            "客游已悭天不悭，雷电翕歘嘘晴暾。", 
            "诸峰倒景互明灭，照耀金碧开山门。", 
            "清都紫微逼象纬，旃林贝树罗山樊。", 
            "十方下视沙界迥，佛骨不受炎歊袢。", 
            "麻衣老师寂灭久，问法羞与山僧论。", 
            "但馀卓锡古泉水，念念欲洗尘眼昏。", 
            "嗟予世网久踯躅，坐览古迹空盘桓。", 
            "暮归却灭山下路，杳杳飞鸟投芳村。"
        ], 
        "title": "翠微寺", 
        "type": "古风", 
        "yun": null
    }, 
    {
        "author": "汪泽民", 
        "era": "元", 
        "subtype": null, 
        "text": [
            "湘中三年梦乡井，敬亭重游心目醒。", 
            "双流夹镜一溪来，千仞齐云两峰并。", 
            "丛祠秋报同奠桂，兰若晚酣催煮茗。", 
            "晴岚煖翠约花时，往觅丹梯登绝顶。"
        ], 
        "title": "秋日同游敬亭得并字", 
        "type": "古风", 
        "yun": "迥"
    }, 
    {
        "author": "汪泽民", 
        "era": "元", 
        "subtype": null, 
        "text": [
            "轩辕轻举同浮丘，黄山到今仙境留。", 
            "攒峰排云三十六，势压地轴雄南州。", 
            "玄乡倒景接虚旷，太空清气凭萧飕。", 
            "恍疑万里运鹏翼，政似五月思貂裘。", 
            "尝闻丹炉灵药在，宝光夜静干斗牛。", 
            "我行虽云惬素尚，黄鹤不返令人愁。", 
            "忆年弱冠披图经，白发荏苒四十秋。", 
            "遐观奇绝勿轻去，山灵特为驱烟雾。", 
            "吾宗诗翁期不来，天风吹落惊人语。", 
            "何时同此采真游，尘缘誓将脱羁囚。", 
            "人间万事一杯酒，鼠肝虫臂徒包羞。"
        ], 
        "title": "游黄山汪南山先生惠诗以病为辞次韵答谢", 
        "type": "古风", 
        "yun": null
    }, 
    {
        "author": "汪用敬", 
        "era": "元", 
        "subtype": "七言律诗", 
        "text": [
            "逸思飘飖迥不羁，青年高步际明时。", 
            "黄堂雅望推三语，乌府先声重四知。", 
            "石室岚烟凝紫翠，兰溪梅雨涨涟漪。", 
            "公馀定遂登临兴，好寄新吟慰所思。"
        ], 
        "title": "送杨好古浙东宪掾", 
        "type": "律诗", 
        "yun": "支"
    }, 
    {
        "author": "汪仁立", 
        "era": "元", 
        "subtype": null, 
        "text": [
            "夕阳在青山，山高夕阳早。", 
            "美人未归来，山外浮云好。", 
            "稚子候门前，酒熟黄花老。"
        ], 
        "title": "客舍怀余成季", 
        "type": "古风", 
        "yun": "皓"
    }, 
    {
        "author": "汪子才", 
        "era": "元", 
        "subtype": "七言律诗", 
        "text": [
            "犀心兔颖屡通津，未识嫦娥一面新。", 
            "兴尽故园梅已谢，情留别坞杏初春。", 
            "将身轻许志虽失，在耳不忘言可遵。", 
            "生死幽冥千古恨，临风披阅为伤情。"
        ], 
        "title": "悼吴氏", 
        "type": "律诗", 
        "yun": null
    }, 
    {
        "author": "汪士深", 
        "era": "元", 
        "subtype": null, 
        "text": [
            "雨香林下屐，花影席间尊。", 
            "白发已从公道得，青山长似故人看。"
        ], 
        "title": "句", 
        "type": "句", 
        "yun": null
    }, 
    {
        "author": "汪泽民", 
        "era": "元", 
        "subtype": "五言绝句", 
        "text": [
            "烟草六朝梦，莺花三月游。", 
            "秦淮风雨夜，楚客别离愁。"
        ], 
        "title": "金陵别友", 
        "type": "绝句", 
        "yun": "尤"
    }, 
    {
        "author": "汪泽民", 
        "era": "元", 
        "subtype": "七言绝句", 
        "text": [
            "杏花憔悴减胭脂，闭户春深笑不知。", 
            "芳艳半开争共赏，何人还爱雨馀枝。"
        ], 
        "title": "斋中见杏花残枝有感", 
        "type": "绝句", 
        "yun": "支"
    }, 
    {
        "author": "汪泽民", 
        "era": "元", 
        "subtype": "七言绝句", 
        "text": [
            "十八岩前罗汉竹，百千洞里老龙泉。", 
            "山僧约我重来日，花落花开五百年。"
        ], 
        "title": "题崇果寺", 
        "type": "绝句", 
        "yun": "先"
    }, 
    {
        "author": "汪泽民", 
        "era": "元", 
        "subtype": "七言绝句", 
        "text": [
            "簇簇霏霏委地红，阑干不解隔狂风。", 
            "时人莫道寻芳晚，留得馀春绿树中。"
        ], 
        "title": "次友人春日见寄韵二首 其一", 
        "type": "绝句", 
        "yun": "东"
    }, 
    {
        "author": "汪泽民", 
        "era": "元", 
        "subtype": "七言绝句", 
        "text": [
            "清景行行一径苔，兰樽特为晚春开。", 
            "绿阴青紫犹堪赏，昨日游人自不来。"
        ], 
        "title": "次友人春日见寄韵二首 其二", 
        "type": "绝句", 
        "yun": "灰"
    }, 
    {
        "author": "汪泽民", 
        "era": "元", 
        "subtype": "七言绝句", 
        "text": [
            "江城欲破竟何为，独有孤臣谨自持。", 
            "骂贼肯教双膝屈？忠臣不顾一身危。"
        ], 
        "title": "骂贼", 
        "type": "绝句", 
        "yun": "支"
    }, 
    {
        "author": "汪泽民", 
        "era": "元", 
        "subtype": "五言律诗", 
        "text": [
            "胜绝瞿硎地，中藏六洞天。", 
            "山门云引路，石室月通泉。", 
            "鸟径莓苔涩，僧房紫翠连。", 
            "曾闻地主说，怅望夕阳边。"
        ], 
        "title": "紫山寺晚望山门", 
        "type": "律诗", 
        "yun": "先"
    }, 
    {
        "author": "汪泽民", 
        "era": "元", 
        "subtype": "五言律诗", 
        "text": [
            "堂上麻衣坐，阶前锡杖泉。", 
            "人依碧霄近，寺与翠微连。", 
            "山拥无尘地，云开宿雨天。", 
            "明当临绝顶，禅榻借高眠。"
        ], 
        "title": "题翠微寺", 
        "type": "律诗", 
        "yun": "先"
    }, 
    {
        "author": "汪泽民", 
        "era": "元", 
        "subtype": "五言律诗", 
        "text": [
            "矶伏金牛异，峰攒翠黛双。", 
            "同游怀绝景，相望只邻邦。", 
            "春鲚宜供酒，灵犀莫照江。", 
            "此行应最乐，山水在书窗。"
        ], 
        "title": "送陈公辅采石山长", 
        "type": "律诗", 
        "yun": "江"
    }, 
    {
        "author": "汪泽民", 
        "era": "元", 
        "subtype": "五言律诗", 
        "text": [
            "屹立四千仞，缘回八百盘。", 
            "藤萝孤寺合，苔藓一碑残。", 
            "风急龙髯断，云深鹤睡寒。", 
            "兹山可招隐，吾亦挂吾冠。"
        ], 
        "title": "登黄山", 
        "type": "律诗", 
        "yun": "寒"
    }, 
    {
        "author": "汪泽民", 
        "era": "元", 
        "subtype": "五言律诗", 
        "text": [
            "今代皇华使，张纲德业优。", 
            "弓刀閒上将，旌节按诸侯。", 
            "强禦成擒虎，高才善解牛。", 
            "遥怜浙江水，不向宛溪流。"
        ], 
        "title": "寄浙西张廉访二首 其一", 
        "type": "律诗", 
        "yun": "尤"
    }, 
    {
        "author": "汪泽民", 
        "era": "元", 
        "subtype": "五言律诗", 
        "text": [
            "昔献明经策，因知侍御贤。", 
            "陈蕃能解榻，文举乃忘年。", 
            "花柳春城外，湖山玉节前。", 
            "观风应有作，莫惜野人传。"
        ], 
        "title": "寄浙西张廉访二首 其二", 
        "type": "律诗", 
        "yun": "先"
    }, 
    {
        "author": "汪泽民", 
        "era": "元", 
        "subtype": "七言律诗", 
        "text": [
            "苍山寒日近禺中，揭浅缘深足茧重。", 
            "仙子未归辽海鹤，轩皇曾驭鼎湖龙。", 
            "诗题古壁无人续，梦断钧天何处逢。", 
            "欲问古侯应不识，空遗萧寺锁云峰。"
        ], 
        "title": "祥符寺追和文敬所壁间韵", 
        "type": "律诗", 
        "yun": "冬"
    }, 
    {
        "author": "汪泽民", 
        "era": "元", 
        "subtype": "七言律诗", 
        "text": [
            "双花窈窕照春深，尽日凭阑费苦吟。", 
            "背面紫云分宝髻，合欢金缕结同心。", 
            "歌残溱洧休相赠，瑞出扬州可重寻。", 
            "共向东风承雨露，不辞玉砌与山林。"
        ], 
        "title": "双头同心芍药出西城居民家（至元甲午）", 
        "type": "律诗", 
        "yun": "侵"
    }, 
    {
        "author": "汪泽民", 
        "era": "元", 
        "subtype": "七言律诗", 
        "text": [
            "天都夐出诸峰上，曙色岚开逸兴催。", 
            "半壁暗泉吹冷雨，悬崖飞瀑吼晴雷。", 
            "白云缥缈仙乡远，碧落高寒俗驾回。", 
            "自笑生平爱清境，冥搜不厌历崔嵬。"
        ], 
        "title": "四月九日新霁景气清淑偕宗英公仲自天都峰侧游汤泉道中偶成", 
        "type": "律诗", 
        "yun": "灰"
    }, 
    {
        "author": "汪泽民", 
        "era": "元", 
        "subtype": "七言律诗", 
        "text": [
            "曾看长安陌上花，万方人物仰皇家。", 
            "龙门变化风雷夕，凤阙瞻依日月华。", 
            "晓色宫槐连御柳，春声叠鼓带凝笳。", 
            "闻君高咏燕山雪，细诵新章绚綵霞。"
        ], 
        "title": "次杨侍郎辇下书事韵", 
        "type": "律诗", 
        "yun": "麻"
    }, 
    {
        "author": "汪泽民", 
        "era": "元", 
        "subtype": "七言律诗", 
        "text": [
            "门外空回长者车，草玄论字总何如？", 
            "秋宾鸿雁传书后，岁在龙蛇入梦初。", 
            "萱室东风留綵服，瓜庐夜雨忆春锄。", 
            "山阳地下无穷恨，满目寒云泪洒裾。"
        ], 
        "title": "挽杨桂嵓", 
        "type": "律诗", 
        "yun": "鱼"
    }, 
    {
        "author": "汪珍", 
        "era": "元", 
        "subtype": "七言绝句", 
        "text": [
            "常约高僧访上方，峰头老树挂斜阳。", 
            "仙翁何处归来晚，风落松花满石床。"
        ], 
        "title": "石床峰", 
        "type": "绝句", 
        "yun": "阳"
    }, 
    {
        "author": "汪珍", 
        "era": "元", 
        "subtype": "七言绝句", 
        "text": [
            "陵阳城头落日黄，陵阳城下水茫茫。", 
            "楼中少妇吹羌管，时有北人思故乡。"
        ], 
        "title": "陵阳歌", 
        "type": "绝句", 
        "yun": "阳"
    }, 
    {
        "author": "汪珍", 
        "era": "元", 
        "subtype": "七言绝句", 
        "text": [
            "春阴黯淡蔽人家，野水新生尚露沙。", 
            "客子未归寒食近，满城风雨落梨花。"
        ], 
        "title": "城南", 
        "type": "绝句", 
        "yun": "麻"
    }, 
    {
        "author": "汪珍", 
        "era": "元", 
        "subtype": "七言绝句", 
        "text": [
            "竹埤杉垣记昔游，洞门花落石床幽。", 
            "白云飞尽四山碧，黄鹤一声天地秋。"
        ], 
        "title": "游无为庵", 
        "type": "绝句", 
        "yun": "尤"
    }, 
    {
        "author": "汪珍", 
        "era": "元", 
        "subtype": "五言律诗", 
        "text": [
            "草长荒三径，桐阴满四邻。", 
            "青春如过客，白日属閒人。", 
            "迸笋争篱出，残花落地新。", 
            "几时寻要术，吾亦学齐民。"
        ], 
        "title": "山居夏日", 
        "type": "律诗", 
        "yun": "真"
    }, 
    {
        "author": "汪珍", 
        "era": "元", 
        "subtype": "七言律诗", 
        "text": [
            "去年幕府雪晴时，诵得齑辛绝妙词。", 
            "溪树迎人寒欲醒，春阳行处本无私。", 
            "轮埋当道豺狼避，月到空山魍魉移。", 
            "白发遗民思旧德，相看绣斧重褰帷。"
        ], 
        "title": "迓卢疏斋肃政使", 
        "type": "律诗", 
        "yun": "支"
    }, 
    {
        "author": "汪珍", 
        "era": "元", 
        "subtype": "七言律诗", 
        "text": [
            "桃叶桃根乐府词，江南千里旧封畿。", 
            "黄旗紫盖关兴废，东府西州有是非。", 
            "故苑半随秋草没，征帆犹趁暮潮归。", 
            "宝鞭夺得蛇矛断，梦破重营绕日晖。"
        ], 
        "title": "次程子英金陵怀古", 
        "type": "律诗", 
        "yun": "微"
    }, 
    {
        "author": "汪珍", 
        "era": "元", 
        "subtype": "七言律诗", 
        "text": [
            "门巷萧萧叶拥篱，僻居尤自畏人知。", 
            "读书未及半袁豹，问士谁当甲蔡尼。", 
            "万壑风号天欲雪，一溪梅发梦寻诗。", 
            "百年将半犹羁旅，可待麻鞋受拾遗。"
        ], 
        "title": "述怀呈殿干碧梧友云", 
        "type": "律诗", 
        "yun": "支"
    }, 
    {
        "author": "汪珍", 
        "era": "元", 
        "subtype": "七言律诗", 
        "text": [
            "题得新诗寄所思，从公始恨十年迟。", 
            "灯残暗壁虫催织，月满空庭鹊绕枝。", 
            "客路飘零秋易感，老年情味夜偏知。", 
            "江烟一舸芦花雪，还忆往年相别时。"
        ], 
        "title": "次答兑峰殿干见寄", 
        "type": "律诗", 
        "yun": "支"
    }, 
    {
        "author": "汪珍", 
        "era": "元", 
        "subtype": "七言律诗", 
        "text": [
            "故园春合早莺栖，堂下溪深水拍堤。", 
            "十里桑畦蚕脱纸，一帘花雨燕争泥。", 
            "年饥畎亩还堪隐，世难功名莫厌低。", 
            "寂寞淮南门下士，赠君惟有数行啼。"
        ], 
        "title": "春雨留胡振甫", 
        "type": "律诗", 
        "yun": "齐"
    }, 
    {
        "author": "汪珍", 
        "era": "元", 
        "subtype": "七言律诗", 
        "text": [
            "衡檐睥睨压疏棂，平割黄山一半青。", 
            "落日捲云随鹘没，黑风吹雨带龙腥。", 
            "人间轩冕驹閒皂，身外乾坤水载萍。", 
            "我政江湖子林壑，客星未减少微星。"
        ], 
        "title": "题从兄希深书堂", 
        "type": "律诗", 
        "yun": "青"
    }, 
    {
        "author": "沈右", 
        "era": "元", 
        "subtype": null, 
        "text": [
            "劝郎莫向花下迷，劝郎莫待醉如泥。", 
            "临行更有分明语，枝上流莺休乱啼。"
        ], 
        "title": "和西湖竹枝词", 
        "type": "词", 
        "yun": "齐"
    }, 
    {
        "author": "沈右", 
        "era": "元", 
        "subtype": "五言绝句", 
        "text": [
            "中酒如卧病，天寒露为霜。", 
            "东轩候朝旭，暴背屡移床。"
        ], 
        "title": "中酒杂诗四句五首 其一", 
        "type": "绝句", 
        "yun": "阳"
    }, 
    {
        "author": "沈右", 
        "era": "元", 
        "subtype": "五言绝句", 
        "text": [
            "江头风浪急，舟小力难胜。", 
            "一桨归来晚，长林月已恒。"
        ], 
        "title": "中酒杂诗四句五首 其二", 
        "type": "绝句", 
        "yun": "蒸"
    }, 
    {
        "author": "沈右", 
        "era": "元", 
        "subtype": "五言绝句", 
        "text": [
            "太丘海岱士，肆情丘壑间。", 
            "《考槃》诗赋罢，采菊对南山。"
        ], 
        "title": "中酒杂诗四句五首 其三", 
        "type": "绝句", 
        "yun": "删"
    }, 
    {
        "author": "沈右", 
        "era": "元", 
        "subtype": "五言绝句", 
        "text": [
            "岁闰寒酒薄，风回水自生。", 
            "杖藜随小步，极目大江横。"
        ], 
        "title": "中酒杂诗四句五首 其四", 
        "type": "绝句", 
        "yun": "庚"
    }, 
    {
        "author": "沈右", 
        "era": "元", 
        "subtype": "五言绝句", 
        "text": [
            "朋酒享公堂，农家尽涤场。", 
            "县官薄税敛，田野足耕桑。"
        ], 
        "title": "中酒杂诗四句五首 其五", 
        "type": "绝句", 
        "yun": "阳"
    }, 
    {
        "author": "沈右", 
        "era": "元", 
        "subtype": "七言绝句", 
        "text": [
            "高侯笔法妙天下，貌得江南雨后山。", 
            "都是乾坤清淑气，兴来移入画图间。"
        ], 
        "title": "题高尚书秋山暮霭图", 
        "type": "绝句", 
        "yun": "删"
    }, 
    {
        "author": "沈右", 
        "era": "元", 
        "subtype": "七言绝句", 
        "text": [
            "东林薄酒试新尝，中有松花腻粉香。", 
            "遣送颍川陈有道，书斋渴饮胜茶汤。"
        ], 
        "title": "与慎独先生", 
        "type": "绝句", 
        "yun": "阳"
    }, 
    {
        "author": "沈右", 
        "era": "元", 
        "subtype": "五言律诗", 
        "text": [
            "步屧春风里，翛然忘世情。", 
            "閒门无客到，载酒泛江行。", 
            "雨过山如染，潮回水自生。", 
            "鸥沙割千顷，梦不到承明。"
        ], 
        "title": "次留笠泽别业诗", 
        "type": "律诗", 
        "yun": "庚"
    }, 
    {
        "author": "沈右", 
        "era": "元", 
        "subtype": "五言律诗", 
        "text": [
            "忆昔陪二子，吟啸野亭中。", 
            "风急江花白，霜晴木叶红。", 
            "去留身若寄，陶写兴无穷。", 
            "更喜陈夫子，幽寻讶许同。"
        ], 
        "title": "次韵叔方先生兼简伯行敬初二首 其一", 
        "type": "律诗", 
        "yun": "东"
    }, 
    {
        "author": "沈右", 
        "era": "元", 
        "subtype": "五言律诗", 
        "text": [
            "掩卷坐忘寐，书灯耿独明。", 
            "年华劳发改，夜气与神清。", 
            "感梦疑蕉鹿，挑愁赖曲生。", 
            "何时重相觅？握手话真情。"
        ], 
        "title": "次韵叔方先生兼简伯行敬初二首 其二", 
        "type": "律诗", 
        "yun": "庚"
    }, 
    {
        "author": "沈右", 
        "era": "元", 
        "subtype": "七言律诗", 
        "text": [
            "城南陋巷居新僦，绿竹移来几个斜。", 
            "丛桂山中招旧隐，读书堆里认君家。", 
            "蜀人谩诧文园赋，吴市争看卫玠车。", 
            "断简味腴如啖蔗，虎头痴绝至今誇。"
        ], 
        "title": "顾仲贽移居诗次叔方先生韵", 
        "type": "律诗", 
        "yun": "麻"
    }, 
    {
        "author": "沈右", 
        "era": "元", 
        "subtype": "七言律诗", 
        "text": [
            "缄诚上达魏元君，俄顷神霄下鹤群。", 
            "顶鍊大还丹鼎火，翅沾南岳岭头云。", 
            "仙人骐骥秋风远，王子笙箫午夜闻。", 
            "惆怅世间留不住，却骖鸾鹤出霞雰。"
        ], 
        "title": "来鹤诗赠周玄初", 
        "type": "律诗", 
        "yun": "文"
    }, 
    {
        "author": "沈右", 
        "era": "元", 
        "subtype": "七言律诗", 
        "text": [
            "短棹相过莫便回，咏归亭上且低徊。", 
            "升堂拜母称觞后，隔竹呼童瀹茗来。", 
            "八尺驼尼分紫锦，一双蜡屐破苍苔。", 
            "空江草木虽摇落，犹有寒花带雨开。"
        ], 
        "title": "叔方先生过咏归亭二首 其一", 
        "type": "律诗", 
        "yun": "灰"
    }, 
    {
        "author": "沈右", 
        "era": "元", 
        "subtype": "七言律诗", 
        "text": [
            "积雨空林喜报晴，杖藜随意傍江行。", 
            "天寒木落青山出，日转沙虚白鸟鸣。", 
            "漫拟东林时酿黍，自怜南亩晚归耕。", 
            "颍川高士能相过，閒把瑶琴膝上横。"
        ], 
        "title": "叔方先生过咏归亭二首 其二", 
        "type": "律诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": null, 
        "text": [
            "北风刮地愁云彤，草木烂死黄尘蒙。", 
            "挝鞞伐鼓声鼕鼕，金鞍铁马摇玲珑。", 
            "将军浩气吞长虹，幽并健儿胆力雄。", 
            "战车轧轧驰先锋，甲戈相拨声摩空。", 
            "雁行鱼贯弯角弓，披霜踏雪渡海东。", 
            "斗血浸野吹腥风，捐躯报国效死忠。", 
            "鼓衰矢竭谁收功，将军卸甲入九重。", 
            "锦袍宣赐金团龙，天子锡宴葡萄宫。", 
            "烹龙炰鸾割驼峰，紫霞潋滟琉璃钟。", 
            "天颜有喜春融融，乞与窈窕双芙蓉。", 
            "虎符腰佩官益穹，归来贺客皆王公。", 
            "戟门和气春风中，美人左右如花红。", 
            "朝歌夜舞何时穷，岂知沙场雨湿悲风急，冤魂战鬼成行泣。"
        ], 
        "title": "燕歌行", 
        "type": "乐府曲辞", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "妾初未嫁时，晨夕深闺中。", 
            "年当十五馀，颜色如花红。", 
            "千里远结婚，出门山重重。", 
            "与君盛容饰，一笑开芙蓉。", 
            "君不顾妾色，剑气干长虹。", 
            "耿耿丈夫□，□□天下雄。", 
            "结发未逾载，倏然各西东。", 
            "妾独□□□，□养姑与翁。", 
            "姑翁去年春，长梦随飘风。", 
            "思君□□□，音信安可通。", 
            "谅无双飞翼，焉得长相从。", 
            "自服嫁时衣，荆钗淡为容。", 
            "誓以守贞洁，与君生死同。", 
            "君当立高节，杀身以为忠。", 
            "岂无春秋笔，为君纪其功。"
        ], 
        "title": "妾薄命呈文山道人", 
        "type": "乐府曲辞", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "关山月，关山月，东边来，西边没。", 
            "夜夜照关山，□□多战骨。", 
            "男儿莫去学弓刀，女儿莫嫁关山□。", 
            "□□母啼送爷去当军，今年妻啼送夫去当□。", 
            "□□□老妻年少，养子嫁夫不得力。", 
            "关山月，关山月，□□见月圆，月月见月缺。", 
            "万里征夫泪流血。", 
            "将军□□大羽箭，沙场格斗无休歇。", 
            "谁最苦兮谁□□，□□出戍当门户。", 
            "只今头白未还乡，母死妻亡业无主。", 
            "关山月，关山月，生离别，死离别。", 
            "爷娘妻子顾不得，努力戎行当报国。"
        ], 
        "title": "关山月", 
        "type": "乐府曲辞", 
        "yun": null
    }, 
    {
        "author": "束从周", 
        "era": "元", 
        "subtype": null, 
        "text": [
            "杨柳丝丝两岸风。", 
            "前村溪路远，小桥通。", 
            "人家依约水西东。", 
            "舟一叶，移过荻花丛。", 
            "清景迥涵空。", 
            "好山青未了，暮云重。", 
            "是谁惊起几征鸿。", 
            "天然趣，却在画图中。"
        ], 
        "title": "小重山 题钱德钧水村图", 
        "type": "词", 
        "yun": null
    }, 
    {
        "author": "杜瑛", 
        "era": "元", 
        "subtype": null, 
        "text": [
            "月上觚棱椒壁湿，饥乌啄碎琅玕石。", 
            "劫灰飞尽海扬尘，废殿荒台土花碧。", 
            "洛阳书生汴梁客，一夜秋风头欲白。", 
            "尊中赖有酒如泉，醉倚寒窗破愁寂。"
        ], 
        "title": "吊故宫", 
        "type": "古风", 
        "yun": null
    }, 
    {
        "author": "杜伯高", 
        "era": "元", 
        "subtype": null, 
        "text": [
            "山围花柳春风地，水浸楼台夜月天。"
        ], 
        "title": "句", 
        "type": "句", 
        "yun": "先"
    }, 
    {
        "author": "杜本", 
        "era": "元", 
        "subtype": null, 
        "text": [
            "山下白云缥缈，水边红树依稀。", 
            "信有桃源深处，渔人今亦忘归。"
        ], 
        "title": "渔隐图诗为程子纯赋", 
        "type": "六言诗", 
        "yun": "微"
    }, 
    {
        "author": "杜本", 
        "era": "元", 
        "subtype": null, 
        "text": [
            "点点苔枝缀玉，疏疏檀蕊凝香。", 
            "还记当年月色，箫声暗度宫墙。"
        ], 
        "title": "题柯敬仲梅", 
        "type": "六言诗", 
        "yun": "阳"
    }, 
    {
        "author": "杜氏妇", 
        "era": "元", 
        "subtype": "七言律诗", 
        "text": [
            "北行幼女别乡闾，一似昭君远嫁胡。", 
            "默默一身离故国，区区千里逐征夫。", 
            "慵拈箫管吹羌曲，懒系罗裙舞鹧鸪。", 
            "多少眼前悲泣事，不堪花柳旧江都。"
        ], 
        "title": "北行诗", 
        "type": "律诗", 
        "yun": "虞"
    }, 
    {
        "author": "杜元", 
        "era": "元", 
        "subtype": null, 
        "text": [
            "桃花夹堤春水滑，棹歌三叠行舟发。", 
            "行舟去去东复西，几度桃花二三月。", 
            "花前一别一回老，相思日多欢乐少。", 
            "君重黄金轻别离，黄金买得少年时。"
        ], 
        "title": "和王守之断肠曲", 
        "type": "古风", 
        "yun": null
    }, 
    {
        "author": "杜仁杰", 
        "era": "元", 
        "subtype": null, 
        "text": [
            "天上神仙也别离，人间那得镇相随。", 
            "不须贵买临邛赋，只想君王未见时。"
        ], 
        "title": "长门怨", 
        "type": "乐府曲辞", 
        "yun": "支"
    }, 
    {
        "author": "李祁", 
        "era": "元", 
        "subtype": null, 
        "text": [
            "穹林立乔松，峭壁插平地。", 
            "苍茫绝飞鸟，倏忽见群骑。", 
            "杂袭衣与裘，蒙茸间毡毳。", 
            "差池鞭弭间，孰识谁贱贵。", 
            "忆昔从北征，驱车出幽蓟。", 
            "天时大雨雪，道远恐遂泥。", 
            "牛马俱阻寒，驴骡缩如猬。", 
            "所见人物殊，适与此图类。", 
            "当时皇风淳，声教浃遐裔。", 
            "雕题与被发，商贾罔不至。", 
            "自从烟尘生，河海隔氛翳。", 
            "舟车断往来，榛莽极荒秽。", 
            "邂逅见此图，俯仰今昔异。", 
            "矫首欲无言，长空正迢递。"
        ], 
        "title": "题金人出塞图", 
        "type": "古风", 
        "yun": null
    }, 
    {
        "author": "李祁", 
        "era": "元", 
        "subtype": null, 
        "text": [
            "缘崖涉清泚，披草得幽径。", 
            "萧条双桧閒，独立一松劲。", 
            "入门听微钟，心垢一时净。", 
            "向来饱干戈，栋宇兀偏正。", 
            "空庭鸟雀喧，坏壁龙虎暝。", 
            "徒能起咨嗟，无复耸观敬。", 
            "三叹复出门，乾坤几时定。"
        ], 
        "title": "同孙彦能游山庵", 
        "type": "古风", 
        "yun": null
    }, 
    {
        "author": "李祁", 
        "era": "元", 
        "subtype": null, 
        "text": [
            "静夜临深池，萧条不成寐。", 
            "蟾光上下浮，清飙左右至。", 
            "潜鱼既息波，幽鸟亦敛翅。", 
            "仰视河汉明，悠然发深喟。"
        ], 
        "title": "一镜亭夜坐", 
        "type": "古风", 
        "yun": "寘"
    }, 
    {
        "author": "李祁", 
        "era": "元", 
        "subtype": null, 
        "text": [
            "移舟向溪渚，结屋依山阿。", 
            "从容鱼钓间，乐意何其多。", 
            "天光入户牖，万象皆森罗。", 
            "援琴奏逸响，清飙振林柯。", 
            "亦有素心人，酒熟时相过。", 
            "谁云一室陋，褊迫无逶迤。", 
            "所嗟今世士，缔构高嵯峨。", 
            "画栋隔飞鸟，朱甍映清波。", 
            "一朝寿命尽，叹息将奈何。", 
            "日月互显晦，乾坤相荡摩。", 
            "愿言处兹室，乐哉聊永歌。"
        ], 
        "title": "斗室为江士瞻赋", 
        "type": "古风", 
        "yun": "歌"
    }, 
    {
        "author": "李祁", 
        "era": "元", 
        "subtype": null, 
        "text": [
            "藤溪钓叟清且奇，出处不与旁人知。", 
            "翛然垂钓坐溪上，下上云月相追随。", 
            "朝看溪上云，暮踏溪头月。", 
            "青山绿水是生涯，红蓼丹枫共萧瑟。", 
            "有时欲写苍龙姿，雷轰电掣风雨驰。", 
            "高堂素壁见挥扫，凛凛毛发寒生肌。", 
            "有时直向梅花下，弄笔摇毫恣描写。", 
            "新条旧干总横斜，嫩蕊疏花亦潇洒。", 
            "藤溪钓叟非钓徒，遁世不见真良谟。", 
            "得鱼沽酒唤溪友，颠倒汗漫同驩娱。", 
            "君钓藤溪鱼，我作藤溪歌。", 
            "风尘澒洞豺虎出，一笑奈尔藤溪何。"
        ], 
        "title": "藤溪钓叟歌", 
        "type": "古风", 
        "yun": null
    }, 
    {
        "author": "李祁", 
        "era": "元", 
        "subtype": null, 
        "text": [
            "朔风吹沙天冥冥，愁云压塞边风腥。", 
            "胡儿执麾背人立，传道单于令行急。", 
            "蒙茸胡帽貂鼠裘，谁信宫袍泪痕湿。", 
            "汉家恩深幸不早，此身终向胡中老。", 
            "此身傥负汉宫恩，杀尽青青原上草。"
        ], 
        "title": "昭君出塞图", 
        "type": "古风", 
        "yun": null
    }, 
    {
        "author": "李祁", 
        "era": "元", 
        "subtype": null, 
        "text": [
            "洞庭之南湘水东，青山奕奕蟠苍龙。", 
            "云阳峰高七十一，欲与衡岳争为雄。", 
            "我家近在云阳下，来往看山如看画。", 
            "十年尘土走西风，每忆云阳动悲咤。", 
            "吴中胜士朱隐君，笔精墨妙天下闻。", 
            "画图画出湘江水，青山上有云阳云。", 
            "云阳山高湘水绿，十年不见劳心目。", 
            "只今看画似看山，万里归情寄鸿鹄。"
        ], 
        "title": "奉题朱泽民先生画山水图", 
        "type": "古风", 
        "yun": null
    }, 
    {
        "author": "李祁", 
        "era": "元", 
        "subtype": null, 
        "text": [
            "忙处爱山看不当，归来结屋长相向。", 
            "就中编作归来轩，田园正欠陶元亮。", 
            "竹篱茅舍村数家，藜杖芒鞋时一访。", 
            "红尘不比晋宋间，清风自是羲皇上。", 
            "梦回枕簟书有声，客来午篆微烟障。", 
            "绿阴入户如有约，白云出谷遥相望。", 
            "邈知今日始有归，始信从前心是放。", 
            "更容老子二十年，从教白发三千丈。"
        ], 
        "title": "归来轩", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "荒径雨苔未扫，疏篱霜蕊先开。", 
            "绿酒从人放饮，白衣为我携来。"
        ], 
        "title": "菊蹊", 
        "type": "六言诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": null, 
        "text": [
            "村村寺寺竹好，水水山山路遥。", 
            "林鸟催人唤酒，野色随车过桥。"
        ], 
        "title": "山行", 
        "type": "六言诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": null, 
        "text": [
            "秋思枕边疏雨，年光叶上惊飙。", 
            "从渠得马失马，笑我操瓢弃瓢。"
        ], 
        "title": "题逸士图", 
        "type": "六言诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": null, 
        "text": [
            "蝶弄花心初日，莺啼门口残春。", 
            "半岭半岩古寺，一觞一咏高人。"
        ], 
        "title": "春日即事", 
        "type": "六言诗", 
        "yun": "真"
    }, 
    {
        "author": "李延兴", 
        "era": "元", 
        "subtype": null, 
        "text": [
            "虹彩明涵疏雨，蝉声暝咽残阳。", 
            "人境不殊仙境，醉乡真是吾乡。"
        ], 
        "title": "题画", 
        "type": "六言诗", 
        "yun": "阳"
    }, 
    {
        "author": "李瓒", 
        "era": "元", 
        "subtype": null, 
        "text": [
            "仙人薛外史，高隐在幽閒。", 
            "碧云上清镜，皓月琼林坛。", 
            "博疋坐虚室，飞神修大丹。", 
            "弹琴松树里，吹箫清夜间。", 
            "几时访山馆，相与游三山。"
        ], 
        "title": "因颜陋隐寄上清外史薛玄卿", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "耿耿春夜永，迢迢更漏残。", 
            "美人隔千里，清月在江关。", 
            "举杯不能乐，援琴孰为欢。", 
            "怅望五云外，目送双飞翰。", 
            "王子经纬学，紬绎茫无端。", 
            "倪生富文史，落笔回狂澜。", 
            "古剑没丰城，大璞昧荆山。", 
            "奇材每不识，万古一长叹。", 
            "而我困畎亩，漂流吴楚间。", 
            "釜鱼独恒饥，衣鹑每怀单。", 
            "慷慨念二子，频年事征鞍。", 
            "庶几抱琴志，不愧齐门弹。"
        ], 
        "title": "春夜怀豫章倪中岂并太原王本中二子皆客京师故诗及之", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "协风吹冰泮，水色茫微绿。", 
            "沙融文禽集，波暖白鸥浴。", 
            "之子逝将别，分手愁局促。", 
            "离觞一何频，征舸嗟去速。", 
            "今日江浦东，明朝关山北。", 
            "棹歌不堪闻，悽然泪盈掬。"
        ], 
        "title": "江浦送别", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "种葵南轩下，葵长不盈尺。", 
            "芃芃初叶茂，挺挺交柯直。", 
            "匪以花为美，有取心向日。", 
            "孤忠类臣子，恒性若有德。", 
            "只恐秋风至，兰蕙同萧瑟。", 
            "虽然遇彫落，凡草孰可匹。"
        ], 
        "title": "种葵", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "江国徂春暮，兰苕生蕙风。", 
            "佳人天之末，高隐林泉中。", 
            "有怀不能伸，愁思渺无穷。", 
            "朱弦发清响，大吕振黄钟。", 
            "依依阊门柳，去去塞北鸿。", 
            "永言寄歌诗，用以慰幽悰。"
        ], 
        "title": "袁南宫江西归吴门隐居短句奉寄", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "日夕南窗云，水生东北汇。", 
            "开筵草堂接，拄笏玉山对。", 
            "泂酌兴未央，清吟心每醉。", 
            "酒香鹦鹉满，琴韵凤凰碎。", 
            "崔蔡有雄才，邹枚富佳制。", 
            "笑谈可冥身，出处当拔萃。", 
            "慨慷宁废歌，栖迟何足累。", 
            "天高星汉移，夜久鸿雁逝。", 
            "投笔惭鬓丝，长啸风尘际。"
        ], 
        "title": "玉山佳处以夜阑更秉烛相对如梦寐分韵得对字", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "吴江绿水生春明，江上柳枝今渐青。", 
            "栖乌哑哑中夜鸣，愁绝东风长短亭。", 
            "柳枝当户森成束，思妇正倚阑干曲。", 
            "别情有恨不可解，万里相思泪盈掬。", 
            "愁多不织流黄机，织得回文更憯悽。", 
            "功名误人不足恃，稿砧稿砧何日归！"
        ], 
        "title": "柳枝词", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "春风百草生何许，伊流之洲澧之浦。", 
            "荃蘅兰蕙与芳杜，馨香采色纷无数。", 
            "鶗鴂先鸣众芳举，万绿如烟花欲语。", 
            "王孙游子去湘楚，蘼芜斗谢山之阻。", 
            "春草无情情独苦，别离恨深乃终古。", 
            "春草生，泪如雨。"
        ], 
        "title": "春草曲", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "高秋鸿雁来，仲春鸿雁归。", 
            "关河道路远，沙场声韵悲。", 
            "去年曾寄帛书去，回文织就相思句。", 
            "稿砧远在边城戍，高楼不见绝心绪。", 
            "愁多别久泪阑干，何日归来再合欢。", 
            "一听归鸿一生怨，杨子江南春雨寒。"
        ], 
        "title": "归鸿曲", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "关河春初官柳青，上有栖乌哑哑鸣。", 
            "千树万树恨如织，水远山长无限情。", 
            "柳丝忽换黄金色，当时忆送游侠客。", 
            "去年惊心杨子南，今年又恨沙场北。", 
            "关河柳，管别离。", 
            "离人一去何时归？折枝千里寄相思。"
        ], 
        "title": "关河柳", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "苏公昔在宋盛时，文采才名动天地。", 
            "暮年筑居向沧浪，草圣相传世尤贵。", 
            "积书为林墨为池，长歌散发鬓如丝。", 
            "风流百岁不泯灭，及此士论无磷淄。", 
            "忆昔尝为吴下客，刺船携酒访陈迹。", 
            "却思重游不可得，临风悽然念畴昔。"
        ], 
        "title": "沧浪亭", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "日华悠悠江色清，碧波万里生春明。", 
            "商妇琵琶别怨生，击楫渡江舟正行。", 
            "美人美人既无情，澧兰沅芷扬芳馨，欲见不见心怦怦。", 
            "轻风吹罗裳，击楫且勿忙。", 
            "恐惊菰蒲中，交颈双鸳鸯。", 
            "莫学桃根与桃叶，渡江一去音信绝。", 
            "江上春来复春去，对此流光泪盈睫。"
        ], 
        "title": "击楫行", 
        "type": "古风", 
        "yun": null
    }, 
    {
        "author": "李瓒", 
        "era": "元", 
        "subtype": null, 
        "text": [
            "五湖之东烟水长，高人于此构渔庄。", 
            "开轩垂钓吟丽藻，泛舸吹笛窥扶桑。", 
            "金尊满注蒲萄酒，醉看吴姬小垂手。", 
            "荣名耳热何足誇，几见秋风落杨柳。"
        ], 
        "title": "再题渔庄", 
        "type": "古风", 
        "yun": null
    }, 
    {
        "author": "李黼", 
        "era": "元", 
        "subtype": "七言律诗", 
        "text": [
            "弥勒何神孕祸胎，𪕣鼯动地起风埃。", 
            "烟销郡国民生苦，血染江淮鬼物哀。", 
            "人世百年遭此厄，天戈万里几时来。", 
            "石田也有蓝田玉，可惜同成一炬灰。"
        ], 
        "title": "感事", 
        "type": "律诗", 
        "yun": "灰"
    }, 
    {
        "author": "李穆", 
        "era": "元", 
        "subtype": null, 
        "text": [
            "香山秀耸千寻碧，绝顶去天不盈尺。", 
            "达摩只履昔西归，蹑石犹疑留一迹。", 
            "使君览胜游招提，胡不邀我同攀跻。", 
            "凭高傲睨九州小，便欲乘此淩天梯。", 
            "两人相对掀长髯，指顾万里舒双尖。", 
            "昔年云气漫山麓，至今郡志传龙潜。", 
            "朅来沧海已清浅，此地依然是重巘。", 
            "摩挲为觅旧镌题，零落残碑卧苍藓。"
        ], 
        "title": "香山乾明寺 德庆", 
        "type": "古风", 
        "yun": null
    }, 
    {
        "author": "李璞", 
        "era": "元", 
        "subtype": "七言律诗", 
        "text": [
            "天文地理本相通，象纬□□□□□。", 
            "角亢诸山皆拱北，面前□□□□□。", 
            "崖碑画里怀周子，石室□□□□□。", 
            "台在魁杓最高处，通明□□□□□。"
        ], 
        "title": "至元癸未上巳陪缙山游七星岩并次其韵", 
        "type": "律诗", 
        "yun": null
    }, 
    {
        "author": "李震器", 
        "era": "元", 
        "subtype": "七言律诗", 
        "text": [
            "心持藻鉴手持衡，明察秋毫判断平。", 
            "节操风霜雪松劲，襟怀冰月驿梅清。", 
            "云开雾捲星河绕，雷厉风飞海岳惊。", 
            "倘为儒流坚砥柱，回澜一力赖宗盟。"
        ], 
        "title": "上廉访司", 
        "type": "律诗", 
        "yun": "庚"
    }, 
    {
        "author": "李德基", 
        "era": "元", 
        "subtype": null, 
        "text": [
            "访仙家洞府，仰天柱，彻高寒。", 
            "对百尺飞湍，四围乔木，九锁青山。", 
            "危亭晚来极目，胜王维、三昧画中看。", 
            "何处朝元会宴，时闻命驾回鸾。", 
            "桃花临水已凋残。", 
            "别后见应难。", 
            "叹昨日秦宫，今朝汉苑，一梦槐安。", 
            "征鞍欲留无计，恐仙棋、一局换人间。", 
            "羡杀知还倦鸟，白云相对空闲。"
        ], 
        "title": "木兰花慢 和陈思济", 
        "type": "词", 
        "yun": null
    }, 
    {
        "author": "李鹏", 
        "era": "元", 
        "subtype": null, 
        "text": [
            "龙侯手持三尺水，清晨访我古狱里。", 
            "直愁云气感星辰，满目寒光素涛起。", 
            "玄冰凝结摇空青，芙蓉白日生精莹。", 
            "为君拂拭开宝匣，炯若积雪涵疏星。", 
            "起看天地云冥冥，谁其麾叱走六丁。", 
            "为击风雨驱雷霆，荡涤氛䘲万国宁。", 
            "上头铭字侯所作，辞严义正发炳灵。", 
            "怜君少年负才气，每能仗义讨不庭。", 
            "侧身北望空驰情。", 
            "君不见燕丹宿昔得荆轲，樽前击筑扬悲歌。", 
            "咸阳西入犯狼虎，白虹贯日横秋河。", 
            "英雄事去一朝异，奈此古来忧愤多。", 
            "忧愤多，向谁语，我有高怀亘千古。", 
            "黄金不用买功名，失势因之虎为鼠。", 
            "呜呼腰间宝铁弃如土，为尔更歌公莫舞。"
        ], 
        "title": "三尺水剑歌", 
        "type": "古风", 
        "yun": null
    }, 
    {
        "author": "李鹏", 
        "era": "元", 
        "subtype": null, 
        "text": [
            "犴狴云黑风怒号，古柏下荫青天高。", 
            "白头狱卒气如虎，示我鬼首之法刀。", 
            "刀光闪闪展秋练，朱发苍髯飒青面。", 
            "玄冥使者为护持，一夕蟠空起雷电。", 
            "雷公霹雳电光微，恨血漠漠青燐飞。", 
            "妖狐跳梁天狗吠，北斗白日无晶辉。", 
            "君不见东南群盗方驰突，黄牛峡西更仓卒。", 
            "酒酣激烈风火生，我欲持刀待明发。", 
            "青灯荧荧古狱中，起来搔首乱飞蓬。", 
            "还君此刀泪沾臆，呜呼壮士今沈郁。"
        ], 
        "title": "鬼首法刀歌", 
        "type": "古风", 
        "yun": null
    }, 
    {
        "author": "李穆", 
        "era": "元", 
        "subtype": "七言绝句", 
        "text": [
            "迹远尘嚣地更偏，心游物外兴悠然。", 
            "夕阳欲下鸟飞尽，喜有南山在目前。"
        ], 
        "title": "樵云五景诗 其一 悠然佳趣", 
        "type": "绝句", 
        "yun": "先"
    }, 
    {
        "author": "李穆", 
        "era": "元", 
        "subtype": "七言绝句", 
        "text": [
            "乱山深处结茅亭，暖日烟霞锁翠屏。", 
            "松下茯苓秋可斸，投簪从此老岩扃。"
        ], 
        "title": "樵云五景诗 其二 翠暖长春", 
        "type": "绝句", 
        "yun": "青"
    }, 
    {
        "author": "李穆", 
        "era": "元", 
        "subtype": "七言绝句", 
        "text": [
            "轻岚作雾曙光微，翠湿高松露未晞。", 
            "天畔倚栏人乍起，一声山鸟近檐飞。"
        ], 
        "title": "樵云五景诗 其三 翠微清晓", 
        "type": "绝句", 
        "yun": "微"
    }, 
    {
        "author": "李穆", 
        "era": "元", 
        "subtype": "七言绝句", 
        "text": [
            "桥下泠泠漱玉鸣，出山不似在山清。", 
            "有人高枕云根卧，何必沧浪在濯缨。"
        ], 
        "title": "樵云五景诗 其四 枕流琼响", 
        "type": "绝句", 
        "yun": "庚"
    }, 
    {
        "author": "李穆", 
        "era": "元", 
        "subtype": "七言绝句", 
        "text": [
            "生涯随分乐樵苏，弛担归来日未晡。", 
            "松下清风宜少憩，终南捷径苦崎岖。"
        ], 
        "title": "樵云五景诗 其五 息肩馀暇", 
        "type": "绝句", 
        "yun": "虞"
    }, 
    {
        "author": "李穆", 
        "era": "元", 
        "subtype": "七言律诗", 
        "text": [
            "云根千尺倚苍旻，苔藓斓斑锦裹新。", 
            "使节南来能掉舌，赵佗百拜远称臣。", 
            "千年伟绩传编简，一片残碑卧棘榛。", 
            "过客临风遥致敬，匆匆不及荐秋蘋。"
        ], 
        "title": "陆大夫祠", 
        "type": "律诗", 
        "yun": "真"
    }, 
    {
        "author": "李穆", 
        "era": "元", 
        "subtype": "七言律诗", 
        "text": [
            "达摩西归古昔闻，漫疑一足蹑云根。", 
            "穷探绝顶搜遗迹，净拂苍苔见巨痕。", 
            "野寺山藏岚气合，长松风度梵音喧。", 
            "康州胜概应多览，归向金身得细论。"
        ], 
        "title": "佛迹石", 
        "type": "律诗", 
        "yun": "元"
    }, 
    {
        "author": "李穆", 
        "era": "元", 
        "subtype": "七言律诗", 
        "text": [
            "晋康佳致属三洲，山有奇岩水有湫。", 
            "怪石嵌空垂玉乳，长江影月走金虬。", 
            "星河冷浸三更露，天水光涵一色秋。", 
            "久客怀归心欲折，好乘清兴夜行舟。"
        ], 
        "title": "舟次三洲夜月", 
        "type": "律诗", 
        "yun": "尤"
    }, 
    {
        "author": "李穆", 
        "era": "元", 
        "subtype": "七言律诗", 
        "text": [
            "一年春景将过半，满目闲愁苦未开。", 
            "北海孔融偏好客，长沙贾谊最多才。", 
            "云移日影阶前转，风挟潮声枕畔来。", 
            "独有可人招不得，酣歌倚树自徘徊。"
        ], 
        "title": "复温兰岩寄韵", 
        "type": "律诗", 
        "yun": "灰"
    }, 
    {
        "author": "李穆", 
        "era": "元", 
        "subtype": "七言律诗", 
        "text": [
            "锦水无波画鹢开，刘郎年少负多才。", 
            "袖中诗卷逢人看，江上梅花照客回。", 
            "百粤雄藩兼两道，六符深处映三台。", 
            "乾坤浩浩春如许，自有黄金百尺台。"
        ], 
        "title": "送刘兵马天章", 
        "type": "律诗", 
        "yun": "灰"
    }, 
    {
        "author": "李穆", 
        "era": "元", 
        "subtype": "七言律诗", 
        "text": [
            "十年书剑客侯门，万里归来荷圣恩。", 
            "晓日一庭诗礼计，西风三径菊松存。", 
            "倚筇锦石暮山紫，濯足罗旁秋水浑。", 
            "相望片云成契阔，好怀那得与君论。"
        ], 
        "title": "初归寄郭希圣", 
        "type": "律诗", 
        "yun": "元"
    }, 
    {
        "author": "李瓒", 
        "era": "元", 
        "subtype": "七言排律", 
        "text": [
            "巷南亭馆春风树，魏紫姚黄取次开。", 
            "翠羽当窗林影丽，红云绕坐国香来。", 
            "凝酥煖汎金壶酿，群玉晴笼锦帐埃。", 
            "洧外何能夸芍药，番禺自足愧玫瑰。", 
            "竟须高宴烦燕女，左手持花右酒杯。"
        ], 
        "title": "牡丹一章奉寄玉山公子", 
        "type": "排律", 
        "yun": "灰"
    }, 
    {
        "author": "李瓒", 
        "era": "元", 
        "subtype": "七言排律", 
        "text": [
            "羡君家住玉山傍，地势江流接草堂。", 
            "书卷已传秦伏胜，钓竿还学汉严光。", 
            "溪毛秋冷珊瑚小，野竹寒深翡翠长。", 
            "酌酒几思援北斗，濯缨还拟汎沧浪。", 
            "圣明此日兴贤急，才子那能滞远方。"
        ], 
        "title": "玉山草堂", 
        "type": "排律", 
        "yun": "阳"
    }, 
    {
        "author": "李瓒", 
        "era": "元", 
        "subtype": "七言排律", 
        "text": [
            "玉山亭子仙人筑，小似桃源隐者家。", 
            "天近方壶知剑气，水从清汉接星槎。", 
            "参差凤吹空歌迥，烂熳龙香醉墨斜。", 
            "金椀细倾新竹叶，银瓶还出小琼华。", 
            "荣名何事头如雪，亦欲羊裘钓白沙。"
        ], 
        "title": "玉山佳处", 
        "type": "排律", 
        "yun": "麻"
    }, 
    {
        "author": "李瓒", 
        "era": "元", 
        "subtype": "七言绝句", 
        "text": [
            "水生泽国徂春暮，倚杖汀洲立惠风。", 
            "千树梅花红雨落，满林竹笋绿阴浓。"
        ], 
        "title": "暮春二绝句 其一", 
        "type": "绝句", 
        "yun": null
    }, 
    {
        "author": "李瓒", 
        "era": "元", 
        "subtype": "七言绝句", 
        "text": [
            "牡丹满楹红于锦，柳絮随风白胜绵。", 
            "何日扁舟钓湖上，沧波深处一丝烟。"
        ], 
        "title": "暮春二绝句 其二", 
        "type": "绝句", 
        "yun": "先"
    }, 
    {
        "author": "李瓒", 
        "era": "元", 
        "subtype": "七言绝句", 
        "text": [
            "芙蓉开遍锦云低，夜饮渔庄月满池。", 
            "按得新词倚红袖，桃花便面写乌丝。"
        ], 
        "title": "渔庄款歌二首 其一", 
        "type": "绝句", 
        "yun": "支"
    }, 
    {
        "author": "李瓒", 
        "era": "元", 
        "subtype": "七言绝句", 
        "text": [
            "纤纤新月上帘钩，枫叶芦花隔水秋。", 
            "一曲清歌来送酒，双鬟小妓木兰舟。"
        ], 
        "title": "渔庄款歌二首 其二", 
        "type": "绝句", 
        "yun": "尤"
    }, 
    {
        "author": "李瓒", 
        "era": "元", 
        "subtype": "五言律诗", 
        "text": [
            "林樾□初协，村原泥正融。", 
            "香芜连野碧，冶杏过墙红。", 
            "塞雁归天末，巴莺出谷中。", 
            "春光浓若酒，欢赏兴何穷。"
        ], 
        "title": "春原", 
        "type": "律诗", 
        "yun": "东"
    }, 
    {
        "author": "李瓒", 
        "era": "元", 
        "subtype": "五言律诗", 
        "text": [
            "杖锡虞山北，春风忆旧游。", 
            "翠厓云每集，丹壑水争流。", 
            "染翰超怀素，哦诗继惠休。", 
            "何当上湖夜，相与汎扁舟。"
        ], 
        "title": "春初奉寄海虞山北声九皋上人", 
        "type": "律诗", 
        "yun": "尤"
    }, 
    {
        "author": "李瓒", 
        "era": "元", 
        "subtype": "五言律诗", 
        "text": [
            "迟迟当丽日，冉冉及阳春。", 
            "草色连烟翠，柳条垂曲尘。", 
            "哦诗红杏馆，漉酒白纶巾。", 
            "欲写江淹赋，悽然寄远人。"
        ], 
        "title": "遣兴", 
        "type": "律诗", 
        "yun": "真"
    }, 
    {
        "author": "李瓒", 
        "era": "元", 
        "subtype": "五言律诗", 
        "text": [
            "水国春将半，丛篁映白沙。", 
            "檐楹皆燕雀，径术接桑麻。", 
            "吟啸分江色，登临爱日华。", 
            "何当学郑子，谷口问山家。"
        ], 
        "title": "春半", 
        "type": "律诗", 
        "yun": "麻"
    }, 
    {
        "author": "李瓒", 
        "era": "元", 
        "subtype": "七言律诗", 
        "text": [
            "客舍沙南蒲子堈，流光愁思共微荒。", 
            "落林翠竹含溪影，小树红梅播野芳。", 
            "解乐师襄方入海，乘舟张翰谩归乡。", 
            "不如却学南山牧，叩角浩歌清夜长。"
        ], 
        "title": "遣兴", 
        "type": "律诗", 
        "yun": "阳"
    }, 
    {
        "author": "李瓒", 
        "era": "元", 
        "subtype": "七言律诗", 
        "text": [
            "泽国春馀江树尽，柳花无数没凫翁。", 
            "每当白日飞晴雪，似与游丝逐惠风。", 
            "灞上啼莺孤驿外，隋堤归马夕阳中。", 
            "离人欲折还惊叹，空对桑条恨不穷。"
        ], 
        "title": "柳花", 
        "type": "律诗", 
        "yun": "东"
    }, 
    {
        "author": "李瓒", 
        "era": "元", 
        "subtype": "七言律诗", 
        "text": [
            "西墅幽期每自知，晚来无物不宜诗。", 
            "白蘋点缀秋波远，红树留连落照迟。", 
            "亲老正当贫贱日，身轻唯荷圣明时。", 
            "可能便把投竿手，来问渔庄觅钓丝。"
        ], 
        "title": "怀玉山西墅", 
        "type": "律诗", 
        "yun": "支"
    }, 
    {
        "author": "李延兴", 
        "era": "元", 
        "subtype": null, 
        "text": [
            "旭日照远水，摇映青松林。", 
            "丹霞散馀彩，翠烟郁沉沉。", 
            "好鸟弄晴昼，嘉禾敷繁阴。", 
            "天虚风物幽，高爽澄清襟。", 
            "解琴一奏之，细和山水音。", 
            "啸歌以相羊，頫仰获我心。", 
            "栖迟岁年晚，将归故山岑。"
        ], 
        "title": "王氏别墅", 
        "type": "古风", 
        "yun": "侵"
    }, 
    {
        "author": "李延兴", 
        "era": "元", 
        "subtype": null, 
        "text": [
            "维齐古青州，其地山水秀。", 
            "尝遭国大祲，夹辅犹腋肘。", 
            "宅土称上腴，财赋等浙右。", 
            "奇阃久乃隳，完城失封守。", 
            "妖盗起潢池，跳梁裒林棷。", 
            "白昼烧通衢，戎马相践蹂。", 
            "屋化飞尘灰，莽莽草木茂。", 
            "往年大姓家，存者无八九。", 
            "兵兴岁无虚，穑事废南亩。", 
            "纷驰赤白囊，烈勋径何有。", 
            "上贻国之忧，轸念夜达昼。", 
            "简师行天诛，岌岌不敢后。", 
            "秦中出精甲，长道屈群丑。", 
            "言言七十城，易若摧瓦缶。", 
            "大野熄烽烟，多士释介胄。", 
            "两河关梁通，中原绝纷纠。", 
            "行者如蚁旋，居者如辐凑。", 
            "济南李徵君，累年文献旧。", 
            "躬耕食其力，园田如错绣。", 
            "自经丧乱来，避地东西走。", 
            "草食面削瓜，布絮体盈垢。", 
            "先师有遗文，一一付君手。", 
            "万死逃一生，收藏免脱漏。", 
            "吾尝观其书，篇章灿琼玖。", 
            "读之京华馆，霜月动虚牖。", 
            "寻将刻枣梓，上俪钟鼎寿。", 
            "古称贤弟子，君乎实无负。", 
            "始予未相识，闻誉则已久。", 
            "昨枉过山斋，衡扉竹外候。", 
            "吐饭欣接之，笑语忘辰酉。", 
            "论议悉超绝，白日云雾剖。", 
            "读书不窥园，焚膏在研究。", 
            "巢由尚羊裘，禄仕不挂口。", 
            "譬之天马驹，不肯恋栈豆。", 
            "裹粮出都门，归期迫夏首。", 
            "春容耀桃李，川色润栲杻。", 
            "太行入青云，千峰淡如帚。", 
            "黄河浪卷天，风雨怒蛟吼。", 
            "路经百战场，青苔白骨朽。", 
            "抵家拜邱坟，狐狸上荒阜。", 
            "俯仰成古今，野哭杂山溜。", 
            "莫伤门祚衰，晚节当大就。", 
            "立言绍前修，蚤夜猎文囿。", 
            "为国植英才，民俗尽归厚。", 
            "我家汉水上，昔别齿尚幼。", 
            "艰危十馀年，骨肉知在否。", 
            "君归我何如，涕泗满衣袖。", 
            "执手河之干，临风一觞酒。", 
            "人生会合难，岂不怀亲友。", 
            "相期保令名，良时不可久。"
        ], 
        "title": "送李顺文", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "江晚月未上，白烟满芳洲。", 
            "雨止山气佳，衡扉在岩幽。", 
            "浦迥沙漫漫，松深露浮浮。", 
            "水田早稻熟，稍欣获有秋。", 
            "旷爽来清风，朱夏炎歊收。", 
            "野人乐江居，垂轮水西头。", 
            "得鱼送邻家，酒好仍见留。", 
            "童丱喜相随，浩歌送蜚鸥。", 
            "古时放达人，傲睨轻王侯。", 
            "焉能繫尘鞅，憧憧为身谋。", 
            "我家汉水上，田园雅绸缪。", 
            "谷苗含惠泽，井洫交新流。", 
            "收穫赒族党，矢心良不媮。", 
            "一自来京都，星霜倏十周。", 
            "寄食仰俸粟，曷免生事忧。", 
            "药物縻病身，旷望增夷犹。", 
            "翩彼南飞鸿，肯寄音信否。"
        ], 
        "title": "江皋图", 
        "type": "古风", 
        "yun": "尤"
    }, 
    {
        "author": "李延兴", 
        "era": "元", 
        "subtype": null, 
        "text": [
            "黯淡连朝雨，山窗递微凉。", 
            "絺衣含秋润，散发此相羊。", 
            "白鸟啼青林，涧水亦浪浪。", 
            "隐人不可见，思之云路长。", 
            "啸歌忽终晷，西日下平冈。"
        ], 
        "title": "阻雨题柏山驿壁", 
        "type": "古风", 
        "yun": "阳"
    }, 
    {
        "author": "李延兴", 
        "era": "元", 
        "subtype": null, 
        "text": [
            "羸马下危坡，返照在西林。", 
            "长风度清壑，涧水锵玉琴。", 
            "好鸟鸣幽谷，晴云超高岑。", 
            "解裘背村坞，小憩青松阴。", 
            "嗟我忝代祀，凛凛惧不任。", 
            "巍巍广宁祠，夐隔辽水浔。", 
            "龙光远被之，紫气郁沉沉。", 
            "天香动草木，翔舞有胎禽。", 
            "黍稷不疵厉，雨露喣以深。", 
            "灵怪亦率职，田野绝呻吟。", 
            "顾予虮虱臣，至喜动微忱。", 
            "兹愿倘可遂，庶慰吾皇心。"
        ], 
        "title": "富庶驿", 
        "type": "古风", 
        "yun": "侵"
    }, 
    {
        "author": "李延兴", 
        "era": "元", 
        "subtype": null, 
        "text": [
            "图史列坐隅，深居惬幽情。", 
            "汉上青山多，开轩眼增明。", 
            "白鸟烟际来，清风竹间生。", 
            "抱瓮汲新井，佳蔬有馀馨。", 
            "懒散时自适，收书松下行。", 
            "青苔没屦迹，凉露尚沾缨。", 
            "入云问山寺，忽闻疏磬声。"
        ], 
        "title": "山中书事", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "两岸何苍苍，长松在高岑。", 
            "月出屋东头，微云生夕阴。", 
            "道人眉宇静，松间调素琴。", 
            "商声泛林莽，流水为知音。", 
            "我欲往听之，青山白云深。"
        ], 
        "title": "松下鼓琴图", 
        "type": "古风", 
        "yun": "侵"
    }, 
    {
        "author": "李延兴", 
        "era": "元", 
        "subtype": null, 
        "text": [
            "斗标建子仲冬月，晓天云掩残月魄。", 
            "满城霜气利如刀，敝褐蒙头出不得。", 
            "旭日无光风伯怒，冰合水泉厚地裂。", 
            "凭高旷望目力超，瀚海天山千丈雪。", 
            "波涛永閟蛟龙宫，原野深藏狐兔穴。", 
            "南山榛栗尽枯死，出猎何人驰驷驖。", 
            "俄顷风收氛翳开，万里云天清帖帖。", 
            "青旗飐飐酒家楼，杖头恰有钱三百。", 
            "何物小儿为侣俦，座上能诗有仙客。", 
            "月斜醉倒花树下，铜龙漏下五十刻。"
        ], 
        "title": "仲冬月", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "山中之人气奕奕，爱画云山与水石。", 
            "远山近山恣一挥，顷刻生绢数十尺。", 
            "今代只数高尚书，妙处不减米家笔。", 
            "后之善画者为谁，青山白云久萧瑟。", 
            "忽惊座上烟蔼生，漠漠平林翠如织。", 
            "丕生梦想不可到，乃在君家雪色壁。", 
            "花发穷林破晓红，水合长天荡晴碧。", 
            "芦边雁影落回汀，沙上渔蓑晒斜日。", 
            "白发苍头四老人，棋罢松间坐争席。", 
            "笋皮笠子大如伞，归去不愁山雨湿。", 
            "炉经九转鍊丹成，杖挂百钱酤酒吃。", 
            "眼看此景不可亲，况复憧憧事尘役。", 
            "会须结屋山之阿，更求好田水之曲。", 
            "野人生理日有馀，耕归牛角悬书帙。", 
            "茆檐夜火促寒机，古甸秋风收晚栗。", 
            "安车若便下邱樊，为报先生不可出。"
        ], 
        "title": "壁间杂画", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "京城六月日如火，风轩散发执书坐。", 
            "顿嫌城市多烦嚣，欲买田庐何处可。", 
            "素几茶瓯吹碧香，有客敲扉偶相过。", 
            "为言越中好山水，厥土膏腴不偏颇。", 
            "魏氏之子文贞孙，玉树临风色瑳瑳。", 
            "读书浙水之东头，蒐今摭古以自课。", 
            "夏盖湖光白涌云，福祈山气青浮座。", 
            "三江帆上暮天长，八月潮平秋水大。", 
            "亭边狝猿长如人，月黑林昏盗山果。", 
            "桃源人家疑此是，洞口云深昼无锁。", 
            "百壶满醉江南春，击缶高歌儿子和。", 
            "西蜀少陵恒苦吟，南阳武侯尚高卧。", 
            "文贞昔在贞观中，大节堂堂不终挫。", 
            "好将旧学佐朝堂，行见英流振顽懦。", 
            "索居何日赋归来，尽理遗书载轻舸。", 
            "我昔耕牧岘山阳，门前水田足粇糯。", 
            "十年道阻不可归，江上秋风茅屋破。", 
            "旧栽松柏定成林，石墙竹梢添几个。", 
            "向来耆旧安稳无，每一思之泪交堕。", 
            "福源林壑倘见分，卜邻拟住山之左。", 
            "客归好语仲远君，岁晚寄书烦报我。"
        ], 
        "title": "福源精舍", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "近时海内称画竹，息斋笔意何突兀。", 
            "苍然写此风露枝，墨花落纸秋万斛。", 
            "怪处不减文湖洲，展玩晴窗醒心目。", 
            "竹边峦石更坡陀，便似着身游嶰谷。", 
            "青溪过雨山雾寒，白月出林烟水绿。", 
            "葛陂老龙头角秃，夜嘘云气黑如沐。", 
            "白昼惨慄炎歊收，展书宜趁清阴读。", 
            "我有竹林汉水西，儿时学种如种玉。", 
            "春翠森森抽细笋，风碧娟娟散幽馥。", 
            "有客清似王子猷，拄杖敲门往来熟。", 
            "欲归料理不可得，梦绕江村白沙曲。", 
            "安得大绢长丈馀，请君为我作横幅。", 
            "写我只作六逸俦，挂在秋风江上之小楼。"
        ], 
        "title": "墨竹", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "山翠浮空初过雨，山麓晴云散芳渚。", 
            "雾合长林生晓寒，人家更在林深处。", 
            "涧泉六月翻松根，石洞千年隐仙侣。", 
            "有谁共弈橘中来，无人问路桃源去。", 
            "白烟遮尽青林花，野簌嫩香应可茹。", 
            "清幽不减山之阴，只欠兰亭列觞俎。", 
            "谁乎写此怪而奇，莽莽云山入毫楮。", 
            "细看犹有遗恨处，胡不着我山之墅。", 
            "我生本是丘壑姿，误落京尘几寒暑。", 
            "小时耕牧岘山阳，閒从野人学种树。", 
            "门前渔浦啼竹禽，屋上鹤巢走松鼠。", 
            "独行采药日莫归，才得芝术一斗许。", 
            "纵令服食不得仙，何若长年蓻禾黍。", 
            "小村秋晚鸡正肥，大瓮春浮酒新煮。", 
            "老翁醉舞儿子歌，笑语諠华忘宾主。", 
            "此乐不见十许年，兵火煌煌照南楚。", 
            "思归见画万感生，怅望风帆横浦溆。", 
            "时清即好谢官归，全家移向山中住。"
        ], 
        "title": "题画", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "黄崖秀绝不可画，山际飞云如走马。", 
            "东来无此好云林，况逢野衲同清话。", 
            "茶烟侵午客题诗，松籁吹凉僧结夏。", 
            "人间尘土诚污人，何时息影禅林下。"
        ], 
        "title": "黄崖寺", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "候船十日留瓜渚，寂寂衡扉隔霜树。", 
            "江头白浪大如山，空外青山横一缕。", 
            "出门顾影与谁俦，市上泥深过尺许。", 
            "愁来买酒醉秋风，睡起开轩看山雨。", 
            "弃家辛苦如金陵，梦绕山中读书处。", 
            "今兹胡为乎久留，行止关天非不武。", 
            "江都二县才且贤，念我漂零留我住。", 
            "高情好逐万里风，稳送孤帆过江去。"
        ], 
        "title": "寄江都县丞求船如江东", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "城外云山浓似绮，屋里琴书静如水。", 
            "石炉添火试松香，袅袅篆云飞不起。", 
            "天涯倦客此停骖，茶灶烟销犹隐几。", 
            "奚奴呼觉日平西，一片秋声响窗纸。"
        ], 
        "title": "渔阳客邸", 
        "type": "古风", 
        "yun": "纸"
    }, 
    {
        "author": "李延兴", 
        "era": "元", 
        "subtype": null, 
        "text": [
            "先生夙华川，山中好隐居，门前十柳青扶疏。", 
            "种来不记几岁月，生意蔼蔼充吾庐。", 
            "先生一生好心事，放迹其下乐有馀。", 
            "垂垂露叶覆轩户，灿灿雪絮吹琴书。", 
            "清风潇瑟来枕席，流水汨■鸣阶除。", 
            "或逢樵，或对渔。", 
            "隔浦荡轻航，呼童巾小车。", 
            "丸药听黄鸟，攀条穿白鱼。", 
            "野老争席树阴底，凉影团团摇酒壶。", 
            "山中之人有天趣，丹墨点染成画图。", 
            "若非下惠当时宴休处，定是柴桑处士之故墟。", 
            "自持御史节，朝夕赋归与。", 
            "载歌柳居柳，临觞惜居诸。", 
            "既不能归田重培育，又不能驰书问何如。", 
            "风瑟瑟，动干旟，露湑湑，沾佩裾。", 
            "千丝万缕乱心曲，渺渺遥思飞云衢。", 
            "寄言子孙爱惜之，要使清阴大芘吾里闾。"
        ], 
        "title": "柳居图", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "穷阴塞玄冬，万里起墨色。", 
            "爰有子陵之徒住在溪上头，渺渺孤舟钓风雪。", 
            "玄冥尸化枢，天地为冰壶。", 
            "雾散烟销野马死，溪山佳处好隐居。", 
            "繁霙舞空云黯淡，长风捲海天模糊。", 
            "壮哉滕六大有意，为我渔家扫出万幅真障图。", 
            "真障图，世莫比，一钓鲔与鳣，再钓鲂与鲤。", 
            "三钓鲸与鳌，生杀在钓饵。", 
            "失之何足羞，得则良可喜。", 
            "今者得鱼亟烹之，妇曰有酒无忧矣。", 
            "须臾烂醉卧蓬窗，船头雪深尺有咫。", 
            "酒醒推蓬一开眼，茫茫万境白於纸。", 
            "乃知江湖之上多高人，借有驷马高车安肯起。", 
            "雠太公，友严子，何妨老作烟波士。", 
            "湖之滨，江之澨，书可读，谷可艺，君将忘筌予避世。"
        ], 
        "title": "雪溪渔隐图", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "吾闻紫荆关是古来天险处，势逼恒嵩抗天柱。", 
            "栈路迥出青云端，岩瀑喧豗喷洒长空，对之可以湔尘虑。", 
            "往年龙虎纷拿战血飞，煌煌万骑关前驻。", 
            "只今平世天下清，千里桑麻旆旆连郊墅。", 
            "行旅不操寸兵，瓮城不劳铁铸，王元不封函关泥，孙子不书马陵树。", 
            "关南孤戍夜火稀，关北团茅小家住。", 
            "今我自西来，飞霜满衣絮。", 
            "林下有高人，怡然此相遇。", 
            "烟霞邮馆午停骖，风雪轩窗夜联句。", 
            "家山咫尺望不迷，写书先寄宾鸿去。", 
            "须臾日车飞上扶桑红，一骑已出东山东。"
        ], 
        "title": "紫荆关", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "登君正己堂，听我正己歌。", 
            "大质不返混沌死，群邪乘正棼骈罗。", 
            "乃知正人必正己，己既不正如人何。", 
            "惟彼古君子，卓哉心靡他方正学严切磋。", 
            "敷正道，贵渐磨，吐正论，排私阿。", 
            "谁其似之陈幕长，壮颜毅色横星河。", 
            "秉心一以正，心源澄朗无惊波。", 
            "居家一以正，家人唯诺春阳和。", 
            "莅官一以正，官曹肃睦亡谴诃。", 
            "朱弦泠泠白日静，玉树皎皎清风多。", 
            "素丝羔裘粲如雪，自公退食何委蛇。", 
            "乃知穹壤间，细大理则那。", 
            "乾道失其正，阴阳寒暑皆错讹。", 
            "地道失其正，山川草木皆札瘥。", 
            "人道失其正，纲常典礼皆偏颇。", 
            "史之直，汲之戆，推强植弱横金戈。", 
            "明廷一日振风采，凛凛正气永与金台万古同巍峨。"
        ], 
        "title": "正己堂", 
        "type": "古风", 
        "yun": "歌"
    }, 
    {
        "author": "李延兴", 
        "era": "元", 
        "subtype": null, 
        "text": [
            "湘山高，湘水深，树淼淼，湘猿吟。", 
            "日将莫，翠雾丹霞满芳渚。", 
            "碧草凄迷南浦春，紫萝摇动东风雨。", 
            "庞眉野客来何所，袖拂轻飙过孤屿。", 
            "埽苔坐读黄老书，展卷之间会此千古之奇趣。", 
            "九嶷飞翠空中来，路绕苍江独归去。", 
            "云漫漫，烟水寒，日惨惨，江雪残。", 
            "浩荡孤怀渺天末，佩环飞上青云端。", 
            "云白山青互吞吐，苍茫隔断来时路。", 
            "古人已逝等埃尘，招魂不归正愁予。", 
            "空留糟粕在人间，地老天荒竟何补。", 
            "何时挂帆直上海之涯，为看湘中老人读书处。"
        ], 
        "title": "湘中老人图", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": "五言排律", 
        "text": [
            "灯簇上元夕，花明仙苑春。", 
            "星毬悬碧落，云幄护朱闉。", 
            "岁律时当午，斗杓昏建寅。", 
            "六龙御丹极，万象入洪钧。", 
            "淑气东浮野，群星北拱辰。", 
            "楼头霞散绮，墙角雪销银。", 
            "已弛金吾禁，应无丞相嗔。", 
            "鳌山攒火树，兽锦叠文茵。", 
            "玉漏传疏点，香飙逐暗尘。", 
            "篆烟吹绣幕，檐雾湿纱巾。", 
            "紫陌鸡鸣缓，红桥马过频。", 
            "珠围貂帽窄，梅放粉容新。", 
            "诗就题千帙，筵开直万缗。", 
            "酒光摇潋滟，舞影起纷纶。", 
            "序齿先耆艾，忘形略主宾。", 
            "联翩仙子佩，窈窕女儿身。", 
            "叠唱凌天籁，争归步月轮。", 
            "闾阎喧小子，箫鼓沸苍旻。", 
            "童稚扶翁媪，优伶学搢绅。", 
            "青云文雅士，白发太平民。", 
            "世喜消锋燹，巫羞祀鬼神。", 
            "欢呼占岁稔，倾倒见天真。", 
            "留滞无羁旅，欹斜有醉人。", 
            "宴游逢霁景，款曲会良姻。", 
            "是物恩波洽，诸方化雨均。", 
            "腐儒犹放浪，令尹独清贫。", 
            "屡辱情过厚，从知道欲伸。", 
            "得人类言偃，爱客即陈遵。", 
            "闻望腾中外，公忠出等伦。", 
            "威仪严可畏，襟度阔无垠。", 
            "公署钞琴谱，黉堂礼席珍。", 
            "河头虎争渡，桑下雉相驯。", 
            "五裤歌方振，三农业已勤。", 
            "官清文字简，乡饮德风淳。", 
            "我已成迂朽，行将赋隐沦。", 
            "弟兄皆鬼物，田亩半荆榛。", 
            "周急烦贤友，持家养老亲。", 
            "奇才推葛亮，曲学陋平津。", 
            "松径荒烟里，茅堂野水滨。", 
            "读书逾懒慢，抚事几悲辛。", 
            "碧藓侵棋局，红蕖没钓纶。", 
            "发蓬苦扪虱，衣破叹悬鹑。", 
            "出处惭先哲，间关类逐臣。", 
            "多情依木石，无分画麒麟。", 
            "城市聊从俗，山林拟卜邻。", 
            "业唯归竹素，书莫上枫宸。", 
            "性入禅家学，歌随樵客斤。", 
            "生涯甘寂寞，宰物实陶甄。", 
            "高尚尊严子，贤良笑郤诜。", 
            "天涯正愁绝，回首遇雷陈。"
        ], 
        "title": "灯夕", 
        "type": "排律", 
        "yun": null
    }, 
    {
        "author": "李延兴", 
        "era": "元", 
        "subtype": "七言排律", 
        "text": [
            "燕在蟠空积雪晴，煌煌虎旅控幽并。", 
            "太公制敌分奇正，方叔行兵属老成。", 
            "霜压貂裘寒气重，星涵龙剑夜光明。", 
            "日华冷射鱼鳞甲，霞彩朝迎鸟羽旌。", 
            "宇内勋庸扶帝业，帐前金鼓震天声。", 
            "三槐晓雨青浮砌，万柳春风绿满营。", 
            "猎火烧云烟四合，辕门传令月三更。", 
            "屯田有策年方稔，刁斗无声夜不惊。", 
            "仗绕中坚排队出，弩驱前马着班行。", 
            "家藏书史传贤子，国有旂常播令名。", 
            "炳烈精忠通紫极，涵濡德泽到苍生。", 
            "两封穹爵承殊渥，百战河山定太平。", 
            "门下衣冠多俊拔，胸中湖海愈泓澄。", 
            "腐儒漂泊身如寄，破屋荒寒病转婴。", 
            "七帙慈亲伤老朽，一丝微命转伶俜。", 
            "田园芜没忧生养，骨肉分离忆弟兄。", 
            "水满钓滩閒桂楫，烟迷乡树隔柴荆。", 
            "相君下顾千金价，士类同倾万古情。", 
            "生意从兹在蔀屋，谫材何用请长缨。"
        ], 
        "title": "拟上太傅丞相", 
        "type": "排律", 
        "yun": null
    }, 
    {
        "author": "李延兴", 
        "era": "元", 
        "subtype": "七言排律", 
        "text": [
            "绛车晓发万人看，春入燕台雪半乾。", 
            "圣代人材徵梓杞，宪庭风彩接鹓鸾。", 
            "蟾宫露冷三花湿，象简霜飞六月寒。", 
            "北阙焜煌承帝綍，东林萧瑟闭诗坛。", 
            "绣衣劝讲临芹沼，蔀屋怀贤赋考槃。", 
            "定有奇勋登汗竹，岂无宏策上金銮。", 
            "天边紫气涵龙剑，江上青山近马鞍。", 
            "玉笋班联三殿外，琼林光动五云端。", 
            "煌煌嘉瑞钟神秀，皛皛沧溟得木难。", 
            "朝著人争传姓字，慈闱书喜报平安。", 
            "永怀黄阁千金重，自保臣心一寸丹。", 
            "走也向来成老朽，短蓑烟雨梦渔竿。"
        ], 
        "title": "和睦公九日韵", 
        "type": "排律", 
        "yun": "寒"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "霞坞光相炫，冰池冻半开。", 
            "影随瑶色起，香逐綵旗来。"
        ], 
        "title": "立春日试笔", 
        "type": "绝句", 
        "yun": "灰"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "走马过营门，金甲吐光焰。", 
            "笑我读兵书，何如去学剑。"
        ], 
        "title": "壮士", 
        "type": "绝句", 
        "yun": "艳"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "彩发虚明间，性涵膏火里。", 
            "彪外而弸中，花岂知报喜。"
        ], 
        "title": "灯花词", 
        "type": "绝句", 
        "yun": "纸"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "风送卖花声，花香扑珠酒。", 
            "买尽担头春，半是青楼妇。"
        ], 
        "title": "卖花", 
        "type": "绝句", 
        "yun": "有"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "笛弄林间月，蓑披陇上云。", 
            "朱门半消歇，人笑不如君。"
        ], 
        "title": "山中见王■（田元）", 
        "type": "绝句", 
        "yun": "文"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "流响迷湘浦，馀哀隔陇云。", 
            "角残灯外听，钟定枕边闻。"
        ], 
        "title": "闻雁", 
        "type": "绝句", 
        "yun": "文"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "毫分赤壁雨，墨染蜀山云。", 
            "旗照龙蛇影，波涵星斗文。"
        ], 
        "title": "东波洗砚池", 
        "type": "绝句", 
        "yun": "文"
    }, 
    {
        "author": "李延兴", 
        "era": "元", 
        "subtype": "五言绝句", 
        "text": [
            "听钟寻野寺，隔树扣云关。", 
            "鹤卧琴窗静，樵归棋局闲。"
        ], 
        "title": "赠隐者", 
        "type": "绝句", 
        "yun": "删"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "瑟瑟青枫水郭秋，买鸡携酒上东楼。", 
            "一瓢欲赠山中客，掷上青溪傲许由。"
        ], 
        "title": "初二晚凉登东楼", 
        "type": "绝句", 
        "yun": "尤"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "风起湘波断绿津，长歌别恨写悲辛。", 
            "挥毫几拟题桥过，翻愧当时卖赋人。"
        ], 
        "title": "经梦笔桥", 
        "type": "绝句", 
        "yun": "真"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "翻翻霜叶飞还坠，寂寂风扉掩忽开。", 
            "莫向尊前问僧腊，海门秋色逐潮来。"
        ], 
        "title": "客中喜金震见访", 
        "type": "绝句", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "秋恨斜飞啼恨深，示将燕调杂吴音。", 
            "人人竟听抛红锦，悔杀当时苦学琴。"
        ], 
        "title": "赠弹筝人", 
        "type": "绝句", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "越王台前江水深，越王台畔草森森。", 
            "五湖明月青天上，照见鸱夷万古心。"
        ], 
        "title": "越王台 其一", 
        "type": "绝句", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "陆生赋冠六朝文，掷地金声一座闻。", 
            "莫听吴歌过江去，洲前花月夜纷纷。"
        ], 
        "title": "越王台 其二", 
        "type": "绝句", 
        "yun": "文"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "金樽绿酒荡晴空，花压双鬟舞袖红。", 
            "莫唱何戡《渭城曲》，银筝呜咽怨秋风。"
        ], 
        "title": "题垂虹亭壁", 
        "type": "绝句", 
        "yun": "东"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "漠漠微云生晓阴，满庭虚籁薄霜林。", 
            "有声元在无声里，听到无声思转深。"
        ], 
        "title": "立秋夜听秋声", 
        "type": "绝句", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "歇也慆淫忍复论，指胎画策市君恩。", 
            "区区篡立成何事，翻与皇家辟祸门。"
        ], 
        "title": "春申君", 
        "type": "绝句", 
        "yun": "元"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "龙天拥护大江西，江上分襟绿草齐。", 
            "一路藤萝秋色里，山山树树白猿啼。"
        ], 
        "title": "送白杨长老 其一", 
        "type": "绝句", 
        "yun": "齐"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "鹤随金锡忽飞还，踏遍吴云越树间。", 
            "一发远峰斜日外，认来多是九华山。"
        ], 
        "title": "送白杨长老 其二", 
        "type": "绝句", 
        "yun": "删"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "野老留人不肯住，半醉扶筇入山去。", 
            "天风吹上黄金台，放笔纵横写长句。"
        ], 
        "title": "隗台", 
        "type": "绝句", 
        "yun": null
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "山压金台万万重，寻幽尽日少人逢。", 
            "况闻水北田庐好，白首躬耕学卧龙。"
        ], 
        "title": "山行", 
        "type": "绝句", 
        "yun": "冬"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "白波滉荡摇青天，隔江打鼓是官船。", 
            "天涯渐与故人远，客怀寥落秋风前。"
        ], 
        "title": "沙岗晓发", 
        "type": "绝句", 
        "yun": "先"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "野旷烟花白，林深露草香。", 
            "雷声送雨过，山气入云长。", 
            "远水鸥边净，薰风马上凉。", 
            "长亭无限好，暂此解行装。"
        ], 
        "title": "庞村", 
        "type": "律诗", 
        "yun": "阳"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "林路郁迢遥，村行野兴饶。", 
            "两山青入屋，一水白平桥。", 
            "埽石收松子，耕云种药苗。", 
            "仙人王质辈，应向此中樵。"
        ], 
        "title": "秋日山行", 
        "type": "律诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "大府包从事，才华早见收。", 
            "孤忠横北斗，清节照南州。", 
            "白雨江帆暮，青枫水国秋。", 
            "向来忧世意，惟有泪长流。"
        ], 
        "title": "赠杭州包知事与直", 
        "type": "律诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "曙色动高城，钟残枥马鸣。", 
            "千门春放暖，十日雪开晴。", 
            "勋业非吾事，诗书寄此生。", 
            "青衫王粲老，犹欲俟河清。"
        ], 
        "title": "旦起", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "飞观连霄汉，山门一径幽。", 
            "青林藏雨暗，白水抱城流。", 
            "未脱尘中趣，虚传物外游。", 
            "回骖西日晚，清磬起层楼。"
        ], 
        "title": "游长春宫", 
        "type": "律诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "大漠阴风起，煌煌猎骑来。", 
            "关弓霜月满，吹角塞云开。", 
            "射虎惭无术，呼鹰谩有台。", 
            "萧条空见画，粉墨乱尘埃。"
        ], 
        "title": "出猎图", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "霜白掖楼晓，寒鸦城上啼。", 
            "微云阊阖外，斜月建章西。", 
            "忧国心常切，成功计转迷。", 
            "十年京阙下，贫病尚羁栖。"
        ], 
        "title": "早过五门", 
        "type": "律诗", 
        "yun": "齐"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "诸山绕天界，千古镇皇维。", 
            "螭护阶头石，龙蟠殿角碑。", 
            "慈云笼宝树，佛日转瑶■。", 
            "六合资冥福，春风万物熙。"
        ], 
        "title": "天界寺", 
        "type": "律诗", 
        "yun": "支"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "涵空一镜碧，日晚出纤鳞。", 
            "挟雨隔苍海，冲波碎绿蘋。", 
            "沔南誇丙穴，周什荐嘉宾。", 
            "白首清江曲，谁怜独钓人。"
        ], 
        "title": "养鱼池", 
        "type": "律诗", 
        "yun": "真"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "晴皋一片雪，缥缈落秋云。", 
            "缟袂风前舞，瑶笙月下闻。", 
            "听琴多岁月，冲锡出尘氛。", 
            "寄与乘轩者，芝田好共分。"
        ], 
        "title": "鸣皋亭", 
        "type": "律诗", 
        "yun": "文"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "鸣雨过青嶂，飞烟绕碧萝。", 
            "庭空留鹤迹，江静听渔歌。", 
            "长夏迎人少，高年礼佛多。", 
            "飘飘飞锡处，千里又相过。"
        ], 
        "title": "与薛十二过寿宁精舍得歌字", 
        "type": "律诗", 
        "yun": "歌"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "鸦噪晚凉天，新晴景豁然。", 
            "柳桥通水市，荷港入湖田。", 
            "鹭影沙头月，人烟渡口船。", 
            "相过又相别，书到是明年。"
        ], 
        "title": "夕次同川", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "山馆夜潇潇，天寒酒力消。", 
            "雁行冲雪断，灯影隔江遥。", 
            "渡口人争岸，船头客待潮。", 
            "倦途谁慰藉，风景不相饶。"
        ], 
        "title": "赠境上人", 
        "type": "律诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "犹记登坛日，长驱破敌围。", 
            "兵随营火出，血洒阵云飞。", 
            "杀气吹戎帐，腥风拂铠衣。", 
            "肘悬金印大，功压万人归。"
        ], 
        "title": "赠边将", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "客路几时尽，愁怀到处同。", 
            "断帆冲暮雨，短笛咽秋风。", 
            "水碧沙云白，山青柿叶红。", 
            "莫言诗费日，光动锦囊中。"
        ], 
        "title": "舟次松陵", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "青山秋万叠，诗写晚愁浓。", 
            "瀑断峰头路，云藏谷口松。", 
            "药炉丹气上，经藏碧苔封。", 
            "谁似仙翁静，阶前埽鹤踪。"
        ], 
        "title": "望海虞山得踪字", 
        "type": "律诗", 
        "yun": "冬"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "白雨传疏点，红亭纳快风。", 
            "荷香清浦近，竹暗细泉通。", 
            "问道随关尹，横经愧马融。", 
            "衰迟竟何补，江海任飘蓬。"
        ], 
        "title": "初夏雨坐", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "秋声横笛外，晓色画屏中。", 
            "黄菊双头小，青山四面同。", 
            "船冲官渡雨，木落市桥风。", 
            "十日燕台路，途穷兴不穷。"
        ], 
        "title": "和睦公九日韵", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "窗灯摇影细，城柝报更遥。", 
            "白发愁偏重，丹心老未销。", 
            "云阴笼月薄，秋气挟霜骄。", 
            "归思如江水，滔滔逐逝潮。"
        ], 
        "title": "窗灯", 
        "type": "律诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "短策扶衰病，轻衫受晚风。", 
            "烟花连浦白，霜叶坠林红。", 
            "骨肉兵戈里，乾坤涕泪中。", 
            "飘飘江海上，回首愧渔翁。"
        ], 
        "title": "晚出", 
        "type": "律诗", 
        "yun": "东"
    }, 
    {
        "author": "李祁", 
        "era": "元", 
        "subtype": "五言绝句", 
        "text": [
            "劲翮排霜戟，天寒气转骄。", 
            "草间狐兔尽，侧目望青霄。"
        ], 
        "title": "题画鹰", 
        "type": "绝句", 
        "yun": "萧"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "山中老子百年馀，前代衣冠只自如。", 
            "高阁捲帘无一事，满天风雨坐看书。"
        ], 
        "title": "题风雨图", 
        "type": "绝句", 
        "yun": "鱼"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "风翻雷吼动乾坤，赤鲤腾波势独尊。", 
            "无数閒鳞齐上下，欲随春浪过龙门。"
        ], 
        "title": "题赤鲤图", 
        "type": "绝句", 
        "yun": "元"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "幽禽栖稳棘枝低，黯惨江天雪四围。", 
            "明日郊原晴烂熳，好寻芳树弄毛衣。"
        ], 
        "title": "题雪禽", 
        "type": "绝句", 
        "yun": "微"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "东风满意绿周遭，乍著单衣脱敝袍。", 
            "最爱晚凉新浴罢，坐看春笋过林高。"
        ], 
        "title": "山居首夏十首示外孙陈祖兰（录三） 其一", 
        "type": "绝句", 
        "yun": "豪"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "前年新觅数株梅，移向庭前手自栽。", 
            "惆怅近来风土薄，殷勤难得一枝开。"
        ], 
        "title": "山居首夏十首示外孙陈祖兰（录三） 其二", 
        "type": "绝句", 
        "yun": "灰"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "山前山后翳蒙茸，荆棘藤梢谩作丛。", 
            "愿得长年撑饱饭，自锄烟雨种高松。"
        ], 
        "title": "山居首夏十首示外孙陈祖兰（录三） 其三", 
        "type": "绝句", 
        "yun": null
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "万顷烟波一叶舟，更无维楫任飘流。", 
            "此身自合他乡死，争奈狂狐忆首丘。"
        ], 
        "title": "和王子让二首 其一", 
        "type": "绝句", 
        "yun": "尤"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "我逐郊原鹿豕踪，君如鹰隼挟秋风。", 
            "近闻铁网连山海，不信人间有卧龙。"
        ], 
        "title": "和王子让二首 其二", 
        "type": "绝句", 
        "yun": null
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "浩浩沧波天四围，秋风一鹤夜来归。", 
            "祇应梦里闻长笛，知是年时旧羽衣。"
        ], 
        "title": "题画二绝 其一", 
        "type": "绝句", 
        "yun": "微"
    }, 
    {
        "author": "李祁", 
        "era": "元", 
        "subtype": "七言绝句", 
        "text": [
            "町畦高下水漫漫，痛惜辛勤学种田。", 
            "便拟明朝结长网，与翁同住浙江边。"
        ], 
        "title": "题画二绝 其二", 
        "type": "绝句", 
        "yun": "先"
    }, 
    {
        "author": "李祁", 
        "era": "元", 
        "subtype": "五言律诗", 
        "text": [
            "迢递城东路，梅花绕慢坡。", 
            "步随山雪遍，兴入野云多。", 
            "愿影头常侧，怜香手屡挼。", 
            "为君题作画，短句不成歌。"
        ], 
        "title": "题梅坡", 
        "type": "律诗", 
        "yun": "歌"
    }, 
    {
        "author": "李祁", 
        "era": "元", 
        "subtype": "五言律诗", 
        "text": [
            "澒洞知谁在，仓皇赖汝贤。", 
            "壮心抛舞剑，惊胆落虚弦。", 
            "暮雨沧江上，春风绿柳边。", 
            "高歌聊自遣，世事欲茫然。"
        ], 
        "title": "赠王汝贤", 
        "type": "律诗", 
        "yun": "先"
    }, 
    {
        "author": "李祁", 
        "era": "元", 
        "subtype": "五言律诗", 
        "text": [
            "有客依南浦，长年学种畦。", 
            "才高宜世用，性僻爱幽栖。", 
            "菜甲侵腰长，桑枝刺眼低。", 
            "不因来往熟，那得自成蹊。"
        ], 
        "title": "题王与龄畦乐", 
        "type": "律诗", 
        "yun": "齐"
    }, 
    {
        "author": "李祁", 
        "era": "元", 
        "subtype": "五言律诗", 
        "text": [
            "衰年愁对酒，壮志忆题桥。", 
            "遇事难开口，逢人愧折腰。", 
            "乐传天上谱，心逐暮归樵。", 
            "宴罢骊歌发，蹉跎又一朝。"
        ], 
        "title": "和王子让席上韵", 
        "type": "律诗", 
        "yun": "萧"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "先生雅趣耽幽癖，住近云山第几家。", 
            "夜雨暗添原上草，春风晴入路旁花。", 
            "词严自可驱蛟鳄，德厚何妨看蝮蛇。", 
            "珍重先生宜寿考，故应吾道有光华。"
        ], 
        "title": "和刘梅南见寄", 
        "type": "律诗", 
        "yun": "麻"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "老去曾看相鹤经，暂从华馆试伶俜。", 
            "几年养就丹砂顶，竟日閒梳白雪翎。", 
            "万里壮心原自许，九霄清唳好谁听。", 
            "神仙旧侣知何在，遥望蓬莱一点青。"
        ], 
        "title": "和咏鹤", 
        "type": "律诗", 
        "yun": "青"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "茅屋秋风古道傍，衰容不似去年强。", 
            "汉廷无梦陈三策，楚水空怀赋《九章》。", 
            "落日乱鸦红树老，断云孤雁碧天长。", 
            "相思无限关心事，不为催诗急雨忙。"
        ], 
        "title": "次贺琴南韵", 
        "type": "律诗", 
        "yun": "阳"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "毵毵白发旧儒臣，几见江南物候新。", 
            "问讯枉烦林下士，变衰祇似梦中人。", 
            "隔帘听雨常经久，倚户看山不厌频。", 
            "更欲就依禅榻伴，炉烟终日澹絪缊。"
        ], 
        "title": "和青原寺长老无诘见寄", 
        "type": "律诗", 
        "yun": null
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "老泪纵横忆旧京，梦中歧路欠分明。", 
            "天涯自信甘流落，海内谁堪托死生。", 
            "短策未容还故里，片帆只欲驾沧瀛。", 
            "他年便作芙蓉主，惭愧当时石曼卿。"
        ], 
        "title": "次王子让韵二首 其一", 
        "type": "律诗", 
        "yun": "庚"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "城郭人民事事非，空馀尘土满征衣。", 
            "君犹有道堪流俗，我已无家不念归。", 
            "天地晦冥龙去远，江湖寥落雁来稀。", 
            "极知此后还相忆，愁见青山映夕晖。"
        ], 
        "title": "次王子让韵二首 其二", 
        "type": "律诗", 
        "yun": "微"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "为惜频年汗马劳，更闻新署列官曹。", 
            "貔貅夜宿辕门静，鸾鹄晨趋剑佩高。", 
            "月满丽谯添雉堞，雨深山寨长蓬蒿。", 
            "公馀秀水桥边路，千骑鸣笳拥节旄。"
        ], 
        "title": "贺俞总制造新衙", 
        "type": "律诗", 
        "yun": "豪"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "青原山气郁盘纡，去郭连村十里馀。", 
            "洗钵水香晨粥后，读书灯烬晓钟初。", 
            "晴天小阁收摩衲，煖日轻云护苾刍。", 
            "愿得明年筋力健，径寻溪路访深居。"
        ], 
        "title": "送非空晦之二上人归青原", 
        "type": "律诗", 
        "yun": null
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "江湖风浪日萧萧，鳅蟹鱼虾乱踯跳。", 
            "诸葛有才终复汉，管宁无计漫依辽。", 
            "烟消故国川原净，秋入空山草木凋。", 
            "犹恨归来相见晚，暮云春树碧天遥。"
        ], 
        "title": "和钟德恭见寄", 
        "type": "律诗", 
        "yun": "萧"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "幕下貔貅十万人，幕中宾客罕同伦。", 
            "挥戈略阵天回日，点烛论兵夜向晨。", 
            "禾水衣冠仍草草，星源文物故彬彬。", 
            "知君剩有安边策，定约重来立要津。"
        ], 
        "title": "送吴俊杰归江东", 
        "type": "律诗", 
        "yun": "真"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "不是衰翁爱索居，只缘多病故人疏。", 
            "来依陆氏三间屋，胜得刘公一纸书。", 
            "同辈谩推年齿大，后生应笑老成迂。", 
            "知心赖有通家子，早晚相过意迥殊。"
        ], 
        "title": "和刘子伦韵奉吴孟勤", 
        "type": "律诗", 
        "yun": null
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "碧天如水暮云收，又见江南一片秋。", 
            "乱后年华多荏苒，客中踪迹故淹留。", 
            "露漙金井桐阴薄，月上瑶阶竹影脩。", 
            "遥想辕门凉气早，壶浆来往百无忧。"
        ], 
        "title": "和友人见寄", 
        "type": "律诗", 
        "yun": "尤"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "堂吏喧呼拥后先，綵帘微动八音宣。", 
            "圣恩汪濊儒臣集，天语丁宁宰相传。", 
            "翠叶银幡高压帽，玉盘珍果谩堆筵。", 
            "沾濡拜舞归来晚，马上题诗不记鞭。"
        ], 
        "title": "御赐恩荣宴", 
        "type": "律诗", 
        "yun": "先"
    }, 
    {
        "author": "李祁", 
        "era": "元", 
        "subtype": "七言律诗", 
        "text": [
            "名花初发爱轻阴，翠袖红妆渐满林。", 
            "步入锦帷香径小，醉扶银烛画堂深。", 
            "妖饶喜识春风面，零落愁关夜雨心。", 
            "多幸凤皇池上客，为抽劳思写清吟。"
        ], 
        "title": "和咏海棠韵", 
        "type": "律诗", 
        "yun": "侵"
    }, 
    {
        "author": "杜仁杰", 
        "era": "元", 
        "subtype": null, 
        "text": [
            "碧幮冰簟午风凉。", 
            "都是好风光。", 
            "独自守空床。", 
            "泪滴了、千行万行。", 
            "别时情意，去时言约，刚道不思量。", 
            "不是不思量。", 
            "说着后、教人语长。"
        ], 
        "title": "太常引", 
        "type": "词", 
        "yun": null
    }, 
    {
        "author": "杜仁杰", 
        "era": "元", 
        "subtype": null, 
        "text": [
            "汴梁三月正繁华。", 
            "行路见双娃。", 
            "遍体一身明锦，遮尘满面乌纱。", 
            "车鞍似水，留伊无故，去落谁家。", 
            "争奈无人说兴，新来憔悴因他。"
        ], 
        "title": "朝中措", 
        "type": "词", 
        "yun": null
    }, 
    {
        "author": "杜仁杰", 
        "era": "元", 
        "subtype": null, 
        "text": [
            "飘萧中年发，既少何用白。", 
            "苍黄未甚丝，明知不更黑。", 
            "妻孥恐生悲，劝我课锄摘。", 
            "眷然抚镜镊，青山堕虚席。"
        ], 
        "title": "发黄有感", 
        "type": "古风", 
        "yun": null
    }, 
    {
        "author": "杜仁杰", 
        "era": "元", 
        "subtype": null, 
        "text": [
            "岸风坼枯凌，野日明远烧。", 
            "山晚云烟深，游子悲崄峭。", 
            "平生文字僻，所历入吟啸。", 
            "急景不贷人，佳处领其要。"
        ], 
        "title": "和信之板桥路中古风二首 其一", 
        "type": "古风", 
        "yun": "啸"
    }, 
    {
        "author": "杜仁杰", 
        "era": "元", 
        "subtype": null, 
        "text": [
            "木杪来江光，中途憩消摇。", 
            "佳人在空谷，尺素昔见招。", 
            "徒老黄尘中，愧尔渔与樵。", 
            "永怀《梁父吟》，日暮风萧萧。"
        ], 
        "title": "和信之板桥路中古风二首 其二", 
        "type": "古风", 
        "yun": "萧"
    }, 
    {
        "author": "杜仁杰", 
        "era": "元", 
        "subtype": "七言绝句", 
        "text": [
            "一望河平一慨然，战尘如雾水如天。", 
            "要知别后思君处，长在孤城落日边。"
        ], 
        "title": "延津待渡寄仲温参议", 
        "type": "绝句", 
        "yun": "先"
    }, 
    {
        "author": "杜仁杰", 
        "era": "元", 
        "subtype": "七言绝句", 
        "text": [
            "残月和灯照弊帷，疏风乘隙入征衣。", 
            "恰逢远客思归日，正是家人说梦时。"
        ], 
        "title": "夜宿郓城", 
        "type": "绝句", 
        "yun": null
    }, 
    {
        "author": "杜仁杰", 
        "era": "元", 
        "subtype": "七言绝句", 
        "text": [
            "六十衰翁更莫閒，好将华发映青山。", 
            "穆生自合寻归计，不在区区醴酒间。"
        ], 
        "title": "鲁郊", 
        "type": "绝句", 
        "yun": "删"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "自发醯鸡覆，蓬心得少瘳。", 
            "乾坤一尺箠，今古几全牛。", 
            "岁月怜丹灶，云山笑白头。", 
            "此生真欲上，何地不菟裘。"
        ], 
        "title": "禹城道中", 
        "type": "律诗", 
        "yun": "尤"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "忽忽卧几月，遂成疏懒名。", 
            "却因久病后，更觉万缘轻。", 
            "月落窗影动，夜寒灯晕生。", 
            "狸奴似相慰，分坐守残更。"
        ], 
        "title": "病中枕上", 
        "type": "律诗", 
        "yun": "庚"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "居士身轻日，秋天木落时。", 
            "山青云冉冉，川白草离离。", 
            "涉世心将破，怀人鬓已丝。", 
            "相逢琴酒乐，应怪久违期。"
        ], 
        "title": "送信云父", 
        "type": "律诗", 
        "yun": "支"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "共脱壬辰乱，他乡见愈亲。", 
            "论才唯有子，知己更无人。", 
            "避世相看老，通家未拟贫。", 
            "竹林平日约，早晚得为邻。"
        ], 
        "title": "病中忆坦夫兄", 
        "type": "律诗", 
        "yun": "真"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "野阔牛羊小，天低草树平。", 
            "吴疆连晋境，汉卒杂番兵。", 
            "月合围城晕，风酣战阵声。", 
            "中原良苦地，上古错经营。"
        ], 
        "title": "从军", 
        "type": "律诗", 
        "yun": "庚"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "久客饶孤闷，连阴动浃旬。", 
            "行云应已倦，细雨亦伤频。", 
            "飘泊嗟吾道，饥寒任此身。", 
            "人家酒应熟，谁为问南邻。"
        ], 
        "title": "雨中寄高无尘", 
        "type": "律诗", 
        "yun": "真"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "雪罢山原净，日晴风景新。", 
            "一川花气午，万壑水声春。", 
            "天地开华国，关河失战尘。", 
            "无边春色里，惆怅独行人。"
        ], 
        "title": "雪后书事", 
        "type": "律诗", 
        "yun": "真"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "松竹浣花里，桑麻杜曲田。", 
            "苍茫辞蜀地，辛苦见秦天。", 
            "死去谁怜汝，生还事偶然。", 
            "但甘终垄亩，待聘岂前贤。"
        ], 
        "title": "至日", 
        "type": "律诗", 
        "yun": "先"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "官舍值淫雨，客衣惊早秋。", 
            "泄云迷灌木，行潦带清流。", 
            "蛛网翻新霁，蝉声咽暮愁。", 
            "古今何限事，白首对沧洲。"
        ], 
        "title": "宿金线泉", 
        "type": "律诗", 
        "yun": "尤"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "久客厌孤寂，跫然闻子来。", 
            "夜凉风缩瑟，云破月徘徊。", 
            "旧事休重说，新诗且细裁。", 
            "几年无此夕，独欠两三杯。"
        ], 
        "title": "中秋夜宿普照喜周卿至", 
        "type": "律诗", 
        "yun": "灰"
    }, 
    {
        "author": "杜仁杰", 
        "era": "元", 
        "subtype": "五言律诗", 
        "text": [
            "老泪河源竭，忧端泰华齐。", 
            "苦吟知有恨，细写却无题。", 
            "事与孤鸿北，身携片影西。", 
            "催归烟树外，不用向人啼。"
        ], 
        "title": "无题", 
        "type": "律诗", 
        "yun": "齐"
    }, 
    {
        "author": "杜仁杰", 
        "era": "元", 
        "subtype": "七言律诗", 
        "text": [
            "萧萧北风吹北窗，浪浪秋雨泻秋江。", 
            "痴蝇不飞集枯几，饥鼠屡出翻空缸。", 
            "杂花叶底开无数，佳木门前立自双。", 
            "散地自知心地远，赏音谁解足音跫。"
        ], 
        "title": "沧浪亭观雨", 
        "type": "律诗", 
        "yun": "江"
    }, 
    {
        "author": "杜仁杰", 
        "era": "元", 
        "subtype": "七言律诗", 
        "text": [
            "十载犹能复笑谈，归来重觅读书龛。", 
            "耒阳白酒君应具，勾漏丹砂我自惭。", 
            "民讼几时消自苦，山城虽小得穷探。", 
            "也知清俭难持久，好趁秋风酒菊潭。"
        ], 
        "title": "病中呈裕之", 
        "type": "律诗", 
        "yun": "覃"
    }, 
    {
        "author": "杜仁杰", 
        "era": "元", 
        "subtype": "七言律诗", 
        "text": [
            "杨彪不著鹿皮冠，元亮还书甲子年。", 
            "此去乱离何日定，向来名节几人全。", 
            "中原消息苍茫外，故里山河涕泪边。", 
            "六国帝秦天暂醉，鲁连休死海东壖。"
        ], 
        "title": "读前史偶书", 
        "type": "律诗", 
        "yun": "先"
    }, 
    {
        "author": "杜仁杰", 
        "era": "元", 
        "subtype": "七言律诗", 
        "text": [
            "江气冥冥江雨飞，潜夫四月著冬衣。", 
            "野荼蘼谢蔷薇发，山鹧鸪啼杜宇归。", 
            "青鬓渐随愁共减，素心长与慢相违。", 
            "四方糊口非君事，自识飘零有是非。"
        ], 
        "title": "解嘲呈元明府", 
        "type": "律诗", 
        "yun": "微"
    }, 
    {
        "author": "杜仁杰", 
        "era": "元", 
        "subtype": "七言律诗", 
        "text": [
            "少日襟怀悔自豪，暮年志节讵须高。", 
            "敢将议论轻疑孟，閒得工夫细和陶。", 
            "酒尽枯肠还磊礧，诗成白发转刁骚。", 
            "皇天汲汲诚何意，也共人生一体劳。"
        ], 
        "title": "自遣二首 其一", 
        "type": "律诗", 
        "yun": "豪"
    }, 
    {
        "author": "杜仁杰", 
        "era": "元", 
        "subtype": "七言律诗", 
        "text": [
            "畚筑家园手自操，虽无多景足偿劳。", 
            "十年种竹翻嫌密，一日栽松恨不高。", 
            "是处求田消二顷，尚谁有梦到三刀。", 
            "得名身后良痴计，尽拟浮沈付浊醪。"
        ], 
        "title": "自遣二首 其二", 
        "type": "律诗", 
        "yun": "豪"
    }, 
    {
        "author": "杜本", 
        "era": "元", 
        "subtype": null, 
        "text": [
            "上清山灵都，凡山无与俦。", 
            "况兹琼林台，云气接神州。", 
            "岳祇扶地轴，鬼神动天球。", 
            "珠树粲瑶墄，玉衡悬清秋。", 
            "层冰积高寒，梯构靡其由。", 
            "外史洞玄化，于焉采真游。", 
            "珊珊紫霞佩，皎皎明月钩。", 
            "手携千岁藤，足弄万里流。", 
            "仰观玄圃运，俯视八极周。", 
            "缅彼大瀛海，变灭多浮沤。", 
            "悠然发舒啸，永矣此夷犹。"
        ], 
        "title": "题薛玄卿琼林台", 
        "type": "古风", 
        "yun": "尤"
    }, 
    {
        "author": "杜本", 
        "era": "元", 
        "subtype": null, 
        "text": [
            "祈禳致风雨，传说自古先。", 
            "京师大旱连二年，地蒸热气如云烟。", 
            "林林嘉木尽槁死，毋论黍稷生秋田。", 
            "武当真人张洞渊，为道有心如铁坚。", 
            "粗衣恶食夜不眠，两眼奕奕光射天。", 
            "天子有敕丞相宣，诏君祷雨纾忧煎。", 
            "君坐默不语，奏达虚皇前。", 
            "将吏驱蛟龙，雷电相后先。", 
            "童童雨脚昼夜悬，平地涌水如通川。", 
            "稚禾出土芃芃然，小草大木争芳妍。", 
            "都人士女喜欲颠，谓君直是真神仙。", 
            "我今为作喜雨篇，勒诸厓石千年传。"
        ], 
        "title": "武当山张真人奉诏祷雨有应", 
        "type": "古风", 
        "yun": "先"
    }, 
    {
        "author": "杜本", 
        "era": "元", 
        "subtype": "五言绝句", 
        "text": [
            "凿石通泉脉，铸鼎鍊丹砂。", 
            "丹成骑鹤去，满地生云霞。"
        ], 
        "title": "天冠山同诸学士为祝丹阳赋（录五） 其一 鍊丹井", 
        "type": "绝句", 
        "yun": "麻"
    }, 
    {
        "author": "杜本", 
        "era": "元", 
        "subtype": "五言绝句", 
        "text": [
            "鹏抟九万里，篱鴳飞咫尺。", 
            "所以达观人，亦各适其适。"
        ], 
        "title": "天冠山同诸学士为祝丹阳赋（录五） 其二 逍遥岩", 
        "type": "绝句", 
        "yun": "陌"
    }, 
    {
        "author": "杜本", 
        "era": "元", 
        "subtype": "五言绝句", 
        "text": [
            "灿烂金为屋，玲珑玉作帘。", 
            "飞泉来百道，定有老龙潜。"
        ], 
        "title": "天冠山同诸学士为祝丹阳赋（录五） 其三 玉帘泉", 
        "type": "绝句", 
        "yun": "盐"
    }, 
    {
        "author": "杜本", 
        "era": "元", 
        "subtype": "五言绝句", 
        "text": [
            "临风衣自整，对月影偏长。", 
            "独立经寒暑，真成石作肠。"
        ], 
        "title": "天冠山同诸学士为祝丹阳赋（录五） 其四 石人峰", 
        "type": "绝句", 
        "yun": "阳"
    }, 
    {
        "author": "杜本", 
        "era": "元", 
        "subtype": "五言绝句", 
        "text": [
            "山深人寂寂，涧曲水沄沄。", 
            "顾尔非忘世，遗身在白云。"
        ], 
        "title": "天冠山同诸学士为祝丹阳赋（录五） 其五 小隐岩", 
        "type": "绝句", 
        "yun": "文"
    }, 
    {
        "author": "杜本", 
        "era": "元", 
        "subtype": "五言绝句", 
        "text": [
            "齧冰激齿颊，咽雪涤胃肠。", 
            "此水若寒月，饮之年命长。"
        ], 
        "title": "寒月泉", 
        "type": "绝句", 
        "yun": "阳"
    }, 
    {
        "author": "杜本", 
        "era": "元", 
        "subtype": "七言绝句", 
        "text": [
            "冰雪肌肤铁石肠，翩翩和月按《霓裳》。", 
            "临窗喜见横斜影，却有王孙翰墨香。"
        ], 
        "title": "题吉学士墨梅", 
        "type": "绝句", 
        "yun": "阳"
    }, 
    {
        "author": "杜本", 
        "era": "元", 
        "subtype": "七言绝句", 
        "text": [
            "树林蓊蔚水萦环，知是江南何处山。", 
            "几载幽并倦行役，按图欲借屋三间。"
        ], 
        "title": "题江村图", 
        "type": "绝句", 
        "yun": "删"
    }, 
    {
        "author": "杜本", 
        "era": "元", 
        "subtype": "七言绝句", 
        "text": [
            "秋云满地夕阳微，黄叶萧萧雁正飞。", 
            "最是江南好天气，村醪初熟蟹螯肥。"
        ], 
        "title": "题小景", 
        "type": "绝句", 
        "yun": "微"
    }, 
    {
        "author": "杜本", 
        "era": "元", 
        "subtype": "七言绝句", 
        "text": [
            "淮南秋月漾清波，照彻冰壶秋气多。", 
            "二十四桥春似海，羡君骑鹤数经过。"
        ], 
        "title": "题道士许冰壶游维扬诗卷", 
        "type": "绝句", 
        "yun": "歌"
    }, 
    {
        "author": "杜本", 
        "era": "元", 
        "subtype": "五言律诗", 
        "text": [
            "篱下菊斑斑，犹能傲岁寒。", 
            "春风谁主宰，客梦自清安。", 
            "此老怜才乏，何人惜夜阑。", 
            "管宁如可友，浮海竟谁叹。"
        ], 
        "title": "和何得之岁暮见寄", 
        "type": "律诗", 
        "yun": "寒"
    }, 
    {
        "author": "杜本", 
        "era": "元", 
        "subtype": "五言律诗", 
        "text": [
            "绿竹翛翛处，华轩楚楚深。", 
            "莫留雏凤宿，晓听蛰龙吟。", 
            "月进窗棂影，云移几席阴。", 
            "居然淇澳趣，莫使俗尘侵。"
        ], 
        "title": "寄题竹轩", 
        "type": "律诗", 
        "yun": "侵"
    }, 
    {
        "author": "杜本", 
        "era": "元", 
        "subtype": "五言律诗", 
        "text": [
            "欲试淮南术，难期海上翁。", 
            "自为吴地客，不记楚人风。", 
            "蒲黍随时白，葵榴过眼红。", 
            "独醒还独醉，至竟与谁同。"
        ], 
        "title": "和潘明之", 
        "type": "律诗", 
        "yun": "东"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "东风吹尽满林花，底用无涯始有涯。", 
            "饮量素悭难止酒，客怀虽恶少思家。", 
            "已谙世味荼如荠，未信仙人枣似瓜。", 
            "为爱绿阴春昼永，出门转觉换年华。"
        ], 
        "title": "暮春遣怀", 
        "type": "律诗", 
        "yun": "麻"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "去年见月转添愁，满地于戈未肯休。", 
            "动有万人涂草莽，岂论斗米换衾裯。", 
            "今宵相对还青眼，后夜相逢又白头。", 
            "尤恨故人难会合，若为把酒独登楼。"
        ], 
        "title": "中秋寄高混朴", 
        "type": "律诗", 
        "yun": "尤"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "两峰高耸并秋霄，双涧分流送晚潮。", 
            "月冷谁家频捣练，风清何处细吹箫。", 
            "七闽荔子丹砂颗，五岭梅花玉雪标。", 
            "黄鹄不来空怅望，自歌雅曲和渔樵。"
        ], 
        "title": "秋兴", 
        "type": "律诗", 
        "yun": "萧"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "已闻盘谷最深幽，便欲从君遂此游。", 
            "春气和柔朝采药，秋风清彻夜行舟。", 
            "岩花冉冉难留客，汀草纤纤独倚楼。", 
            "杨柳新条不堪折，只须买酒换离愁。"
        ], 
        "title": "送李伯循", 
        "type": "律诗", 
        "yun": "尤"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "往年初记抵京师，正类机云入洛时。", 
            "未说鳌头分赤管，先传马首控青丝。", 
            "琼楼旧醉家家酒，金刹新题处处诗。", 
            "此日扬州归去路，锦衣光采照城池。"
        ], 
        "title": "送赵伯常归扬州", 
        "type": "律诗", 
        "yun": "支"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "老来自爱黄叔度，少日真期鲁仲连。", 
            "高卧独无田二顷，曳裾谁有客三千。", 
            "苍波渺渺浮鸥鹭，白日翩翩换岁年。", 
            "却忆江东杨少尹，剧谈终夜不成眠。"
        ], 
        "title": "寄杨仲弘", 
        "type": "律诗", 
        "yun": "先"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "满窗风雨夜沈沈，独对青灯万古心。", 
            "徒有故人怜白发，自无奇骨换黄金。", 
            "茅檐暖日须看献，竹简遗经正用寻。", 
            "岂愧执鞭非所好，甘随麋鹿放山林。"
        ], 
        "title": "酬虞伯生", 
        "type": "律诗", 
        "yun": "侵"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "大江之东彭蠡南，周家高阁与云参。", 
            "秋风猿狖啼青嶂，暮雨蛟龙起碧潭。", 
            "绕屋千丛生杞菊，过檐百尺长楩楠。", 
            "何时共此登临乐，指点山川与纵谈。"
        ], 
        "title": "题周南翁悠然阁", 
        "type": "律诗", 
        "yun": "覃"
    }, 
    {
        "author": "杜本", 
        "era": "元", 
        "subtype": "七言律诗", 
        "text": [
            "自因三宿致绸缪，岂为狂风殢客舟。", 
            "乡国十年思旧雨，河山千里记前游。", 
            "黄云酿雪禾将刈，绿雾笼霞橘渐收。", 
            "离别不堪成怅望，雁孤飞起白蘋洲。"
        ], 
        "title": "廉州阻风", 
        "type": "律诗", 
        "yun": "尤"
    }, 
    {
        "author": "杜瑛", 
        "era": "元", 
        "subtype": "七言绝句", 
        "text": [
            "春早云南麦已黄，泸江蒸雾水如汤。", 
            "马蹄半带阴山雪，变作人间六月凉。"
        ], 
        "title": "征南口号", 
        "type": "绝句", 
        "yun": "阳"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "壮心忽忽剧悬旌，秋气能令客子惊。", 
            "白雁不闻云外过，清霜先向鬓边生。", 
            "铜驼巷陌周东土，金凤楼台邺北城。", 
            "千古繁华俱一梦，空馀草木战风声。"
        ], 
        "title": "秋思", 
        "type": "律诗", 
        "yun": "庚"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "王气销沈井径荒，北风日夜刮枯桑。", 
            "羖飞天上河声断，犬吠陵头日色苍。", 
            "陆地百年沧海变，西陵千古暮云长。", 
            "呜呜敕勒平川水，寒绕阴山恨未忘。"
        ], 
        "title": "邺南城", 
        "type": "律诗", 
        "yun": "阳"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "望眼凭高入杳冥，偶随飞鸟到西陵。", 
            "波声冷撼苍厓石，霜气晨凝老树冰。", 
            "自谓摸金神可侮，岂知破冢鬼还憎。", 
            "却怜横槊英雄志，留与诗人说废兴。"
        ], 
        "title": "西陵", 
        "type": "律诗", 
        "yun": "蒸"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "城连蔓草就陂陀，匹马玄黄两鬓皤。", 
            "兔穴废场新事改，燕巢老树旧恩多。", 
            "嵇林鬼物防直棘，羑水天风鼓恨波。", 
            "顾我本非尘土客，云山随意听高歌。"
        ], 
        "title": "汤阴道中", 
        "type": "律诗", 
        "yun": "歌"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "梦中乡国血沾襟，愁里光阴雪满簪。", 
            "客路风霜荡水阔，诗囊尘土饭山深。", 
            "花开自乐本无事，云去复来犹有心。", 
            "闻健拟从嵇阮醉，山阳暮雨竹成林。"
        ], 
        "title": "晓出相州", 
        "type": "律诗", 
        "yun": "侵"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "杖底行云拂古苔，袖边风雨湿轻埃。", 
            "风声尉帅黄龙去，水势朱家白马来。", 
            "往事无端随世变，野花依旧向人开。", 
            "九原唤起陈书记，坐对三台共一杯。"
        ], 
        "title": "登古邺城", 
        "type": "律诗", 
        "yun": "灰"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "坐客终朝望眼西，好山高与暮云齐。", 
            "鹤鸣渔浦天风急，鳌背仙宫海浪低。", 
            "千古地形雄妹土，一川烟景胜耶溪。", 
            "歌声唤起凌波梦，莲叶香深路恐迷。"
        ], 
        "title": "环翠亭宴饮", 
        "type": "律诗", 
        "yun": "齐"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "岿然双塔夕阳明，慨想曹瞒旧典刑。", 
            "九锡初非基禅让，三分犹自愧英灵。", 
            "水从石椁沈边白，山在香囊分处青。", 
            "空使羯奴誇壮健，西陵草木为谁醒？"
        ], 
        "title": "三台怀古 其一", 
        "type": "律诗", 
        "yun": "青"
    }, 
    {
        "author": "杜瑛", 
        "era": "元", 
        "subtype": "七言律诗", 
        "text": [
            "白鸟飞边望眼宽，兴来一吸酒杯乾。", 
            "土花渍雨铁梁涩，蔓草接秋冰井寒。", 
            "树拂晓风摇北土，水涵落日蹴西山。", 
            "书生岂识兴亡事，片瓦摩挲认建安。"
        ], 
        "title": "三台怀古 其二", 
        "type": "律诗", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "去去马空冀北，行行鹤度辽东。", 
            "弹铗三千客里，囊锥十九人中。", 
            "杜子肯依严武，孔融不下曹公。", 
            "南八男儿如此，杀身方是英雄。"
        ], 
        "title": "别杨驸马", 
        "type": "六言诗", 
        "yun": "东"
    }, 
    {
        "author": "汪元量", 
        "era": "元", 
        "subtype": null, 
        "text": [
            "避难不知寒食，和愁又过清明。", 
            "都下纷纷跃马，湖边恰恰啼莺。"
        ], 
        "title": "清明", 
        "type": "六言诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": null, 
        "text": [
            "饿死首阳二子，偷生商岭四翁。", 
            "刘项称王称霸，关张无命无功。"
        ], 
        "title": "读史", 
        "type": "六言诗", 
        "yun": "东"
    }, 
    {
        "author": "汪元量", 
        "era": "元", 
        "subtype": null, 
        "text": [
            "释氏掀天官府，道家随世功名。", 
            "俗子执鞭亦贵，书生无用分明。"
        ], 
        "title": "自笑", 
        "type": "六言诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": null, 
        "text": [
            "寻僧入相国寺，领客过太师桥。", 
            "行到汴堤西畔，柳阴阴处鱼跳。"
        ], 
        "title": "汴都纪行", 
        "type": "六言诗", 
        "yun": "萧"
    }, 
    {
        "author": "汪元量", 
        "era": "元", 
        "subtype": null, 
        "text": [
            "回雁峰前问讯，楚江几度兰香。", 
            "望美人兮何许，水云隔断潇湘。"
        ], 
        "title": "衡山道中寄平远赵宣慰", 
        "type": "六言诗", 
        "yun": "阳"
    }, 
    {
        "author": "汪元量", 
        "era": "元", 
        "subtype": null, 
        "text": [
            "庐山五老，招我此行。", 
            "我琴不鼓，无亏无成。"
        ], 
        "title": "答开先老子万一山", 
        "type": "四言诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": null, 
        "text": [
            "如此良夜，秋空月圆。", 
            "君弹山鬼，我拊水仙。"
        ], 
        "title": "月夜听琴", 
        "type": "四言诗", 
        "yun": "先"
    }, 
    {
        "author": "汪元量", 
        "era": "元", 
        "subtype": null, 
        "text": [
            "黄州渡口，赤壁矶头。", 
            "冷风凄雨，一叶扁舟。"
        ], 
        "title": "黄州江下", 
        "type": "四言诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": null, 
        "text": [
            "朝出看燕山，云莫归行燕山道。", 
            "道傍云气光动班烂衣，千里飞来白如埽。", 
            "长天愁迥阴冥迷，虚室宵清神皓缟。", 
            "太行一发半落天之南，翠彩浮空散文藻。", 
            "缙山更在天南之南海树边，白发高堂岁晏惊寒早。", 
            "三年书断安稳无，每一思之心懆懆。", 
            "风回云杪思飘扬，月堕云西梦颠倒。", 
            "白云半幅细入天机中，写出狄公心事炯炯随云照穹昊。", 
            "云无心，人有情，物易化，情难老。", 
            "朝看云，暮看云，缙山佳处安得乘云忽飞到。", 
            "云中人，拂黄巾，山中云，护丹灶。", 
            "从龙奋迅直上青天飞，变化无方契元造。", 
            "天下苍生正须霖雨之，慎勿栖岩扉，閟鸿泽，负明时。"
        ], 
        "title": "瞻云图", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "西海之西，天地翕合敷灵氛，天产天骨超昆崙。", 
            "月窟而东而北几万里，是马乃能籋星辰。", 
            "踰渤澥，埽空冀北凡马群。", 
            "曹将军是开元以来善画者，蚤以绝艺动紫宸。", 
            "不问骊黄与牝牡，笔力到处春无垠。", 
            "往时尝见一二本，世之画者徒纷纷。", 
            "吴兴学士昔在词林馆，画人画马咄咄能逼真。", 
            "玉堂朝日射碧瓦，琐窗晴雪吹青春。", 
            "文章之暇奉诏写龙种，冰绡万幅清无尘。", 
            "此图神采更飘逸，妙处不减曹将军。", 
            "飞云满空散灵雨，五花凌乱晓湿苍龙文。", 
            "人言此是明皇御爱者，天香滃郁飘满身。", 
            "瑶池渴饮雪滉瀁，霜蹄迥踏云嶙峋。", 
            "黄须圉官似是太仆张景顺，自幼调马马亦驯。", 
            "想当牵来赤墀下，皎如飞龙下天门。", 
            "山斋看画白昼静，丹粉如沐清心魂。", 
            "龙媒一逝九霄隔，龙沙泱漭霜风昏。", 
            "纵今有马无善画，谁与写之传世人。", 
            "吴兴自有古作者，高风远韵不可闻。", 
            "九原安得起公死，请公为我放笔电埽层空云。", 
            "陈君爱画不弱南金与西玉，百回展玩当炉熏。", 
            "南金西玉可力致，嗟此神物夐然独立而无邻。", 
            "呜呼神物为物固有神，直恐变化为龙飞上清都紫薇之帝阍。"
        ], 
        "title": "松雪翁画马", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "北方守令之才，几人得似贤侯者，炳烈声光动朝野。", 
            "金茎承露晓苍苍，玉树临风秋洒洒。", 
            "惟茂恭与遂霸侯，也直欲蹑足青云攀逸驾。", 
            "三年理剧割牛刀，生齿林林沾惠化。", 
            "风回芹沼汎凫鹥，水满稻田抽䆉稏。", 
            "花村社鼓林边挝，茅店酒旗烟外挂。", 
            "啁啾丝管劝农归，杏花满街红扑马。", 
            "五弦清响奏虞歌，三峡崩涛翻邺瓦。", 
            "去年上计如帝京，袖拂天香五云下。", 
            "竹马重迎郭伋来，和风欢谣腾苃舍。", 
            "腾苃舍，扬休声，谈锋磊落肝胆倾。", 
            "往时辞家上策登辕门，奇气万丈横秋冥。", 
            "六韬三略常在手，擐甲上马忼慨践虏庭。", 
            "黄金散众虎旅集，红旗渡海鲸涛平。", 
            "只今太平不用武，狌鼯不鸣鸡犬鸣。", 
            "况侯岂弟爱百姓，东郊西社歌丰登。", 
            "邑有倅，弼厥能，幕有长，赞厥成。", 
            "如此一时贤令佐，不若同气好弟兄。", 
            "三花葳蕤月窟静，八窗窈窕冰壶清。", 
            "嗟宵人，藉培育，肮𩪝长躯但食粟。", 
            "孔融岂计酒长空，郑老惟忧饭不足。", 
            "负米归来气惨悽，风雪连天遮草屋。", 
            "短衣破帽入新年，抱子檐前曝朝旭。", 
            "喜随父老拜旌轩，生意昭苏回稿木。", 
            "山之隈，水之曲，石径荒寒古苔绿。", 
            "拾薪莫逐岭云还，脱巾时向松潭沐。", 
            "侣鱼虾，友麋鹿，牛角挂书田里读。", 
            "汉家史记满床头，卓鲁龚黄在心目。", 
            "直须为侯濡豪沐椠纪循良，留待班马诸公亲纂录。"
        ], 
        "title": "圼县公并东判簿长司", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "琴堂清，文窗窈窕云霞明，七弦弹出太古意。", 
            "光风绕郭流，春声满天地，泛羽浮宫荡和气。", 
            "惟侯之政廉而仁，敷鬯惠慈湔暴厉。", 
            "惟公之心公而丕，擿发伏奸施恺悌。", 
            "视民如伤民德之生意，昭融一时写作琴中趣。", 
            "堂上琴，音沉沉，玄猿抱月啼空林。", 
            "琴上弦，声渊渊，老蛟卧雨吟寒泉。", 
            "有时拂轸青松边，白云飞来清可怜。", 
            "有时度曲香案侧，水沉郁郁飘晴烟。", 
            "此琴不是相如之所蓄，此琴不是伯牙之所传。", 
            "乃是当时子贱古遗物，置之兹堂今几年。", 
            "县庭无事简书静，抱琴危坐心悠然。", 
            "古风寥阔不可续，侯也直须为奏周诗三百篇。", 
            "世虽久乏知音者，时复鼓之聊以陶吾天。", 
            "驰声海内永不朽，七闽山水万古增光妍。", 
            "我欲学琴恨无缘，我欲买琴苦无钱。", 
            "山空月白琴响绝，把杯长啸天风前。"
        ], 
        "title": "琴堂曲为永清刘尹作", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "送君行，君行直到东船里。", 
            "风物幽回宛似江之南，土壤肥夷可艺稷。", 
            "黍茫茫，墟市隔林皋，寂寂衡茅荫溪水。", 
            "天空鸥鸟閒，地古风俗美。", 
            "铿訇教铎振文声，子衿揖让春风里。", 
            "我欲乘桴直上海之涯，鱼龙掀舞烟涛起。", 
            "老翁晒网立船头，儿子叉鱼傍船尾。", 
            "滩声奏曲响琴窗，水风吹香堕书几。", 
            "先生宴坐清可人，陶写神情舒四体。", 
            "携壶觞，临沼沚，或开襟，或洗耳。", 
            "或赋长歌咏古今，或掉扁舟弄清泚。", 
            "世间万事岂足挂心旌，为问此乐平生还有几。", 
            "我欲诛茆结屋与君邻，我欲浮家泛宅学丹子。", 
            "云水之间，栖迟之乐，可以忘岁年，不知老之将至矣。"
        ], 
        "title": "送李希文典教东船里", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "乾坤清淑之气，蜿蟺扶舆亘西极，化作岐山之阳石鼓十。", 
            "六丁二酉铲断昆崙之瑶峰，缥缈云根堕穹碧。", 
            "层崖秋碎方祗愁，大星宵陨圆灵泣。", 
            "中虚不露疏凿文，太素犹涵混沌质。", 
            "伟哉周家宣王中兴时，戈鋋彗云九县一。", 
            "明堂受朝群后来，天威不违颜咫尺。", 
            "岐阳之狩载阳国之灵，王气腾霄何赫奕。", 
            "八鸾声戛秋风高，九旗光动朝暾赤。", 
            "歌车攻，咏吉日。", 
            "张皇维，昭帝绩。", 
            "泰山盘，石之祚。", 
            "炳烈千万春，勒之贞珉古无匹。", 
            "其形如鼓不可扣之鸣，其体浑沦绝侣大造无痕迹。", 
            "其字遒逸宛是篆与科，其文古雅髣髴周之什。", 
            "吉甫歌，史籀笔，制作森严照岐邑。", 
            "年多物化理则然，金字半灭无人识。", 
            "老蛟摧裂野火焚，古墨淋漓苔雨蚀。", 
            "青城学士昔在大德初，见之林下久叹息。", 
            "入朝亟为丞相言，如此至宝何可以弃掷。", 
            "大车彭彭挽致来孔庭，天地风云亦动色。", 
            "我尝爱此十鼓文字奇，抚玩摩挲不知日之夕。", 
            "荏苒光阴数十春，春风吹愁发生白。", 
            "近时再过石鼓旁，阶草蒙茸没双屐。", 
            "细看字画转么么，徙倚回廊泪沾臆。", 
            "东安邓尹弹琴青桂林，议论文章脱尘俗。", 
            "平生好古如古人，直欲蒐抉周秦之故实。", 
            "里中更有朱先生，白首著书穷日力。", 
            "寄书远访石鼓文，细字满笺珠的皪。", 
            "书中宛宛见高情，识者见之争爱惜。", 
            "乃知先生好古不减吾，邓侯吾徒委琐岂复如先生，喜新厌旧犹戏剧。", 
            "吾友秦邮李希文，新来小篆亦杰出。", 
            "夷门梁君子，宜苦学张颠之草书，电埽千军烂如拭。", 
            "我生雅恨不能书，每见名家如有失。", 
            "朱先生，古遗直，甚欲相从不可得。", 
            "山中茅屋书满床，何时一到虚轩分半席。", 
            "直须和我石鼓歌，战退苏韩入坚壁。", 
            "呜呼古之作者往往苦用心，岂惟杜预雅有春秋癖。", 
            "今人无复见古人，徒劳纸上赏遗墨。", 
            "鱼目滔滔久混珍，后来此鼓谁收拾。", 
            "燕之石，等圭璧，荆之璞，同瓦砾。", 
            "古风不返天茫茫，何如烂醉林皋卧苔石。"
        ], 
        "title": "石鼓歌", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "明山清，鄞水碧，山水之间好田宅。", 
            "宅前华表高出青云端，金字双题灿星日。", 
            "秋窗隔树霜灯明，白发妇姑宵纺绩。", 
            "水寒绩断心绪劳，门掩凄风抱儿泣。", 
            "风吹儿声转飘扬，愁云压树坟草黄。", 
            "夫君骨已化，青天杳茫茫。", 
            "炳烈千古心，迥随白日悬穹苍。", 
            "弓冶传家好孙子，丹桂满林吹古香。", 
            "异哉一门两共姜至今，大江之南奕奕有炯光。", 
            "我尝考古节妇为传记，积雨林扉散秋气。", 
            "云开日出海霞飞，万丈朝晖射天地。", 
            "无情沧海枯惟兹，节妇之节古难敝。", 
            "我生也晚无复见古人，唐虞世远虚歔欷。", 
            "安得鞭丰霳，叫阊阖，笺皇穹，尽令薄海内外回淳风。"
        ], 
        "title": "双节诗", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "若有太古之仙，乃在瀛洲之上，方壶之间。", 
            "门前双鹤不知几岁月，雪飞风舞迥隔青云端。", 
            "天空月白双影静，玉笙合奏瑶台寒。", 
            "石坛暝踏松子落，林蹊晴啄苔花残。", 
            "仙翁手执相鹤经，一卷逸思汎若孤云间。", 
            "兴来引双鹤，笑入三茅山。", 
            "三茅山中瑶草碧，九皋雨散春烟湿。", 
            "鹤飞乱点层峰青，彩凤苍鸾往往与相识。", 
            "价重不减双南金，质莹不弱双白璧。", 
            "不慕懿公之华轩，不逐王乔之飞舄。", 
            "不巢西湖处士之孤山，不憩黄州谪仙之赤壁。", 
            "栖紫霞，护丹室，六翮棱层曝朝日。", 
            "友茅君，呼木客，尽日听琴香案侧。", 
            "山中之人问讯时，相过蝉联飞绕羊公石。", 
            "鹤之逝，风翩翩，遥空云落秋无边。", 
            "鹤之返，山娟娟，红尘不到芸窗前。", 
            "恍如元方季方在颍谷，倏如陆机陆云来洛川。", 
            "灿如同颖之禾敷秀唐叔壤，宛如王雎之鸟著美周南篇。", 
            "薛公之鹤何其夥，赵抃之鹤何其偏。", 
            "异哉两仙骨，不偏不夥全其天。", 
            "问鹤往时托巢在何许，邈在辽海之东华表柱。", 
            "问仙豢鹤到今凡几春，前五百年尝与令威一相遇。", 
            "鹤飞来，向何所。", 
            "不渡海之涯，不涉江之浦，直欲飞近天上神仙之官府。", 
            "天门寥阔不可通，谁到十二琼楼最高处。", 
            "莫延伫，邓林之广岂无一枝之可栖，何为乎涉云霄，冒风雨。", 
            "春去秋来恣轩翥，仙亦竟不留，鹤亦更不驻。", 
            "山耶鹤耶笑我䠥𨇨於风尘，相随直上青云去。"
        ], 
        "title": "双鹤吟", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "蝉嘒嘒，老树秋风暑初退。", 
            "闺门忽起思妇悲，欹枕听之堕双泪。", 
            "去年夫征淮水头，天明上马操戈矛。", 
            "今年夫戍玉关塞，日夜艰危谁足赖。", 
            "不如烂烂云锦机，织成回文制君衣。", 
            "不如湛湛长江水，流恨随君千万里。", 
            "白首会面知无难，愿君竭力军旅间。", 
            "太平无事荷帝力，迟君归来慰家室。", 
            "凿凿之石如妾心，空山绝涧秋嵚崟。", 
            "青山之松如妾操，大雪严风不凋耗。", 
            "石或可转松可摧，妾心万死不可回。"
        ], 
        "title": "蝉嘒嘒", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "黑云如山白雨倾，神怪出没雷电惊。", 
            "走避人家屋檐厎，平地成河断人行。", 
            "此时惟我与一客，只恐水深归不得。", 
            "疾风吹树如捲涛，城上翻飞堕枫叶。", 
            "划然开霁天色寒，五凤楼阁青云端。", 
            "河桥酒旗晒斜日，恨无千钱此盘桓。", 
            "褰裳涉水泥到膝，仓皇不复辨南北。", 
            "市人如蚁欢相呼，古濠积潦深三尺。", 
            "秘书宅前芳树林，翠阴满地何萧森。", 
            "主人爱客欲少住，鲜飙入阁开烦襟。", 
            "出门复憩秋水寺，四顾徊徨雨如霔。", 
            "天昏地黑蛟龙愁，我行如渡银河去。", 
            "安得渥洼龙马驹，乘之白日朝帝居。", 
            "只今汨没在泥涂，非痴非狂亦非愚。", 
            "人生天地亦寄耳，晦明变化知何如。"
        ], 
        "title": "暇日与客出忽大雨仓皇无所避顷之闻市中小屋呼曰晴搴裳涉水就之主人欣然相留俄而阴云四豁红日青霞闪映可爱但流潦如奔泉平地成大河时小儿六七浮木为舟作水嬉因以木阁水际度坂涂踰数十举武憩杨秘书曼卿先生家将归雨复大作又憩僧舍至晚不可留也乃归明日赋其事与客一笑（时年二十四）", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "岁暮矣，风凄凄，车中行客胡不归。", 
            "一车南，一车北，南来北去何时息。", 
            "车行欲近关上头，鞭牛不前吁可愁。", 
            "须臾推挽在平地，车中儿女欢且讴。", 
            "短褐萧萧风雪里，山径荒寒多虎兕。", 
            "呼儿取火供晚炊，瓦铛黍米和沙煮。", 
            "黄昏露宿官道边，茅店鸡鸣载行李。", 
            "殷勤起谢车中人，万岭千山多苦辛。", 
            "严风吹霜皮肉死，一身只有筋骨存。", 
            "安得筋骨化为山下土，填却千山万山无险阻，尽使行人免愁苦。"
        ], 
        "title": "度居庸", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "杨震辞金廉以公，释之审谳仁以忠。", 
            "谁其似之君卿氏，直与两贤齐高风。", 
            "周公善政久颓敝，秦汉而来由吏治。", 
            "煽威作福谁禦之，如以蛟龙视蝼蚁。", 
            "君昔试吏西曹时，以廉律身人是之。", 
            "岂不知萧相曹侯称画一，当时皆自刀笔出。"
        ], 
        "title": "赠周掾", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "大将军，出沙漠，万里河山尽开拓。", 
            "马嘶紫塞霜草寒，雁飞白海烟涛阔。", 
            "旗拂戎帐空，箭穿鲁缟薄。", 
            "虏其名王归，四面凯声作。", 
            "功成献俘蒲萄宫，天青日白开鸿濛。", 
            "遂使楼烦林胡之遐壤，化为冠带衍为提封。", 
            "明年草青春色浓，征人解甲醉卧林花红。", 
            "我恨不识赵充国，又恨不识塞上翁，拔剑起舞歌春风。"
        ], 
        "title": "上总戎", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "昨日雨方休，今者复大作。", 
            "蜚廉鼓橐震霄衢，渊客泣珠送溪阁。", 
            "白海飞流紫塞空，银河倒浸青天阔。", 
            "三关遥，九源合。", 
            "舟回谁复辨渚涯，郊行何处寻墟落。", 
            "稻叶青起风幡幡，野田绿满水活活。", 
            "吟卧听琮琤，樵归迷略彴。", 
            "蜗庐一片林烟昏，鸡塞千营毡帐薄。", 
            "雄县城中百数家，东街西街平地成溪壑。", 
            "瞻飞龙，听鸣鹤。", 
            "吾独胡为久困泥涂中，何不乘风破浪从此以挥霍。", 
            "破室灯昏仰见天，一夕九徙不得眠。", 
            "大儿愁衾裂，小儿嫌履穿。", 
            "芸窗外内滀潢潦，葵砌高下奔清泉。", 
            "虚牖风，颠乱舞，坏墙泥堕高帽偏。", 
            "衰翁避湿龟顶缩，稚子擎盖鸢肩旋。", 
            "滂沱急■鸟鼠穴，纷霏乱点虫鱼篇。", 
            "划然快睹好晴景，金台千仞青云端。", 
            "埽棋局，挥酒钱，酒边舞影何蹁跹。", 
            "何蹁跹，欲掀举，花县芹堂捧币函香觐鹤籞。", 
            "丹心炯炯照皇穹，缥缈祥烟飘鹭渚。", 
            "看君增秩赐金归，尽把鸿恩化作溥天之膏雨。"
        ], 
        "title": "大雨喜晴奉赠岩橹贤尹兰庄广文凤台之行", 
        "type": "古风", 
        "yun": null
    }, 
    {
        "author": "李延兴", 
        "era": "元", 
        "subtype": null, 
        "text": [
            "松风遽清响，竹露滴凉秋。", 
            "天水静涵月，照见浮生浮。", 
            "鱼跳动水影，虫落打琴声。", 
            "开轩埽明月，吹箫送残更。"
        ], 
        "title": "水阁夜坐", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "快风吹我入三巴，桂棹兰桡倚暮花。", 
            "一道月明天似水，湘灵鼓瑟下长沙。"
        ], 
        "title": "竹枝歌 其一", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "贾谊祠前酹酒尊，汨罗江上吊骚魂。", 
            "耒阳更有一抔土，行路人传是假坟。"
        ], 
        "title": "竹枝歌 其二", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "黄陵庙前枫叶丹，黄陵渡头烟水寒。", 
            "美人万里不相见，月子弯弯只自看。"
        ], 
        "title": "竹枝歌 其三", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "柘枝舞罢竹枝歌，风烛须臾奈尔何。", 
            "马玉池中鸿雁密，定王台上骆驼多。"
        ], 
        "title": "竹枝歌 其四", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "落木萧萧风怒号，平沙漠漠雁腥臊。", 
            "湘江秋水澄如练，山鬼嚣时山月高。"
        ], 
        "title": "竹枝歌 其五", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "湘江日落乱帆飞，不向东归便北归。", 
            "杨柳渡头村店里，青裙女子卖乌柙。"
        ], 
        "title": "竹枝歌 其六", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "湘南湘北蕙花开，树头树底猿乱哀。", 
            "云巢九疑虞帝庙，雨昏三峡楚王台。"
        ], 
        "title": "竹枝歌 其七", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "白头渔父白头妻，网得鱼多夜不归。", 
            "生怕渡官搜著税，巴东转柁向巴西。"
        ], 
        "title": "竹枝歌 其八", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "弄玉吹箫过洞庭，烟波渺渺接巴陵。", 
            "朗吟仙子来何处，飞上君山玩月明。"
        ], 
        "title": "竹枝歌 其九", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "天上人间一梦过，春来秋去奈愁何。", 
            "铜仙有泪如铅水，不似湘妃竹上多。"
        ], 
        "title": "竹枝歌 其十", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "一个兰舟，双桂桨、顺流东去。", 
            "但满目、银光万顷，凄其风露。", 
            "渔火已归鸿雁汊，棹歌更在鸳鸯浦。", 
            "渐夜深、芦叶冷飕飕，临平路。", 
            "吹铁笛，鸣金鼓。", 
            "丝玉脍，倾香醑。", 
            "且浩歌痛饮，藕花深处。", 
            "秋水长天迷远望，晓风残月空凝伫。", 
            "问人间、今夕是何年，清如许。"
        ], 
        "title": "满江红 吴江秋夜", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "越山云，越江水，越王台。", 
            "个中景、尽可徘徊。", 
            "凌高放目，使人胸次共崔嵬。", 
            "黄鹂紫燕报春晚，劝我衔杯。", 
            "古时事，今时泪，前人喜，后人哀。", 
            "正醉里、歌管成灰。", 
            "新愁旧恨，一时分付与潮回。", 
            "鹧鸪啼歇夕阳去，满地风埃。"
        ], 
        "title": "金人捧露盘 越州越王台", 
        "type": "词", 
        "yun": "灰"
    }, 
    {
        "author": "汪元量", 
        "era": "元", 
        "subtype": null, 
        "text": [
            "晓拂菱花巧画眉。", 
            "猩罗新剪作春衣。", 
            "恐春归去，无处看花枝。", 
            "已恨东风成去客，更教飞燕舞些时。", 
            "惜花人醉，头上插花归。"
        ], 
        "title": "琴调相思引 越上赏花", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "一片风流，今夕与谁同乐。", 
            "月台花馆，慨尘埃漠漠。", 
            "豪华荡尽，只有青山如洛。", 
            "钱塘依旧，潮生潮落。", 
            "万点灯光，羞照舞钿歌箔。", 
            "玉梅消瘦，恨东皇命薄。", 
            "昭君流泪，手捻琵琶弦索。", 
            "离愁聊寄，画楼哀角。"
        ], 
        "title": "传言玉女 钱塘元夕", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "独倚浙江楼，满耳怨笳哀笛。", 
            "犹有梨园声在，念那人天北。", 
            "海棠憔悴怯春寒，风雨怎禁得。", 
            "回首华清池畔，渺露芜烟荻。"
        ], 
        "title": "好事近 浙江楼闻笛", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "西园春暮。", 
            "乱草迷行路。", 
            "风卷残花堕红雨。", 
            "念旧巢燕子，飞傍谁家，斜阳外、长笛一声今古。", 
            "繁华流水去。", 
            "舞歇歌沈，忍见遗钿种香土。", 
            "渐橘树方生，桑枝才长，都付与、沙门为主。", 
            "便关防、不放贵游来，又突兀梯空，楚王宫宇。"
        ], 
        "title": "洞仙歌 毗陵赵府，兵后僧多占作佛屋", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "金陵故都最好，有朱楼迢递。", 
            "嗟倦客、又此凭高，槛外已少佳致。", 
            "更落尽梨花，飞尽杨花，春也成憔悴。", 
            "问青山、三国英雄，六朝奇伟。", 
            "麦甸葵丘，荒台败垒。", 
            "鹿豕衔枯荠。", 
            "正朝打孤城，寂寞斜阳影里。", 
            "听楼头、哀笳怨角，未把酒、愁心先醉。", 
            "渐夜深，月满秦淮，烟笼寒水。", 
            "凄凄惨惨，冷冷清清，灯火渡头市。", 
            "慨商女不知兴废。", 
            "隔江犹唱庭花，馀音亹亹。", 
            "伤心千古，泪痕如洗。", 
            "乌衣巷口青芜路，认依稀、王谢旧邻里。", 
            "临春结绮。", 
            "可怜红粉成灰，萧索白杨风起。", 
            "因思畴昔，铁索千寻，谩沈江底。", 
            "挥羽扇、障西尘，便好角巾私第。", 
            "清谈到底成何事。", 
            "回首新亭，风景今如此。", 
            "楚囚对泣何时已。", 
            "叹人间、今古真儿戏。", 
            "东风岁岁还来，吹入钟山，几重苍翠。"
        ], 
        "title": "莺啼序 重过金陵", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "绿芜城上，怀古恨依依。", 
            "淮山碎。", 
            "江波逝。", 
            "昔人非。", 
            "今人悲。", 
            "惆怅隋天子。", 
            "锦帆里。", 
            "环朱履。", 
            "丛香绮。", 
            "展旌旗。", 
            "荡涟漪。", 
            "击鼓挝金，拥琼璈玉吹。", 
            "恣意游嬉。", 
            "斜日晖晖。", 
            "乱莺啼。", 
            "销魂此际。", 
            "君臣醉。", 
            "貔貅弊。", 
            "事如飞。", 
            "山河坠。", 
            "烟尘起。", 
            "风凄凄。", 
            "雨霏霏。", 
            "草木皆垂泪。", 
            "家国弃。", 
            "竟忘归。", 
            "笙歌地。", 
            "欢娱地。", 
            "尽荒畦。", 
            "惟有当时皓月，依然挂、杨柳青枝。", 
            "听堤边渔叟，一笛醉中吹。", 
            "兴废谁知。"
        ], 
        "title": "六州歌头 江都", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "鼓鞞惊破霓裳，海棠亭北多风雨。", 
            "歌阑酒罢，玉啼金泣，此行良苦。", 
            "驼背模糊，马头匼匝，朝朝暮暮。", 
            "自都门燕别，龙艘锦缆，空载得、春归去。", 
            "目断东南半壁，怅长淮、已非吾土。", 
            "受降城下，草如霜白，凄凉酸楚。", 
            "粉阵红围，夜深人静，谁宾谁主。", 
            "对渔灯一点，羁愁一搦，谱琴中语。"
        ], 
        "title": "水龙吟 淮河舟中夜闻宫人琴声", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "官舍悄，坐到月西斜。", 
            "永夜角声悲自语，客心愁破正思家。", 
            "南北各天涯。", 
            "肠断裂，搔首一长嗟。", 
            "绮席象床寒玉枕，美人何处醉黄花。", 
            "和泪捻琵琶。"
        ], 
        "title": "望江南 幽州九日", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "我向河南来，伊向河西去。", 
            "客里相逢只片时，无计留伊住。", 
            "去住总由伊，莫把眉头聚。", 
            "安得并州快剪刀，割断相思路。"
        ], 
        "title": "卜算子 河南送妓移居河西", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "十年愁眼泪巴巴。", 
            "今日思家，明日思家。", 
            "一团燕月照窗纱，楼上胡笳，塞上胡笳。", 
            "玉人劝我酌流霞。", 
            "急捻琵琶，缓捻琵琶。", 
            "一从别后各天涯，欲寄梅花，莫寄梅花。"
        ], 
        "title": "一剪梅 怀旧", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "天上人家，醉王母、蟠桃春色。", 
            "被午夜、漏声催箭，晓光侵阙。", 
            "花覆千官鸾阁外，香浮九鼎龙楼侧。", 
            "恨黑风、吹雨湿霓裳，歌声歇。", 
            "人去后，书应绝。", 
            "肠断处，心难说。", 
            "更那堪杜宇，满山啼血。", 
            "事去空流东汴水，愁来不见西湖月。", 
            "有谁知、海上泣蝉娟，菱花缺。"
        ], 
        "title": "满江红 其一 和王昭仪韵", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "燕子留君君欲去。", 
            "征马频嘶不住。", 
            "握手空相觑。", 
            "泪珠成缕。", 
            "眉峰聚。", 
            "恨入金徽孤凤语。", 
            "愁得文君更苦。", 
            "今夜西窗雨。", 
            "断肠能赋。", 
            "江南句。"
        ], 
        "title": "惜分飞 歌楼别客", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "一霎浮云，都掩尽、日无光色。", 
            "遥望处、浮图对峙，梵王新阙。", 
            "燕子自飞关北外，杨花闲度楼西侧。", 
            "慨金鞍、玉勒早朝人，经年歇。", 
            "昭君去，空愁绝。", 
            "文姬去，难言说。", 
            "想琵琶哀怨，泪流成血。", 
            "蝴蝶梦中千种恨，杜鹃声里三更月。", 
            "最无情、鸿雁自南飞，音书缺。"
        ], 
        "title": "满江红 其二 吴山", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "莎草被长洲。", 
            "吴江拍岸流。", 
            "忆故家、西北高楼。", 
            "十载客窗憔悴损，搔短鬓、独悲秋。", 
            "人在塞边头。", 
            "断鸿书寄不。", 
            "记当年、一片闲愁。", 
            "舞罢羽衣尘满面，谁伴我、广寒游。"
        ], 
        "title": "唐多令 吴江中秋", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "潋滟湖光绿正肥。", 
            "苏堤十里柳丝垂。", 
            "轻便燕子低低舞，小巧莺儿恰恰啼。", 
            "花似锦，酒成池。", 
            "对花对酒两相宜。", 
            "水边莫话长安事，且请卿卿吃蛤蜊。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "记得年时赏荼蘼。", 
            "蝴蝶满园飞。", 
            "一双宝马，两行箫管，月下扶归。", 
            "而今寂寞人何处，脉脉泪沾衣。", 
            "空房独守，风穿帘子，雨隔窗儿。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "慈元殿、薰风宝鼎，喷香云飘坠。", 
            "环立翠羽，双歌丽调，舞腰新束，舞缨新缀。", 
            "金莲步、轻摇彩凤儿，翩翻作戏。", 
            "便似月里仙娥谪来，人间天上，一番游戏。", 
            "圣人乐意。", 
            "任乐部、箾韶声沸。", 
            "众妃欢也，渐调笑微醉。", 
            "竞奉霞觞，深深愿、圣母寿如松桂。", 
            "迢递。", 
            "更万年千岁。"
        ], 
        "title": "凤鸾双舞", 
        "type": "词", 
        "yun": null
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "窗里娟娟纳月光，床头顾影转凄凉。", 
            "束书几日还山去，露坐弹琴秋树傍。"
        ], 
        "title": "对月同文祯宗兄赋", 
        "type": "绝句", 
        "yun": "阳"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "朝廷考绩推循吏，暮夜辞金谢故人。", 
            "愿借寇恂怜父老，早归重看瓦桥春。"
        ], 
        "title": "送知县", 
        "type": "绝句", 
        "yun": "真"
    }, 
    {
        "author": "李延兴", 
        "era": "元", 
        "subtype": "七言绝句", 
        "text": [
            "土蚀瑶钗催白雁，霜沉锦瑟断朱弦。", 
            "灵帏灯暗阴风起，忍见孤儿挂纸钱。"
        ], 
        "title": "挽蒋济川梦妻", 
        "type": "绝句", 
        "yun": "先"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "力疾秋风里，扶筇步晚晴。", 
            "霜林朱果落，江浦白云明。", 
            "丧乱逢多难，飘零愧此生。", 
            "故人分散尽，怀抱向谁倾。"
        ], 
        "title": "抱病", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "白发悲王粲，青春羡贾生。", 
            "万言词慷慨，一赋气峥嵘。", 
            "吊屈心犹壮，依刘恨未平。", 
            "怀贤坐长夜，斜月半窗明。"
        ], 
        "title": "读贾谊王粲传", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "寂寂青山寺，千峰翠欲熏。", 
            "禅林黄叶落，僧饭白猿分。", 
            "松磴吹晴雪，柴扉锁莫云。", 
            "悟穷清净理，莫遣世人闻。"
        ], 
        "title": "宿嘉秘寺", 
        "type": "律诗", 
        "yun": "文"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "宿雨沾花润，春风步屧轻。", 
            "石门云气白，野寺竹阴清。", 
            "鱼鸟亲人喜，山林照眼明。", 
            "乾坤任疏散，杯酒度馀生。"
        ], 
        "title": "春日郊行 其一", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "岸柳含烟碧，山桃喷火红。", 
            "长松落晴雪，薄袂受暄风。", 
            "伐木随樵子，携钱觅酒翁。", 
            "犹胜狂阮籍，白首哭途穷。"
        ], 
        "title": "春日郊行 其二", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "风雨连天黑，关河入望遥。", 
            "青山怀故国，白首恋中朝。", 
            "小市河鱼上，残城野火烧。", 
            "寄身岩壑里，生意日萧条。"
        ], 
        "title": "山中值雨", 
        "type": "律诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "乱臣倾庙社，祸本久胚胎。", 
            "万里金城坏，千原铁骑来。", 
            "人心今日异，天意几时回。", 
            "痛哭英雄老，凄凉卧草莱。"
        ], 
        "title": "和友人韵 其一", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "恩幸千年遇，艰危一旦遭。", 
            "人材淹草莽，勋业付儿曹。", 
            "死战酬明主，兼金买佩刀。", 
            "归来衣甲破，虮虱费爬搔。"
        ], 
        "title": "和友人韵 其二", 
        "type": "律诗", 
        "yun": "豪"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "月黑妖星现，云红战火然。", 
            "鲁连终蹈海，乐毅又辞燕。", 
            "痛哭怀明主，匡时倚大贤。", 
            "那堪频眺望，白雁落霜天。"
        ], 
        "title": "和友人韵 其三", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "秋气满龙漠，君王忽远巡。", 
            "旌旗照天地，哀痛著丝纶。", 
            "雨雪迷青野，风云动紫宸。", 
            "汾阳忠烈大，一战熄兵尘。"
        ], 
        "title": "和友人韵 其四", 
        "type": "律诗", 
        "yun": "真"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "待渡浑河晚，怀人水国遥。", 
            "鱼龙吹雪浪，风雨送春潮。", 
            "百鍊丹心在，千茎白发凋。", 
            "茫茫今古意，回首愧渔樵。"
        ], 
        "title": "待渡", 
        "type": "律诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "朱夏多淫雨，新凉报早秋。", 
            "疾雷翻电过，遥海蹴天浮。", 
            "无计回乾造，端居愧俗流。", 
            "滔滔天下溺，谁轸万人忧。"
        ], 
        "title": "雨和仲礼", 
        "type": "律诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "急雨过山寺，鸣蝉送夕阳。", 
            "空阶看云起，虚阁受风凉。", 
            "老柏吹香细，垂萝引蔓长。", 
            "林泉空白首，把酒惜年光。"
        ], 
        "title": "山寺阻雨", 
        "type": "律诗", 
        "yun": "阳"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "白首殊方客，奔驰戎马间。", 
            "时危忧母老，岁晚寄书还。", 
            "冻雪连荒野，寒云出乱山。", 
            "苍茫西日外，痛哭倚柴关。"
        ], 
        "title": "咏怀（丙申岁作） 其一", 
        "type": "律诗", 
        "yun": "删"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "不见严亲面，光阴忽四年。", 
            "文章多散失，勋业竟流传。", 
            "故冢燕城曲，荒祠瘴海边。", 
            "寒窗读诗处，新废蓼莪篇。"
        ], 
        "title": "咏怀（丙申岁作） 其二", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "辛苦怜吾弟，荒山久避兵。", 
            "素书连月断，白发满头生。", 
            "雪翳窗灯影，风涵戍鼓声。", 
            "沉思忧百结，寂寞度残更。"
        ], 
        "title": "咏怀（丙申岁作） 其三", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "妻子何时见，凄凉病转侵。", 
            "虚传千里信，已负百年心。", 
            "短帽飞霜满，空阶落叶深。", 
            "白头吟正苦，回首泪沾襟。"
        ], 
        "title": "咏怀（丙申岁作） 其四", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "迢递卢龙塞，苍茫滦水波。", 
            "青林云气重，白涧雨声多。", 
            "四皓终归隐，三良谩有歌。", 
            "秋风关海上，回首泪滂沱。"
        ], 
        "title": "卢龙 其一", 
        "type": "律诗", 
        "yun": "歌"
    }, 
    {
        "author": "李延兴", 
        "era": "元", 
        "subtype": "五言律诗", 
        "text": [
            "疋马空山路，孤烟老树村。", 
            "松阴连草屋，涧水绕柴门。", 
            "秋晚蜂成蜜，年深鹤有孙。", 
            "行藏吾道在，白首信乾坤。"
        ], 
        "title": "卢龙 其二", 
        "type": "律诗", 
        "yun": "元"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "飞楼上倚泬寥天，野色荒凉万井烟。", 
            "落日荷花白舫外，西风桂树画阑边。", 
            "明妃夜泣琵琶月，宛马秋肥苜蓿田。", 
            "千古河山几争战，一登高处一潸然。"
        ], 
        "title": "秋日杂兴", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "岁岁京华度禁烟，房陵兄弟虎狼前。", 
            "莫伤佳节愁边过，且放深杯花下传。", 
            "短技自惭前席召，多贫犹得故人怜。", 
            "王师早晚清畿甸，稳种城南数亩田。"
        ], 
        "title": "寒食", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "立马高原黄雾消，近城墟落亦萧条。", 
            "人家上冢洒麦饭，野老锄云种药苗。", 
            "红日金台晴霭霭，白鸥春水暮迢迢。", 
            "移尊净埽莓苔坐，多谢青山慰寂寥。"
        ], 
        "title": "清明游城南", 
        "type": "律诗", 
        "yun": "萧"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "不见先生十日馀，临流每欲寄双鱼。", 
            "马卿赋好君王识，阮藉身闲礼法疏。", 
            "落花啼鸟纷纷乱，涧户山窗寂寂虚。", 
            "春兴定应题满帙，病中何得慰踌躇。"
        ], 
        "title": "寄省掾赵晞颜", 
        "type": "律诗", 
        "yun": "鱼"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "八口凄凉生事微，中原羽骑日騑騑。", 
            "天寒岁晚归难定，水远山长信转稀。", 
            "青眼故人频送米，白头慈母尚缝衣。", 
            "萧萧汉渚蒹葭老，好向儿时旧钓矶。"
        ], 
        "title": "自述", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "北风吹袂晚临岐，日短天寒独去时。", 
            "远海涨空云泱漭，乱山连塞雪参差。", 
            "惶惶兵火家千里，寂寂生涯酒一卮。", 
            "传语亲朋好调护，路难莫怪寄书迟。"
        ], 
        "title": "送别", 
        "type": "律诗", 
        "yun": "支"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "小斋清坐校韦编，水碧山青照几筵。", 
            "窈窕虚窗云入屋，苍茫平野草浮烟。", 
            "阶前村妪舂黄米，门外溪童卖白鲜。", 
            "欲赋紫芝招隐士，鹤书先寄陇云边。"
        ], 
        "title": "山居", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "宛宛寒山入暮烟，河流直到寺门前。", 
            "店头买酒风吹幔，浦口叉鱼雪满船。", 
            "翻覆世情堪大笑，宽閒野屋得清眠。", 
            "虚堂月色明如昼，独坐清弹五十弦。"
        ], 
        "title": "河上", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "两涧松声琴筑哀，水边亭子酒壶开。", 
            "千年海鹤辽东去，万里滦江天际来。", 
            "沙路连城白似雪，山光过雨碧于苔。", 
            "夷齐饿死脩名在，凛凛清风被草莱。"
        ], 
        "title": "滦河", 
        "type": "律诗", 
        "yun": "灰"
    }, 
    {
        "author": "汪元量", 
        "era": "元", 
        "subtype": null, 
        "text": [
            "细柳和烟舞湿云，落花随水送归春。", 
            "门东□□□应噪，江上白鸥谁肯驯。", 
            "朱子不仁唐逆贼，□□□□诳汉忠。", 
            "离亭一笛悲风急，君赋秦州□□□。"
        ], 
        "title": "客感和林石田", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "钱塘江上龙光死，钱王宫阙今如此。", 
            "白发宫娃作远游，漠漠平沙千万里。", 
            "西北高楼白云齐，欲落未落日已低。", 
            "古人不见今人去，江水东流乌夜啼。"
        ], 
        "title": "钱塘歌", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "粲粲芙蓉阁，我登双眼明。", 
            "手拊沈香阑，美人已东征。", 
            "美人未去时，朝理绿云鬟，暮吹紫鸾笙。", 
            "美人既去时，阁下麋鹿走，阁上鸱枭鸣。", 
            "江山咫尺生烟雾，万年枝上悲风生。", 
            "空有遗钿碎珥狼籍堆玉案，空有金莲宝炬错落悬珠楹。", 
            "杨柳兮青青，芙蓉兮冥冥。", 
            "美人不见空泪零，锦梁双燕来又去，夜夜蟾蜍窥玉屏。"
        ], 
        "title": "兵后登大内芙蓉阁宫人梳洗处", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "葛岭当年宰相家，游人不敢此行过。", 
            "柳阴夹道莺成市，花影压阑蜂闹衙。", 
            "六载襄阳围已解，三更鲁港事如何。", 
            "栋梁今日皆焦土，新有园丁种火麻。"
        ], 
        "title": "贾魏公府 其一", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "北师有严程，挽我投燕京。", 
            "挟此万卷书，明发万里行。", 
            "出门隔山岳，未知死与生。", 
            "三宫锦帆张，粉阵吹鸾笙。", 
            "遗氓拜路傍，号哭皆失声。", 
            "吴山何青青，吴水何泠泠。", 
            "山水岂有极，天地终无情。", 
            "回首叫重华，苍梧云正横。"
        ], 
        "title": "北征", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "西湖月，光皎洁，曾照钱王九重阙。", 
            "钱王歌舞恋春风，月亦有情光不歇。", 
            "一朝歌舞成尘土，断础荒宫走狐兔。", 
            "月亦伤心不肯明，人亦吞声泪如雨。", 
            "西湖月，几度圆，几度缺。", 
            "人生南北岐路多，几度相逢几度别。", 
            "去年月圆时，我在西湖十里荷花香，□□月吞酒卮。", 
            "今年月缺时，我在燕山万里来□□，□酒招月来。", 
            "劝月酒一杯，我酒饮尽□□□□□□饮，胡为乎来哉。", 
            "停杯问月月变色，嫌□□□□□窄。", 
            "人生如白驹之过隙，若不痛饮真可惜。", 
            "□□□物如流水，何如月照金樽里。", 
            "首阳二子忍□□，□丘盗蹠成蝼蚁。", 
            "我有长鲸吸川口，倒挽银河添我酒。", 
            "我酒千年饮不乾，月光与我长相守。", 
            "酒酣拔剑斫地歌，钱王宫阙生白波。", 
            "西湖月，光更多，有酒不饮将如之何。"
        ], 
        "title": "幽州月夜酒边赋西湖月", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "平生爱读书，反被读书误。", 
            "今辰出长城，未知死何处。", 
            "下马古战场，荆榛莽回互。", 
            "群狐正从横，野枭号古树。", 
            "黑云满天飞，白日翳复吐。", 
            "移时风扬沙，人马俱失路。", 
            "踌躇默吞声，聊歌远游赋。"
        ], 
        "title": "出居庸关", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "饮马长城窟，马繁水枯竭。", 
            "水竭将奈何，马嘶不肯歇。", 
            "君看长城中，尽是骷髅骨。", 
            "骷髅几千年，犹且未灭没。", 
            "空衔千年冤，此冤何时雪。", 
            "祖龙去已远，长城久迸裂。", 
            "叹息此骷髅，夜夜泣秋月。"
        ], 
        "title": "长城外", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "穷荒六月天，地有一尺雪。", 
            "孤儿可怜人，哀哀泪流血。", 
            "书生不忍啼，尸坐愁欲绝。", 
            "鼙鼓夜达明，角笳竞于邑。", 
            "此时入骨寒，指堕肤亦裂。", 
            "万里不同天，江南正炎热。"
        ], 
        "title": "寰州道中", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "伊昔李少卿，筑台望汉月。", 
            "月落泪纵横，悽然肠断裂。", 
            "当时不受死，心怀归汉阙。", 
            "岂谓壮士身，中道有摧折。", 
            "我行到寰州，悠然见突兀。", 
            "下马登斯台，台荒草如雪。", 
            "妖氛霭冥濛，六合何恍惚。", 
            "伤彼古豪雄，清泪泫不歇。", 
            "吟君五言诗，朔风共呜咽。"
        ], 
        "title": "李陵台", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "明发启帐房，冷气迸将入。", 
            "饥鹰傍人飞，瘦马对人立。", 
            "禦寒挟貂裘，蒙头帽毡笠。", 
            "凄然绝火烟，阴云压身湿。", 
            "赖有葡萄醅，借煖敌风急。"
        ], 
        "title": "苏武洲毡房夜坐", 
        "type": "古风", 
        "yun": "缉"
    }, 
    {
        "author": "汪元量", 
        "era": "元", 
        "subtype": null, 
        "text": [
            "忆昔苏子卿，持节入异域。", 
            "淹留十九年，风霜毒颜色。", 
            "啮毡曾牧羝，跣足涉沙碛。", 
            "日夕思汉君，恨不生羽翼。", 
            "一朝天气清，持节入汉国。", 
            "胤子生别离，回视如块砾。", 
            "丈夫抱赤心，安肯泪沾臆。"
        ], 
        "title": "居延", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "一昔王昭君，远嫁单于去。", 
            "上马出宫门，琵琶语如诉。", 
            "昔为汉宫妃，今作胡虏妇。", 
            "别来岁月深，竟入泉下路。", 
            "还知身后名，青草覆孤墓。"
        ], 
        "title": "昭君墓", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "雪霁山崔嵬，平荒绝人迹。", 
            "猎猎大风寒，杳杳远天碧。", 
            "腐儒策蹇驴，觅句绕沙碛。", 
            "一吟三徘徊，日卓人影直。", 
            "孤鸿云中来，对我声呖呖。", 
            "乃知晴天好，物类各有适。", 
            "顷刻片云生，雪花大如席。", 
            "伟哉复伟哉，造物真戏剧。"
        ], 
        "title": "开平雪霁", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "北征已十年，抑郁悲局促。", 
            "拄杖看天山，雪光皎如玉。", 
            "满目鹯鹰飞，晴天猎鸿鹄。", 
            "羁人灶无炊，竟夕枵其腹。", 
            "美人塞边来，邀我分豆粥。", 
            "手持并铁刀，欣然割驼肉。", 
            "勿诮草堂翁，一饱死亦足。"
        ], 
        "title": "天山观雪王昭仪相邀割驼肉", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "龌龊复龌龊，昔闻今始见。", 
            "一月不梳头，一月不洗面。", 
            "饥则嚼乾粮，渴则啖雪片。", 
            "困来卧毡房，重裘颇相恋。", 
            "故衣连百结，虮虱似珠串。", 
            "平明猎阴山，鹰犬逐人转。", 
            "呱呱冻欲僵，老娃泪如霰。", 
            "忽有使臣来，宣赐尚方膳。"
        ], 
        "title": "草地", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "冷霰撒行车，呻吟独搔首。", 
            "须臾大如席，风卷半空走。", 
            "母子鼻酸辛，依依自相守。", 
            "书生倒行囊，沽来一樽酒。", 
            "暂时借温和，耳热岂长久。", 
            "万木舞阴风，言语冰在口。", 
            "毡房耿无眠，兀兀听刁斗。"
        ], 
        "title": "开平", 
        "type": "古风", 
        "yun": "有"
    }, 
    {
        "author": "汪元量", 
        "era": "元", 
        "subtype": null, 
        "text": [
            "少年读杜诗，颇厌其枯槁。", 
            "斯时熟读之，始知句句好。", 
            "书生挟蠹鱼，流行万里道。", 
            "朱颜日以衰，玄发日已老。", 
            "耿耿不圆卿，宁方自为皂。", 
            "举目无寸亲，忧伤入怀抱。", 
            "炎天冷如冰，碛地不生草。", 
            "我马跑沙石，我饥面苍昊。", 
            "人马不相离，冻死俱未保。", 
            "何当回白日，阴云尽一扫。"
        ], 
        "title": "草地寒甚毡帐中读杜诗", 
        "type": "古风", 
        "yun": "皓"
    }, 
    {
        "author": "汪元量", 
        "era": "元", 
        "subtype": null, 
        "text": [
            "我登天坛山，洒然清吟目。", 
            "群峰如儿孙，罗列三十六。", 
            "支藤陟曾巅，中有少室屋。", 
            "山人化飞仙，庭除生苜蓿。", 
            "古碑野火烧，剥落字难读。", 
            "雏鹿卧幽岩，孤鸟响空谷。", 
            "解鞍小迟留，偷閒半日足。", 
            "长啸归去来，题诗纪幽独。"
        ], 
        "title": "天坛山", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "祖龙筑长城，雄关百二所。", 
            "阿房高接天，六国收歌女。", 
            "跨海觅仙方，蓬莱眇何许。", 
            "欲为不死人，万代秦宫主。", 
            "风吹鲍鱼腥，兹事竟虚语。", 
            "乾坤反掌间，山河泪如雨。", 
            "谁怜素车儿，奉玺纳季父。", 
            "楚人斩关来，一炬成焦土。", 
            "空馀此馀基，千秋泣禾黍。"
        ], 
        "title": "阿房宫故基", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": "五言排律", 
        "text": [
            "复作泸州去，轻舟疾复徐。", 
            "峡深藏虎豹，谷暗隐樵渔。", 
            "西望青羌远，南瞻白帝迂。", 
            "晴岚侵簟枕，寒露湿衣裾。", 
            "野沼荷将尽，山园荔已疏。", 
            "长官相见后，置酒斫鲸鱼。"
        ], 
        "title": "泸州", 
        "type": "排律", 
        "yun": null
    }, 
    {
        "author": "汪元量", 
        "era": "元", 
        "subtype": "五言排律", 
        "text": [
            "食既弹长铗，囊悬少错刀。", 
            "功名须汝辈，诗酒且吾曹。", 
            "强项贫而乐，扬眉气自豪。", 
            "北来鱼字密，南去雁书高。", 
            "拟折渊明柳，重寻梦得桃。", 
            "明珠忽委赠，价重九方皋。"
        ], 
        "title": "酬隐者刘桃冈", 
        "type": "排律", 
        "yun": "豪"
    }, 
    {
        "author": "汪元量", 
        "era": "元", 
        "subtype": "五言排律", 
        "text": [
            "放棹花溪去，重来访草堂。", 
            "菰蒲依静渚，杨柳绕回塘。", 
            "野堑棨高下，山墙竹短长。", 
            "槁梧含古色，瘦菊减清香。", 
            "鼙鼓檛三叠，旌旗列两行。", 
            "花娘纷舞袖，座客竞飞觞。", 
            "酱蘸生葱白，齑浇熟韭黄。", 
            "洪炉催捲饼，匕首割烧羊。", 
            "大笑诸公醉，高谈小子狂。", 
            "城关犹未掩，冠盖已飞扬。", 
            "鸟语青松里，人行锦树傍。", 
            "杜陵轻出峡，千古隔潇湘。"
        ], 
        "title": "重访草堂", 
        "type": "排律", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言排律", 
        "text": [
            "凤州山馆有清辉，古木扶疏散陆离。", 
            "红尾锦鸡鸣古埭，绿头花鸭荡幽池。", 
            "荷声策策秋来后，桂影团团月上时。", 
            "病马啮荄思故枥，惊乌绕树宿何枝。", 
            "三分割据人如梦，满目兴亡客自痴。", 
            "走笔成诗聊纪实，岷峨风土出蹲鸱。"
        ], 
        "title": "凤州", 
        "type": "排律", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言排律", 
        "text": [
            "巍亭借景引壶觞，元祐诗人翰墨香。", 
            "苍峡雷霆龙意气，碧崖烟雨豹文章。", 
            "隔邻修竹娟娟静，夹道枯桑冉冉黄。", 
            "水泛帘栊檐影倒，风吹城堞角声长。", 
            "巴童结束歌仍俊，蜀女腰肢舞亦狂。", 
            "千古相望翁季在，眉山草木有辉光。"
        ], 
        "title": "眉州借景亭", 
        "type": "排律", 
        "yun": "阳"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "卮江海蛟□，□□母子悲。", 
            "□□□□□，□□□征诗。"
        ], 
        "title": "二月初八日左丞相吴坚右□□□□□枢密使谢堂参政密（顾本作家（下缺）", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "王侯多第宅，草满玉阑干。", 
            "纵有春光在，人谁看牡丹。"
        ], 
        "title": "废宅", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "越女为驱虏，朝来揽镜慵。", 
            "欲梳新堕马，忍□□□□。"
        ], 
        "title": "越女", 
        "type": "绝句", 
        "yun": "冬"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "芒芒北邙山，高坟尽无主。", 
            "惟有石麒麟，相向立秋雨。"
        ], 
        "title": "北邙山", 
        "type": "绝句", 
        "yun": "麌"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "一从得玉旨，勒马幽燕起。", 
            "河北与河南，一万五千里。"
        ], 
        "title": "降香回燕", 
        "type": "绝句", 
        "yun": "纸"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "夜泊青山下，江空不受尘。", 
            "只看波底月，便是谪仙人。"
        ], 
        "title": "采石", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "五言绝句", 
        "text": [
            "唐不过李仙，宋不过苏子。", 
            "此泉来高处，亦复聊尔耳。"
        ], 
        "title": "庐山三叠泉", 
        "type": "绝句", 
        "yun": "纸"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "吕将军在守襄阳，十载襄阳铁脊梁。", 
            "望断援兵无信息，声声骂杀贾平章。"
        ], 
        "title": "醉歌 其一", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "援兵不遣事堪哀，食肉权臣大不才。", 
            "见说襄樊投拜了，千军万马过江来。"
        ], 
        "title": "醉歌 其二", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "淮襄州郡尽归降，鞞鼓喧天入古杭。", 
            "国母已无心听政，书生空有泪成行。"
        ], 
        "title": "醉歌 其三", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "六宫宫女泪涟涟，事主谁知不尽年。", 
            "太后传宣许降国，伯颜丞相到帘前。"
        ], 
        "title": "醉歌 其四", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "乱点连声杀六更，荧荧庭燎待天明。", 
            "侍臣已写归降表，臣妾佥名谢道清。"
        ], 
        "title": "醉歌 其五", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "衣冠不改只如先，关会通行满市廛。", 
            "北客南人成买卖，京师依旧使铜钱。"
        ], 
        "title": "醉歌 其六", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "北师要讨撒花银，官府行移逼市民。", 
            "丞相伯颜犹有语，学中要拣秀才人。"
        ], 
        "title": "醉歌 其七", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "涌金门外雨晴初，多少红船上下趋。", 
            "龙管凤笙无韵调，却挝战鼓下西湖。"
        ], 
        "title": "醉歌 其八", 
        "type": "绝句", 
        "yun": "虞"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "南苑西宫棘露芽，万年枝上乱啼鸦。", 
            "北人环立阑干曲，手指红梅作杏花。"
        ], 
        "title": "醉歌 其九", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "伯颜丞相吕将军，收了江南不杀人。", 
            "昨日太皇请茶饭，满朝朱紫尽降臣。"
        ], 
        "title": "醉歌 其十", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "西塞山前日落处，北关门外雨来天。", 
            "南人堕泪北人笑，臣甫头低拜杜鹃。"
        ], 
        "title": "送琴师毛敏仲北行 其一", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "五里十里亭长短，千帆万帆船去来。", 
            "请君收泪向前去，要看幽州金筑台。"
        ], 
        "title": "送琴师毛敏仲北行 其二", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "苏子瞻吃惠州饭，黄鲁直度鬼门关。", 
            "今日君行清泪落，他年勋业勒燕山。"
        ], 
        "title": "送琴师毛敏仲北行 其三", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "玉貌儿童泪盈把，辫发垂肩行酒斝。", 
            "将军又去打苏州，出门指使教牵马。"
        ], 
        "title": "吴儿", 
        "type": "绝句", 
        "yun": "马"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "南朝千古伤心事，每阅陈编泪满襟。", 
            "我更伤心成野史，人看野史更伤心。"
        ], 
        "title": "答林石田", 
        "type": "绝句", 
        "yun": "侵"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "楼颠瓦解草如鬣，燕子不来风猎猎。", 
            "倚筇搔首重徘徊，野花丛里飞蝴蝶。"
        ], 
        "title": "燕子楼", 
        "type": "绝句", 
        "yun": "叶"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "汉儿辫发笼毡笠，日暮黄金台上立。", 
            "臂鹰解带忽放飞，一行塞雁南征急。"
        ], 
        "title": "幽州歌", 
        "type": "绝句", 
        "yun": "缉"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "江南二月蕨笋肥，江北客行殊未归。", 
            "怕上西楼洒乡泪，东风吹雨湿征衣。"
        ], 
        "title": "蓟北春望", 
        "type": "绝句", 
        "yun": "微"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "霓裳惊破出宫门，马上香罗拭泪痕。", 
            "到此竟为山下鬼，不堪鞞鼓似招魂。"
        ], 
        "title": "马嵬坡", 
        "type": "绝句", 
        "yun": "元"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "白杨猎猎柳青青，怒浪高低不肯平。", 
            "一自尧夫分手后，更无人听杜鹃声。"
        ], 
        "title": "天津桥", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一夜春寒事可知，海棠无地避风吹。", 
            "温泉自向东流去，不管飞红出禁池。"
        ], 
        "title": "华清池", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "午夜红云满太清，晓来王母下瑶京。", 
            "日从万岁山头出，人在九重天上行。"
        ], 
        "title": "大元皇后游蓬莱岛", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "荒亭驻马酌金罍，风卷黄埃丑上来。", 
            "满地山河无汉业，赵州留得古云台。"
        ], 
        "title": "云台", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "假山虽假总非真，未必中间可隐身。", 
            "若使此山身可隐，上皇不作远行人。"
        ], 
        "title": "花石纲", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "万里起青烟，旌旗若涌泉。", 
            "国家开气数，陵谷见推迁。", 
            "避难浑无地，偷生赖有天。", 
            "夜来闻大母，已自纳降笺。"
        ], 
        "title": "和徐雪江即事", 
        "type": "律诗", 
        "yun": "先"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "石田林处士，吟境静无尘。", 
            "乱后长如醉，愁来不为贫。", 
            "饭蔬留好客，笔砚老斯人。", 
            "近法秦州体，篇篇妙入神。"
        ], 
        "title": "杭州杂诗和林石田 其一", 
        "type": "律诗", 
        "yun": "真"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "先生忘富贵，久客幸平安。", 
            "发已千茎白，心犹一寸丹。", 
            "衣冠前进士，家世旧郎官。", 
            "醉入乌程里，吟登李杜坛。"
        ], 
        "title": "杭州杂诗和林石田 其二", 
        "type": "律诗", 
        "yun": "寒"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "逃难藏深隐，重逢出近诗。", 
            "乾坤一反掌，今古两愁眉。", 
            "我作新亭泣，君生旧国悲。", 
            "向来行乐地，夜雨走狐狸。"
        ], 
        "title": "杭州杂诗和林石田 其三", 
        "type": "律诗", 
        "yun": "支"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "蠋也吞声哭，潜行到水头。", 
            "人谁包马革，子独衣羊裘。", 
            "水面生何益，南冠死则休。", 
            "百年如过翼，抚掌笑孙刘。"
        ], 
        "title": "杭州杂诗和林石田 其四", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "一春云羃羃，三月雨淋淋。", 
            "鱼菜不归市，莺花空满林。", 
            "人行官巷口，军簇御街心。", 
            "老子猖狂甚，犹歌梁甫吟。"
        ], 
        "title": "杭州杂诗和林石田 其五", 
        "type": "律诗", 
        "yun": "侵"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "烽火来千里，狼烟度六桥。", 
            "岭寒苍兕叫，江晓白鱼跳。", 
            "壮士披金甲，佳人弄玉箫。", 
            "偶馀尊酒在，聊以永今朝。"
        ], 
        "title": "杭州杂诗和林石田 其六", 
        "type": "律诗", 
        "yun": "萧"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "有客肠回九，无人发握三。", 
            "关中新约法，江左旧清谈。", 
            "铁骑来天北，楼船过海南。", 
            "一枝巢越鸟，八茧熟吴蚕。"
        ], 
        "title": "杭州杂诗和林石田 其七", 
        "type": "律诗", 
        "yun": "覃"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "蹑足封韩信，剖心嗔比干。", 
            "河山千古泪，风雨一番寒。", 
            "世指鹿为马，人呼鸟作鸾。", 
            "江头潮汹汹，城脚水漫漫。"
        ], 
        "title": "杭州杂诗和林石田 其八", 
        "type": "律诗", 
        "yun": "寒"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "吟身春共瘦，独立望江亭。", 
            "越水荒荒白，吴山了了青。", 
            "军降欣解甲，民喜罢抽丁。", 
            "拍碎阑干曲，吞声血泪零。"
        ], 
        "title": "杭州杂诗和林石田 其九", 
        "type": "律诗", 
        "yun": "青"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "天也今如此，人乎可奈何。", 
            "台边西子去，宫里北人过。", 
            "玉树歌方息，金铜泪已多。", 
            "旌旗遮御路，舟楫满官河。"
        ], 
        "title": "杭州杂诗和林石田 其十", 
        "type": "律诗", 
        "yun": "歌"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "此夕知何夕，游船杂战船。", 
            "山河空百二，宫阙漫三千。", 
            "雨歇云垂地，潮平水接天。", 
            "惜哉无祖逖，谁肯著先鞭。"
        ], 
        "title": "杭州杂诗和林石田 其十一", 
        "type": "律诗", 
        "yun": "先"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "陵庙成焦土，宫墙没野蒿。", 
            "亡秦皆赵李，佐汉独萧曹。", 
            "国子乘黄贵，山人著白高。", 
            "飞埃犹黯黯，逝水正滔滔。"
        ], 
        "title": "杭州杂诗和林石田 其十二", 
        "type": "律诗", 
        "yun": "豪"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "静看从衡士，番成买卖儿。", 
            "禁中惊战鼓，城上出降旗。", 
            "魏操非无汉，唐渊不有隋。", 
            "从兹更革后，宁复太平期。"
        ], 
        "title": "杭州杂诗和林石田 其十三", 
        "type": "律诗", 
        "yun": "支"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "偶出西湖上，新蒲绿未齐。", 
            "携来鳊缩项，买得蟹团脐。", 
            "问酒入新店，唤船行旧堤。", 
            "乱离多杀戮，水畔几人啼。"
        ], 
        "title": "杭州杂诗和林石田 其十四", 
        "type": "律诗", 
        "yun": "齐"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "天目丝丝雨，江头剪剪风。", 
            "鼓鞞千艇合，刁斗万家同。", 
            "金马怜焦土，铜驼压草丛。", 
            "杞天愁欲堕，黑入太阴中。"
        ], 
        "title": "杭州杂诗和林石田 其十五", 
        "type": "律诗", 
        "yun": "东"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "日月往来毂，乾坤生杀机。", 
            "江春蛟妾舞，塞暖雁奴归。", 
            "逆旅诗添债，愁城酒破围。", 
            "如何秦相国，昨夜熓韩非。"
        ], 
        "title": "杭州杂诗和林石田 其十六", 
        "type": "律诗", 
        "yun": "微"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "如此只如此，无聊酒一樽。", 
            "江山犹昨日，笳鼓又新元。", 
            "黑潦迷行路，黄埃入禁门。", 
            "皋亭山顶上，百万汉军屯。"
        ], 
        "title": "杭州杂诗和林石田 其十七", 
        "type": "律诗", 
        "yun": "元"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "世变长椎髻，时更短后衣。", 
            "魏庭翁仲泣，唐殿子孙非。", 
            "树秃鸦争集，梁空燕自归。", 
            "断桥春已暮，无赖柳花飞。"
        ], 
        "title": "杭州杂诗和林石田 其十八", 
        "type": "律诗", 
        "yun": "微"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "春去雨方歇，水流花自飞。", 
            "人生蝼蚁梦，世道犬羊衣。", 
            "日月东西驿，乾坤阖辟扉。", 
            "斯令无二子，空有首阳薇。"
        ], 
        "title": "杭州杂诗和林石田 其十九", 
        "type": "律诗", 
        "yun": "微"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "假途虞灭虢，尝胆越吞吴。", 
            "黑白一棋局，方圆八阵图。", 
            "是翁犹矍铄，诸老自揶揄。", 
            "喟叹投麟笔，悲歌击唾壶。"
        ], 
        "title": "杭州杂诗和林石田 其二十", 
        "type": "律诗", 
        "yun": "虞"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "竟夕柴门掩，无心接缙绅。", 
            "山中多乐事，世上少全人。", 
            "诸吕几亡汉，商翁不仕秦。", 
            "柴桑深僻处，亦有晋遗民。"
        ], 
        "title": "杭州杂诗和林石田 其二十一", 
        "type": "律诗", 
        "yun": "真"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "天下愁无尽，生前乐有涯。", 
            "文章一小技，富贵总虚花。", 
            "尘入金张宅，草生王谢家。", 
            "可怜三月火，不见八姨车。"
        ], 
        "title": "杭州杂诗和林石田 其二十二", 
        "type": "律诗", 
        "yun": "麻"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "休休休休休，干戈尽白头。", 
            "诸公云北去，万事水东流。", 
            "春雨不知止，晚山相对愁。", 
            "呼童携斗酒，我欲一登楼。"
        ], 
        "title": "杭州杂诗和林石田 其二十三", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "吕梁三十仞，县水莫知源。", 
            "雨歇山如沃，波狂岸欲翻。", 
            "黄云扑古塞，青草织平原。", 
            "最是关情处，秋霜一夜猿。"
        ], 
        "title": "吕梁", 
        "type": "律诗", 
        "yun": "元"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "高台留古迹，不见隐公游。", 
            "白日悲风起，清河逆水流。", 
            "潜鱼投别浦，狡兔据荒丘。", 
            "应笑臧僖伯，何如谏得休。"
        ], 
        "title": "观鱼台", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "把酒上金台，伤心泪落杯。", 
            "君臣难再得，天地不重来。", 
            "古木巢苍鹘，残碑枕碧苔。", 
            "倚阑休北望，万里起黄埃。"
        ], 
        "title": "黄金台和吴实堂韵", 
        "type": "律诗", 
        "yun": "灰"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "新诗蒙远寄，客路不胜秋。", 
            "同谷歌臣甫，新丰醉客周。", 
            "君今嫌作吏，我已厌封侯。", 
            "何日西湖曲，红船上下游。"
        ], 
        "title": "筠溪王奉御寄诗次韵呈崖松卢奉御", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "庭燎明如昼，金壶漏水平。", 
            "炉烟摇晓色，櫩□□□声。", 
            "三祝圣人寿，一忠臣子情。", 
            "新元奏封事，□□□苍生。"
        ], 
        "title": "庚辰正月旦早朝呈留忠斋", 
        "type": "律诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "大笑出门去，谁能笔砚囚。", 
            "十年浑不调，万里欲先侯。", 
            "衰尔吾将老，飞扬子未休。", 
            "他年身退遁，肯伴赤松游。"
        ], 
        "title": "送张舍人从军", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "一朝禽瘴海，孤影落穷荒。", 
            "恨极心难雪，愁浓鬓易霜。", 
            "燕荆歌易水，苏李泣河梁。", 
            "读到艰难际，梅花铁石肠。"
        ], 
        "title": "读文山诗藁", 
        "type": "律诗", 
        "yun": "阳"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "寒芦风飒飒，时节近昏黄。", 
            "木脱千山瘦，江空一水长。", 
            "云高鹏北运，天阔雁南翔。", 
            "读尽焚舟赋，持觞酹子桑。"
        ], 
        "title": "孟津", 
        "type": "律诗", 
        "yun": "阳"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "玉简投潭洞，金樽出石隈。", 
            "龙光蟠窟宅，蜃气结楼台。", 
            "卷地风雷起，掀天雨雹来。", 
            "人间为济渎，水底即蓬莱。"
        ], 
        "title": "济渎", 
        "type": "律诗", 
        "yun": "灰"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "羯鼓喧吴越，伤心国破时。", 
            "雨阑花洒泪，烟苑柳颦眉。", 
            "事去千年速，愁来一死迟。", 
            "旧臣相吊后，寒月堕燕支。"
        ], 
        "title": "太皇谢太后挽章 其一", 
        "type": "律诗", 
        "yun": "支"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "大漠阴风起，羁孤血泪县。", 
            "忽闻天下母，已赴月中仙。", 
            "哀乐浮云外，荣枯逝水前。", 
            "遗书乞骸骨，归葬越山边。"
        ], 
        "title": "太皇谢太后挽章 其二", 
        "type": "律诗", 
        "yun": "先"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "提刑辞宋国，奉使到燕都。", 
            "入贡能全璧，怀归不献图。", 
            "看羊居北海，化鹤返西湖。", 
            "楚客歌哀些，临棺奠酒壶。"
        ], 
        "title": "青阳提刑哀些", 
        "type": "律诗", 
        "yun": "虞"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "吴国生如梦，幽州死未寒。", 
            "金闺诗卷在，玉案道书闲。", 
            "苦雾蒙丹旐，酸风射素棺。", 
            "人间无葬地，海上有仙山。"
        ], 
        "title": "女道士王昭仪仙游词", 
        "type": "律诗", 
        "yun": null
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "大王无起日，草木尽伤悲。", 
            "生在太平世，死当离乱时。", 
            "南冠流远路，北面幸全尸。", 
            "旧客行霜霰，呼天泪湿麾。"
        ], 
        "title": "平原郡公赵福王挽章", 
        "type": "律诗", 
        "yun": "支"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "木老西天去，袈裟说梵文。", 
            "生前从此别，去后不相闻。", 
            "忍听北方雁，愁看西域云。", 
            "永怀心未已，梁月白纷纷。"
        ], 
        "title": "瀛国公入西域为僧号木波讲师", 
        "type": "律诗", 
        "yun": "文"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "南国旧王母，西方新世尊。", 
            "头颅归妙相，富贵悟空门。", 
            "传法优婆域，诵经孤独园。", 
            "夜阑清磬罢，趺坐雪花繁。"
        ], 
        "title": "全太后为尼", 
        "type": "律诗", 
        "yun": "元"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "今夜宿封丘，明朝过汴州。", 
            "云横遮远塞，水落见长洲。", 
            "树折枣初剥，藤枯瓜未收。", 
            "倾囊沽一斗，聊以慰羁愁。"
        ], 
        "title": "封丘", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "白发今如此，无依实可怜。", 
            "圣恩空旧想，佛相又新圆。", 
            "镜晓容颜别，钟昏梦寐悬。", 
            "百年心上事，怀古泪涟涟。"
        ], 
        "title": "宫人为尼", 
        "type": "律诗", 
        "yun": "先"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "万里远行役，十年良可哀。", 
            "前辈古风在，故人今雨来。", 
            "绝口不言事，挽须惟把杯。", 
            "种得碧梧树，春风花自开。"
        ], 
        "title": "重访马碧梧", 
        "type": "律诗", 
        "yun": "灰"
    }, 
    {
        "author": "汪元量", 
        "era": "元", 
        "subtype": null, 
        "text": [
            "汉家宫阙动高秋。", 
            "人自伤心水自流。", 
            "今日晴明独上楼。", 
            "恨悠悠。", 
            "白尽梨园子弟头。"
        ], 
        "title": "忆王孙 其一 集句数首，甚婉娩，情至可观", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "滟滟平湖，双双画桨，小小船儿。", 
            "袅袅珠歌，翩翩翠舞，续续弹丝。", 
            "山南山北游□，看十里、荷花未归。", 
            "缓引壶觞，个人未醉，要我吟诗。"
        ], 
        "title": "柳梢青 湖上和徐雪江", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "吴王此地有楼台。", 
            "风雨谁知长绿苔。", 
            "半醉闲吟独自来。", 
            "小徘徊。", 
            "惟见江流去不回。"
        ], 
        "title": "忆王孙 其二", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "长安不见使人愁。", 
            "物换星移几度秋。", 
            "一自佳人坠玉楼。", 
            "莫淹留。", 
            "远别秦城万里游。"
        ], 
        "title": "忆王孙 其三", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "阵前金甲受降时。", 
            "园客争偷御果枝。", 
            "白发宫娃不解悲。", 
            "理征衣。", 
            "一片春帆带雨飞。"
        ], 
        "title": "忆王孙 其四", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "鹧鸪飞上越王台。", 
            "烧接黄云惨不开。", 
            "有客新从赵地回。", 
            "转堪哀。", 
            "岩畔古碑空绿苔。"
        ], 
        "title": "忆王孙 其五", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "离宫别苑草萋萋。", 
            "对此如何不泪垂。", 
            "满槛山川漾落晖。", 
            "昔人非。", 
            "惟有年年秋雁飞。"
        ], 
        "title": "忆王孙 其六", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "上阳宫里断肠时。", 
            "春半如秋意转迷。", 
            "独坐纱窗刺绣迟。", 
            "泪沾衣。", 
            "不见人归见燕归。"
        ], 
        "title": "忆王孙 其七", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "华清宫树不胜秋。", 
            "云物凄凉拂曙流。", 
            "七夕何人望斗牛。", 
            "一登楼。", 
            "水远山长步步愁。"
        ], 
        "title": "忆王孙 其八", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "五陵无树起秋风。", 
            "千里黄云与断蓬。", 
            "人物萧条市井空。", 
            "思无穷。", 
            "惟有青山似洛中。"
        ], 
        "title": "忆王孙 其九", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "馆娃艳骨。", 
            "见数枝雪里，争开时节。", 
            "底事化工，著衣阳和暗偷泄。", 
            "偏把红膏染质，都点缀、枝头如血。", 
            "最好是、院落黄昏，压栏照水清绝。", 
            "风韵自迥别。", 
            "谩记省故家，玉手曾折。", 
            "翠条袅娜，犹学宫妆舞残月。", 
            "肠断江南倦客，歌未了、琼壶敲缺。", 
            "更忍见，吹万点、满庭绛雪。"
        ], 
        "title": "暗香", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "虬枝茜萼。", 
            "使轻盈态度，香透帘幕。", 
            "净洗铅华，浓抹胭脂，风前伴我孤酌。", 
            "诗翁瘦硬□□□，断不被、春风熔铄。", 
            "有陇头、折赠殷勤，又恐暮笳吹落。", 
            "寂寞。", 
            "孤山月夜，玉人万里外，空想前约。", 
            "雁足书沈，马上弦哀，不尽寒阴砂漠。", 
            "昭君滴滴红冰泪，但顾影、未忺梳掠。", 
            "等恁时、环佩归来，却慰此况萧索。"
        ], 
        "title": "疏影 西湖社友赋红梅，分韵得落字", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "迟日侵阶，和风入户，朱弦欲奏还倦。", 
            "一幅鸾笺，五云飞下，赐予内家琴苑。", 
            "音随指动，犹彷佛、虞薰再见。", 
            "妙处谁能解心，和平自无哀怨。", 
            "猩罗帕封古洗，有龙涎、渗花千片。", 
            "骤睹瑶台清品，眼明如电。", 
            "爇白桐窗竹几，渐缕缕腾腾细成篆。", 
            "就祝金闺，天长地远。"
        ], 
        "title": "天香", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "内家雨宿日辉辉。", 
            "夹遥桃花张锦机。", 
            "黄纛软舆抬圣母，红罗凉伞罩贤妃。", 
            "龙舟缥缈摇红影，羯鼓喧哗撼绿漪。", 
            "阿监柳亭排燕处，美人斗把玉箫吹。"
        ], 
        "title": "瑞鹧鸪", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "玉砌雕栏。", 
            "见吴宫西子，一笑嫣然。", 
            "舞困人间半亸，艳粉争妍。", 
            "珠帘尽卷，看人间、金屋神仙。", 
            "歌队里，霞裾袅娜，百般娇态堪怜。", 
            "别有一枝仙种，更同心并蒂，来奉君筵。", 
            "猩蜃若教解语，曲谱应传。", 
            "柘黄独步，昼笼睛，锦幄张天。", 
            "试剪插，金瓶千朵，醉时细看婵娟。"
        ], 
        "title": "汉宫春 春苑赏牡丹", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "天中树木，高耸玲珑，向濯缨亭曲。", 
            "繁枝缀玉。", 
            "开朵朵九出。", 
            "飞琼环簇。", 
            "唐昌曾见，有玉女、来送春目，更月夜、八仙相聚。", 
            "素质粲然幽独。", 
            "江淮倦客再游，访后土琼英，树已倾覆，攀条掐干，细嗅来、尚有微微清馥。", 
            "却疑天上列燕赏，催汝归速。", 
            "恐后时、重谪人间，只剩把铅华妆束。"
        ], 
        "title": "瑶花", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "檀栾宫墙数仞，敞朱帘绣户。", 
            "正春暖、飘拂和风，衮入红尘香雾。", 
            "见丝柳青青，袅娜如学宫腰舞。", 
            "有黄莺、恰恰飞来，一梭金羽。", 
            "小巧身儿，锦心绣口，圆滑遽如许。", 
            "避人，渐飞入琼林藏身，桃杏深处。", 
            "对银屏、珠圆翠陈，隔叶底、恣歌金缕。", 
            "忽群妃，拍手惊飞，奋然高举。", 
            "晓来雨湿，花娜柳垂，误投罗网去。", 
            "缓缓访、六宫寻问，玉纤争握。", 
            "放入金笼，眼娇眉妩。", 
            "身如旅琐，无心求友。", 
            "烟窗分影光阴里，听蛮声，似怨还如诉。", 
            "青山隔断，红妆满眼，谁怜一匊。", 
            "幽恨难吐，沉香拂拂。", 
            "亭北阑干，已得君王顾。", 
            "但暗忆、西湖美景，雨色晴光，入翠穿红，巧转娇语。", 
            "莺莺休怨天家，已赠金衣公子。", 
            "生前号这恩荣，物类将何补。", 
            "娇黄白奏词臣，为尔翻成，太平乐府。"
        ], 
        "title": "莺啼序 宫中新进黄莺", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "绿荷初展。", 
            "海榴花半吐，绣帘高卷。", 
            "整顿朱弦，奏霓裳初遍，音清意远。", 
            "恍然在广寒宫殿，窈窕柔情，绸缪细意，闲愁难剪。", 
            "曲中似哀似怨。", 
            "似梧桐叶落，秋雨声颤。", 
            "岂待闻铃，自泪珠如霰。", 
            "春纤罢按，早心已笑慵歌懒。", 
            "脉脉凭栏，槐阴转午，轻摇歌扇。"
        ], 
        "title": "四犯剪梅花 宫人鼓瑟奏霓裳曲", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "阿哥儿。阿姑儿。", 
            "两个天生一对儿。偷吹玉琯儿。", 
            "笑些儿。话些儿。", 
            "罗带同心双绾儿。团团似月儿。"
        ], 
        "title": "长相思", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "钱塘江上春潮急，风卷锦帆飞。", 
            "不堪回首，离宫别馆，杨柳依依。", 
            "蓟门听雨，燕台听雪，寒入宫衣。", 
            "娇鬟慵理，香肌瘦损，红泪双垂。"
        ], 
        "title": "人月圆", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "广寒宫殿五云边。", 
            "看天上、烛金莲。", 
            "香袅御炉烟。", 
            "拥彩仗、千官肃然。", 
            "世间王母，月中仙子，花甲一周天。", 
            "乐指沸华年，更福寿，千年万年。"
        ], 
        "title": "太常引 四月初八日庆六十", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "笑盈盈。", 
            "晓妆扫出长眉青。", 
            "长眉青。", 
            "双开雉扇，六曲鸳屏。", 
            "少年心在尚多情。", 
            "酒边银甲弹长筝。", 
            "弹长筝。", 
            "碧桃花下，醉到三更。"
        ], 
        "title": "忆秦娥 其一", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "雪霏霏。", 
            "蓟门冷落人行稀。", 
            "人行稀。", 
            "秦娥渐老，着破宫衣。", 
            "强将纤指按金徽。", 
            "未成曲调心先悲。", 
            "心先悲。", 
            "更无言语，玉箸双垂。"
        ], 
        "title": "忆秦娥 其二", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "天沉沉。", 
            "香罗拭泪行穷阴。", 
            "行穷阴。", 
            "左霜右雪，冷气难禁。", 
            "几回相忆成孤斟。", 
            "塞边鞞鼓愁人心。", 
            "愁人心。", 
            "北鱼南雁，望到而今。"
        ], 
        "title": "忆秦娥 其三", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "水悠悠。", 
            "长江望断无归舟。", 
            "无归舟。", 
            "欲携斗酒，怕上高楼。", 
            "当年出塞拥貂裘。", 
            "更听马上弹箜篌。", 
            "弹箜篌。", 
            "万般哀怨，一种离愁。"
        ], 
        "title": "忆秦娥 其四", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "风声恶。", 
            "个人蕉萃凭高阁。", 
            "凭高阁。", 
            "相思无尽，泪珠偷落。", 
            "锦书欲寄鸿难托。", 
            "那堪更听边城角。", 
            "边城角。", 
            "又添烦恼，又添萧索。"
        ], 
        "title": "忆秦娥 其五", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "如何说。", 
            "人生自古多离别。", 
            "多离别。", 
            "年年辜负，海棠时节。", 
            "娇娇独坐成愁绝。", 
            "胡笳吹落关山月。", 
            "关山月。", 
            "春来秋去，几番圆缺。"
        ], 
        "title": "忆秦娥 其六", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "马萧萧。", 
            "燕支山中风飘飘。", 
            "风飘飘。", 
            "黄昏寒雨，直是无憀。", 
            "玉人何处教吹箫。", 
            "十年不见心如焦。", 
            "心如焦。", 
            "彩笺难寄，水远山遥。"
        ], 
        "title": "忆秦娥 其七", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "一生富贵，岂知今日有离愁。", 
            "锦帆风力难收。", 
            "望断燕山蓟水，万里到幽州。", 
            "恨病馀双眼，冷泪交流。", 
            "行年已休，岁七十、又平头。", 
            "梦破银屏金屋，此意悠悠。", 
            "几度见青冢，虚名不足留。", 
            "且把酒、细听箜篌。"
        ], 
        "title": "婆罗门引 四月八日谢太后庆七十", 
        "type": "词", 
        "yun": "尤"
    }, 
    {
        "author": "汪元量", 
        "era": "元", 
        "subtype": null, 
        "text": [
            "玉窗夜静月流光。", 
            "拂鸳弦、先奏清商。", 
            "天外塞鸿飞呼，群夜渡潇湘。", 
            "风回处，戛玉铿金，翩翩作新势，声声字字，历历锵锵。", 
            "忽低颦有恨，此意极凄凉。", 
            "炉香帘栊正清洒，转调促柱成行。", 
            "机籁杂然鸣素手，击碎琳琅。", 
            "翠云深梦里昭阳。", 
            "此心长。", 
            "回顾穷阴绝漠，片影悠扬。", 
            "那昭君更苦，香泪湿红裳。"
        ], 
        "title": "锦瑟清商引", 
        "type": "词", 
        "yun": "阳"
    }, 
    {
        "author": "汪元量", 
        "era": "元", 
        "subtype": null, 
        "text": [
            "待考。"
        ], 
        "title": "丁无悔", 
        "type": "词", 
        "yun": "皓"
    }, 
    {
        "author": "汪元量", 
        "era": "元", 
        "subtype": null, 
        "text": [
            "咸淳十载聪明帝。", 
            "不见宋家陵寝废。", 
            "暂离绛阙九重天，飞过黄河千丈水。", 
            "长春宫殿仙璈沸。", 
            "嘉会今辰为悯忌。", 
            "小儒百拜酹霞觞，寡妇孤儿流血泪。"
        ], 
        "title": "玉楼春 其一 度守悯忌长春宫斋醮", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "帝乡春色浓于雾。", 
            "谁遣双环堆绣户。", 
            "金张公子总封侯，姚魏弟兄皆列土。", 
            "碧纱窗下修花谱。", 
            "交颈鸳鸯娇欲语。", 
            "绛绡新结转官球，桃李仆奴何足数。"
        ], 
        "title": "玉楼春 其二 赋双头牡丹", 
        "type": "词", 
        "yun": null
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "地白云黄雪乱飞，虚檐风急扑征衣。", 
            "子猷入夜乘舟去，苏武残年持节归。", 
            "兵后殊方为客苦，病来亲友到门稀。", 
            "何缘得似儿童岁，貂帽狐裘学打围。"
        ], 
        "title": "雪 其一", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "开门飞雪叠阶除，宛宛溪山画不如。", 
            "野火远明喧猎骑，茶烟半湿认僧居。", 
            "云深空谷难寻路，风急虚窗乱打书。", 
            "坐待春阳回宇宙，无边生意满茅庐。"
        ], 
        "title": "雪 其二", 
        "type": "律诗", 
        "yun": "鱼"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "黄云压地雪浮浮，虚馆开觞散客愁。", 
            "白发惊心催短景，苍江入梦问扁舟。", 
            "时危每羡檀公策，志大空怀杞国忧。", 
            "翻忆少年疏放处，春风歌舞醉红楼。"
        ], 
        "title": "岁晏纪怀", 
        "type": "律诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "坐想亲朋摧肺肝，寄来尺素百回看。", 
            "虚窗琴册尘埃乱，疋马关山雨雪寒。", 
            "避地十年头欲白，去家千里泪难乾。", 
            "酒壶烂熳堪谋醉，强拨羁愁一尽欢。"
        ], 
        "title": "和梅知府寄来诗韵 其一", 
        "type": "律诗", 
        "yun": "寒"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "束装晓发雪满路，云起荒山万里阴。", 
            "菽水久违慈母养，绨袍还见故人心。", 
            "哭怜阮籍穷途晚，赋写江淹别恨深。", 
            "春满故园芳草绿，东风门外听车音。"
        ], 
        "title": "和梅知府寄来诗韵 其二", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "离筵酒尽暮烟微，儿子牵衣泣草扉。", 
            "万里风尘诸弟散，十年江海故人稀。", 
            "少陵苦恨无家别，季子羞誇衣锦归。", 
            "谩忆山窗啸吟处，缃帘花影叠朝晖。"
        ], 
        "title": "和梅知府寄来诗韵 其三", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "孤航小驻水西头，汎汎轻鸥对客浮。", 
            "海气涨云天堑晚，江风吹雨石城秋。", 
            "已将万事归诗帙，苦乏千金醉酒楼。", 
            "欲向金川门里住，那堪回首恋沧洲。"
        ], 
        "title": "舟次龙江", 
        "type": "律诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "白首相逢寥落中，失声一哭暮途穷。", 
            "霏霏江草愁边绿，寂寂宫花梦里红。", 
            "海徼归心悬夜月，柴扉病骨卧秋风。", 
            "人情任逐东流水，烂熳金樽莫放空。"
        ], 
        "title": "赠时中", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "平湖水碧动晴天，独树花明簇暖烟。", 
            "小白肥鲜堪馔玉，嫩黄新韭不论钱。", 
            "田园芜没从儿懒，杯酒淋漓任客颠。", 
            "四海奔驰压尘俗，百年萧散爱林泉。"
        ], 
        "title": "春日纪怀", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "黯淡青林白雨飞，隔花莫恨湿春衣。", 
            "恩沾草木生兼遂，声到松篁听转微。", 
            "谷口泉清舒药甲，岩隈风乱打柴扉。", 
            "故园有屋多应漏，几日摊书晒夕晖。"
        ], 
        "title": "雨中偶赋", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "栗烈晨风坐转严，日高晴鹊忽喧檐。", 
            "阶前雪洗苔痕出，门外春催柳色添。", 
            "姓字已归迂叟传，丰穰屡问大人占。", 
            "村翁野老时相过，羡杀香醪如密甜。"
        ], 
        "title": "和梅尹寄来韵 其一", 
        "type": "律诗", 
        "yun": "盐"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "明晨鞍马去难寻，亲友留连惜寸阴。", 
            "北极星辰连远塞，南溟风雪动愁心。", 
            "形容憔悴悲年暮，灯火青荧入夜深。", 
            "回首高歌出门去，天涯寥落少知音。"
        ], 
        "title": "和梅尹寄来韵 其二", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "骁腾迥踏瘴烟底，万骑纷披不敢嘶。", 
            "天绕阆风追日毂，雨收沙苑散霜蹄。", 
            "金鞍光动青云表，玉辇飙驰碧海西。", 
            "白首何堪攀逸驾，几回执策听朝鸡。"
        ], 
        "title": "燕相府右傅王公为北平宪副刘公画马徵余为诗", 
        "type": "律诗", 
        "yun": "齐"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "衰年怀抱向君开，春晚留连把酒杯。", 
            "窗草霏霏含绿雨，林花片片落苍苔。", 
            "田园成趣聊堪适，故旧相逢能几回。", 
            "挥翰题桥空有志，白头司马愧无才。"
        ], 
        "title": "暮春喜故人至 其一", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "乾坤渐老百年身，埽地焚香静里春。", 
            "巢燕向人争学语，山杯留客细倾银。", 
            "迂疏无用真堪笑，离乱相寻转见亲。", 
            "未卜此生归定处，青冥何敢更求伸。"
        ], 
        "title": "暮春喜故人至 其二", 
        "type": "律诗", 
        "yun": "真"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "雨外好山青近人，峰回谷转两溪分。", 
            "联岚翠霭浮秋树，隔塞清笳落莫云。", 
            "农事喜听田父说，渔歌时近水村闻。", 
            "只宜浊酒林亭下，解带风前醉夕曛。"
        ], 
        "title": "定兴道中", 
        "type": "律诗", 
        "yun": "文"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "峰回径转雪嵚崟，隐者柴门费独寻。", 
            "谷口断云遮草屋，楼头斜照隔枫林。", 
            "黄金买贵交游绝，白首穷经岁月深。", 
            "明发分襟两相忆，那堪寥落动愁心。"
        ], 
        "title": "别山中友", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "鸡泉邑里识君初，回首春风似梦馀。", 
            "惠爱新闻行旅说，才名不愧史臣书。", 
            "花明白日青山静，稼簇黄云早吏疏。", 
            "后夜林扉倍相忆，高情莫忘寄双鱼。"
        ], 
        "title": "寄思温尹 其一", 
        "type": "律诗", 
        "yun": "鱼"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "展卷虚窗风满襟，生来转觉秋萧森。", 
            "鹤翎新沭紫萝雨，云气迥隔青松阴。", 
            "太邱雅称湖海士，徐庶忽起庭闱心。", 
            "客怀寥落谁与语，解榻迟君来听琴。"
        ], 
        "title": "寄思温尹 其二", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "山斋留客晚凉初，茗枕吹香清梦馀。", 
            "雨过云生松下石，月明风乱枕边书。", 
            "一家骨肉今无几，四海亲朋转见疏。", 
            "张翰秋来定归去，江湖随处是莼鱼。"
        ], 
        "title": "寄思温尹 其三", 
        "type": "律诗", 
        "yun": "鱼"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "长松过雨碧萧森，凉籁吹香满素襟。", 
            "泉落空潭秋洒洒，云生虚室昼阴阴。", 
            "尘埃书剑千山路，风雨江湖万里心。", 
            "客散衡门更清绝，明朝谁听紫琼琴。"
        ], 
        "title": "寄思温尹 其四", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "至道不返太古初，玄圣一去千载馀。", 
            "养生近得南华论，报国耻上东封书。", 
            "四海无家转悽恻，百年处世何迂疏。", 
            "从兹万事可拨遣，短蓑独钓长江鱼。"
        ], 
        "title": "寄思温尹 其五", 
        "type": "律诗", 
        "yun": "鱼"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "虚庭无人坐开襟，云气满地何萧森。", 
            "老夫怀友传尺素，稚子读书惜分阴。", 
            "小窗凉月破烟夕，远道秋风伤客心。", 
            "羡杀遒城令尹好，安得细听堂上琴。"
        ], 
        "title": "寄思温尹 其六", 
        "type": "律诗", 
        "yun": "侵"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "雪屋灯寒梦见君，诘朝车马竞纷纭。", 
            "江湖险阻多亲历，骨肉平安得细闻。", 
            "点笔诗篇翻白雪，惊人风彩照青云。", 
            "我衰不入鹓鸾侣，还好常随鹿豕群。"
        ], 
        "title": "喜王延龄至自金陵", 
        "type": "律诗", 
        "yun": "文"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "衮冕曾迎凤驾来，烟沉金阙半蒿莱。", 
            "霞蒸日气红初上，云压松阴黑半开。", 
            "玉井霆轰龙起蛰，虚窗笙响鹤飞回。", 
            "前朝事往云无迹，愁听江声入夜哀。"
        ], 
        "title": "题万松金阙图", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "廿年转走虎狼丛，名利荒寒到处同。", 
            "杳杳木杯鲸浪外，飘飘金锡蜃云中。", 
            "诗篇想见推敲熟，乘法争传大小通。", 
            "偶此相逢破愁寂，旃檀香里坐薰风。"
        ], 
        "title": "赠古渊上人", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "沉沉仙馆静无风，光动霄衢缥缈中。", 
            "玄圃暖湔瑶草白，绿窗春绚锦机红。", 
            "皇天有道开丰稔，诗趣无边入混融。", 
            "为问兔园张宴处，满堂豪客赋谁工。"
        ], 
        "title": "咏雪效时体 其一", 
        "type": "律诗", 
        "yun": "东"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "长风捲海白漫漫，三岛楼台画里看。", 
            "瑶席香销金鸭冷，银河水涌玉龙寒。", 
            "春回萱草芽初出，臈尽梅华信转悭。", 
            "清晓天门占瑞象，日车飞上五云端。"
        ], 
        "title": "咏雪效时体 其二", 
        "type": "律诗", 
        "yun": null
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "隔屋狂飙怒击撞，一庭皓彩翳寒釭。", 
            "星妃夜剪银河水，云气朝横玉女窗。", 
            "梁苑赋成谁第一，灞桥人去更无双。", 
            "到门疑是洛阳令，有客寻诗惊吠厖。"
        ], 
        "title": "咏雪效时体 其三", 
        "type": "律诗", 
        "yun": "江"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "留客同倾北海樽，疾风吹霰落纷纷。", 
            "虚轩夜气浮书润，迥野春声隔树闻。", 
            "密洒南楼清护月，横堆西岭白连云。", 
            "呼童閒埽长松径，几片飞来乱鹤群。"
        ], 
        "title": "咏雪效时体 其四", 
        "type": "律诗", 
        "yun": "文"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "琼葩春绕画楼飞，尽捲珠帘认翠微。", 
            "影落玉堂翻砚沼，光摇金殿晃朝衣。", 
            "长烟压树难寻路，远火烧云正打围。", 
            "明日出门好晴景，冰花满帽散珠玑。"
        ], 
        "title": "咏雪效时体 其五", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "云飞大野晓模糊，水国微茫一雁呼。", 
            "风起四檐翻玉树，天移万象入冰壶。", 
            "子卿持节终归汉，裴相乘虚急破吴。", 
            "五稼从兹兆丰稔，老农争说往年无。"
        ], 
        "title": "咏雪效时体 其六", 
        "type": "律诗", 
        "yun": "虞"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "晓寒着人肌粟生，空阶顷刻一尺平。", 
            "开门起视天地白，埽榻坐爱琴书清。", 
            "黄州竹楼惊碎玉，许家仙子誇飞琼。", 
            "东邻西舍醉新酒，蹇驴细踏春风行。"
        ], 
        "title": "咏雪效时体 其七", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "访戴曾上王猷船，持节不齧苏武毡。", 
            "苦吟杰出柳絮外，清气迥绕梅花边。", 
            "芸窗夜白照书卷，山肆晓寒增酒钱。", 
            "安得九夏复如此，松下从教惊昼眠。"
        ], 
        "title": "咏雪效时体 其八", 
        "type": "律诗", 
        "yun": "先"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "海天空阔白成堆，坱圠春从地底回。", 
            "紫禁晴飘龙尾湿，蓝关寒扑马头来。", 
            "婆娑起舞多妖冶，顷刻开花巧剪裁。", 
            "清气无边堕诗境，迥排云气上琼台。"
        ], 
        "title": "咏雪效时体 其九", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "百年登眺问谁宜，涧转林回石磴危。", 
            "潮落空江秋笛起，云生虚室夜钟迟。", 
            "庙门雨黑愁山鬼，阶草霜黄集野麋。", 
            "天地无情归浩劫，一樽聊复散襟期。"
        ], 
        "title": "与戴元礼黄山人期登石径山谒道陵而山人不至", 
        "type": "律诗", 
        "yun": "支"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "醉客满船歌月明，隔江灯影逐人行。", 
            "帆冲雨脚回京口，钟送潮头打石城。", 
            "南渡衣冠愁北望，东皋箫鼓报西成。", 
            "桑田海水依然在，不管人间有变更。"
        ], 
        "title": "京口夜泊", 
        "type": "律诗", 
        "yun": "庚"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "道林深处竹为垣，爱尔胎禽喜欲言。", 
            "月下听琴留丈室，云边冲锡入祇园。", 
            "放游芝圃腾清吹，碎踏松阴舞小轩。", 
            "华表秋高看遐举，青天万里雪飞翻。"
        ], 
        "title": "喜而成诗（此必鹤诗脱题）", 
        "type": "律诗", 
        "yun": "元"
    }, 
    {
        "author": "汪元量", 
        "era": "元", 
        "subtype": null, 
        "text": [
            "客行天地中，嵩峰何突兀。", 
            "鸟道阻且修，马烦行复歇。", 
            "一入玉女窗，便觉幽兴发。", 
            "好鸟鸣嘤嘤，细草乱如发。", 
            "石城荫青松，琼壁白喷雪。", 
            "中有神圣居，飞甍半摧折。", 
            "宝绘翳苔莓，古碑字亦灭。", 
            "莫辩千载事，焉能踏仙辙。", 
            "徒有感慨怀，脉脉泪不绝。"
        ], 
        "title": "嵩山 其一", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "行行太室峰，秋声若鸣镝。", 
            "流目瞩崎岖，蓬莱应咫尺。", 
            "上有神仙区，下有穆王宅。", 
            "徘徊复徘徊，泫然感畴昔。", 
            "八骏不重来，秋山空月白。", 
            "安得会璆韶，共作瑶池客。"
        ], 
        "title": "嵩山 其二", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "长河界破东南天，怒涛日夜如奔川。", 
            "此行适逢七月夕，妖氛散作空中烟。", 
            "牛郎织女涉清浅，支机石上今何年。", 
            "扬帆一纵万里目，身世恍若槎中仙。", 
            "仰看银河忽倒泻，月明风露何娟娟。", 
            "狂来拔剑斫河水，欲与祖逖争雄鞭。", 
            "扣舷把酒酹河伯，低头细看河清涟。", 
            "平生此怀具已久，到此欲说空回旋。", 
            "嗟予不晓神灵意，咫尺雷雨心茫然。"
        ], 
        "title": "七月初七夜渡黄河", 
        "type": "古风", 
        "yun": "先"
    }, 
    {
        "author": "汪元量", 
        "era": "元", 
        "subtype": null, 
        "text": [
            "楚狂醉歌歌正发，更上梁台望明月。", 
            "朔风猎猎吹我衣，绝代佳人皎如雪。", 
            "搥羯鼓，弹箜篌，烹羊宰牛坐糟丘，一笑再笑扬清讴。", 
            "遥看汴水波声小，锦棹忘还事多少。", 
            "昨日金明池上来，艮岳凄凉麋鹿绕。", 
            "麦青青，黍离离，万年枝上鸦乱啼。", 
            "二龙北狩不复返，六龙南渡无还期。", 
            "金铜泪迸露盘湿，画阑桂柱酸风急。", 
            "鸠居鹊构苍隼入，蛇出燕巢白狐立。", 
            "东南地陷妖氛黑，双凤高飞海南陌。", 
            "吴山日落天沈沈，母子同行向天北。", 
            "关河万里雨露深，小儒何必悲苦辛。", 
            "归来耳热忘头白，买笑挥金莫相失。", 
            "呼奚奴，吹觱篥，美人纵复横，今夕复何夕。", 
            "楚狂醉歌歌欲辍，老猿为我啼竹裂。"
        ], 
        "title": "夷山醉歌 其一", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "呜呼再歌兮花满台，好月为我光徘徊。", 
            "人生在世不满百，纷华过眼皆成灰。", 
            "夷山青青汴水绿，西北高楼咽丝竹。", 
            "美人十指纤如玉，为我行觞歌一曲。", 
            "含宫嚼徵当窗牖，露脚斜飞湿杨柳。", 
            "就中有客话陈桥，如此山河落人手。", 
            "客且住，听我语，楚汉中分两丘土。", 
            "七雄争战总尘埃，三国莺花浩无主。", 
            "咸阳宫殿不复都，华清池沼温泉枯。", 
            "世间兴废奔如电，沧海桑田几回变。", 
            "人生得意且尽欢，何须苦苦为高官。", 
            "人生有命且行乐，何必区区叹牢落。", 
            "遮莫金章与玉珂，何如桐江披钓蓑。", 
            "遮莫貂蝉贵此身，何如柴桑漉酒巾。", 
            "君不见海上看羊手持节，饥来和雪和毡齧。", 
            "又不见饭颗山头人见嗤，愁吟痛饮真吾师。", 
            "美人美人劝我酒，有客有客听我歌。", 
            "须臾客醉美人睡，我亦不知天与地。", 
            "呜呼再歌兮无人听，月自落兮酒未醒。"
        ], 
        "title": "夷山醉歌 其二", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "君把酒，听我歌。", 
            "君不见陌上桑，鹑奔奔兮鹊疆疆。", 
            "高堂今夕灯烛光，燕姝赵女吹笙簧。", 
            "君把酒，听我歌。", 
            "美人美人美如此，倾城倾国良有以。", 
            "周惑褒姒烽火起，纣惑妲己贤人死。", 
            "君把酒，听我歌。", 
            "汉家之乱吕太后，唐家之乱武则天。", 
            "魏公铜台化焦土，隋炀月殿成飞烟。", 
            "君把酒，听我歌。", 
            "美人美人色可食，美人美人笑可爱。", 
            "美人命薄争奈何，美人色衰相弃背。", 
            "美人一笑难再得，美人绝色今何在。", 
            "君不见马嵬坡下杨太真，天生尤物不足珍。", 
            "那及唐虞九妇人，千古万古名不湮。"
        ], 
        "title": "余将南归燕赵诸公子携妓把酒饯别醉中作把酒听歌行 其一", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "我把酒，听君歌。", 
            "美人娟娟花灼灼，月照金樽光绰约。", 
            "有酒有歌君亦愁，把酒听歌君亦乐。", 
            "我有鹦鹉杯，君有鸬鹚杓。", 
            "一杯一杯复一杯，酒尽还沽共君酌。", 
            "我把酒，听君歌。", 
            "天不荒，地不老，人生百年休草草。", 
            "对花对酒且高歌，盖世功名亦枯槁。", 
            "满堂金玉守者谁，万事何如酒杯好。", 
            "君不见巢父许由空洗耳，伯夷叔齐空饿死。", 
            "范蠡扁舟挟西子，五湖风浪兼天起。", 
            "又不见相如怀璧空归来，廉颇善饭何壮哉。", 
            "谢安携妓入东山，苍生望望霖雨乾。", 
            "把酒劝君饮，请君为我歌。", 
            "燕昭筑台金满地，郭隗登台多意气。", 
            "刘琨梦里起听鸡，班超万里封侯归。", 
            "君不见浣花溪头老翁哭，白首为儒守茅屋。"
        ], 
        "title": "余将南归燕赵诸公子携妓把酒饯别醉中作把酒听歌行 其二", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "出自蓟门行，行行望天北。", 
            "何处愁杀人，黑风走沙石。", 
            "华裾者谁子，意气万人敌。", 
            "金鞍鞁白马，奋飞虎生翼。", 
            "书生尔何为，不草相如檄。", 
            "徒有经济心，壮年已斑白。"
        ], 
        "title": "出自蓟门行", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "卫州三十里，荒墩草无数。", 
            "忽听路人言，此葬比干处。", 
            "下马拊石碑，三叹不能去。", 
            "斐然成歌章，聊书墓头树。", 
            "我吊比干心，不吊比干墓。", 
            "世间贤与愚，同尽成黄土。", 
            "斯人亦人尔，千千万万古。"
        ], 
        "title": "比干墓", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "北行十三载，痴懒身羁孤。", 
            "勒马向天山，咄咄空踟蹰。", 
            "穷阴六月内，白雪飞穹庐。", 
            "冷气刺骨髓，寒风割肌肤。", 
            "饥餐枣与栗，渴饮酪与酥。", 
            "弃置勿复言，言之则成迂。", 
            "前年走河北，荆榛郁丘墟。", 
            "夜宿古战场，鬼物声呜呜。", 
            "去年及淮南，黄尘翳行裾。", 
            "长流漂白骨，满目皆畏途。", 
            "今年归湖山，乔木依故居。", 
            "堂前双老亲，粲粲色敷腴。", 
            "壁间岂无琴，床头亦有书。", 
            "友朋日过从，可嬉仍可娱。", 
            "开轩耿晴色，梅花绕庭除。", 
            "呼儿斫海鲸，新篘酒盈壶。", 
            "偶尔得生还，相对真梦如。", 
            "万事一画饼，百年捋髭须。", 
            "向来误儒冠，今也无壮图。", 
            "且愿休王师，努力加饭蔬。"
        ], 
        "title": "南归对客", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "皎皎千婵娟，盈盈翠红围。", 
            "辇来路迢递，梳鬟理征衣。", 
            "复采鸳鸯花，缀之连理枝。", 
            "忧愁忽已失，欢乐当自兹。", 
            "君王不重色，安肯留金闺。", 
            "再令出宫掖，相看泪交垂。", 
            "分配老斲轮，强颜相追随。", 
            "旧恩弃如土，新宠岂所宜。", 
            "谁谓事当尔，苦乐心自知。", 
            "含情理金徽，烦声乱朱丝。", 
            "一弹丹凤离，再弹黄鹄飞。", 
            "已恨听者少，更伤知音稀。", 
            "吞声不忍哭，寄曲宣馀悲。", 
            "可怜薄命身，万里荣华衰。", 
            "江南天一涯，流落将安归。", 
            "向来承恩地，月落夜乌啼。"
        ], 
        "title": "宋宫人分嫁北匠", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "燕姬压酒春宵永，列炬摇光拂红影。", 
            "银鸭香烘云母屏，绮窗绣阁流芳馨。", 
            "脆管声含兰气娇，凤钗拖颈乌云飘。", 
            "锦瑟无端促弦急，纤蛾敛翠翻成泣。", 
            "雕笼啁哳鸡鸣早，一笑红颜镜中老。"
        ], 
        "title": "幽州除夜醉歌", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "昔闻天兵入西蜀，鞞鼓乱挝裂岩谷。", 
            "金鞍战马踏云梯，日射旌旗红簌簌。", 
            "黑雾压城尘涨天，西方杀气成愁烟。", 
            "钓鱼台畔古战场，六军战血平三川。", 
            "天寒日落愁无色，将军一剑万人敌。", 
            "妇女多在官军中，兵气不扬长太息。"
        ], 
        "title": "闻父老说（毛本作谈）兵", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "有客有客浮丘翁，一生能事今日终。", 
            "齧毡雪窖身不容，寸心耿耿摩苍空。", 
            "睢阳临难气塞充，大呼南八男儿忠。", 
            "我公就义何从容，名垂竹帛生英雄。", 
            "呜呼一歌兮歌无穷，魂招不来何所从。"
        ], 
        "title": "浮丘道人招魂歌 其一", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "有母有母死南国，天气黯淡杀气黑。", 
            "忍埋玉骨崖山侧，蓼莪劬劳泪沾臆。", 
            "孤儿以忠报罔极，拔舌剖心命何惜。", 
            "地结苌弘血成碧，九泉见母无言责。", 
            "呜呼二歌兮歌复忆，魂招不来长叹息。"
        ], 
        "title": "浮丘道人招魂歌 其二", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "有弟有弟隔风雪，音信不通雁飞绝。", 
            "独处空庐坐缧绁，短衣冻指不能结。", 
            "天生男儿硬如铁，白刃飞空肢体裂。", 
            "此时与汝成永诀，汝于何处收兄骨。", 
            "呜呼三歌兮歌声咽，魂招不来泪流血。"
        ], 
        "title": "浮丘道人招魂歌 其三", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "有妹有妹天一方，良人去后逢此殃。", 
            "黄尘暗天道路长，男呻女吟不得将。", 
            "汝母已死埋炎荒，汝兄跣足行雪霜。", 
            "万里相逢泪滂滂，惊定拭泪还悲伤。", 
            "呜呼四歌兮歌欲狂，魂招不来归故乡。"
        ], 
        "title": "浮丘道人招魂歌 其四", 
        "type": "古风", 
        "yun": "阳"
    }, 
    {
        "author": "汪元量", 
        "era": "元", 
        "subtype": null, 
        "text": [
            "有妻有妻不得顾，饥走荒山汗如雨。", 
            "一朝中道逢狼虎，不肯偷生作人妇。", 
            "左掖虞姬右陵母，一剑捐身刚自许。", 
            "天上地下吾与汝，夫为忠臣妻烈女。", 
            "呜呼五歌兮歌声苦，魂招不来在何所。"
        ], 
        "title": "浮丘道人招魂歌 其五", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "有子有子衣裳单，皮肉冻死伤其寒。", 
            "蓬空煨烬不得安，叫怒索饭饥无餐。", 
            "乱离走窜千里山，荆棘蹲坐肤不完。", 
            "失身被系泪不乾，父闻此语摧心肝。", 
            "呜呼六歌兮歌欲残，魂招不来心鼻酸。"
        ], 
        "title": "浮丘道人招魂歌 其六", 
        "type": "古风", 
        "yun": "寒"
    }, 
    {
        "author": "汪元量", 
        "era": "元", 
        "subtype": null, 
        "text": [
            "有女有女清且淑，学母晓妆颜如玉。", 
            "忆昔狼狈走空谷，不得还家收骨肉。", 
            "关河丧乱多杀戮，白日驱人夜烧屋。", 
            "一双白璧委沟渎，日暮潜行向天哭。", 
            "呜呼七歌兮歌不足，魂招不来泪盈掬。"
        ], 
        "title": "浮丘道人招魂歌 其七", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "有诗有诗吟啸集，纸上飞蛇喷香汁。", 
            "杜陵宝唾手亲拾，沧海月明老珠泣。", 
            "天地长留国风什，鬼神护呵六丁立。", 
            "我公笔势人莫及，每一呻吟泪痕湿。", 
            "呜呼八歌兮歌转急，魂招不来风习习。"
        ], 
        "title": "浮丘道人招魂歌 其八", 
        "type": "古风", 
        "yun": "缉"
    }, 
    {
        "author": "汪元量", 
        "era": "元", 
        "subtype": null, 
        "text": [
            "有官有官位卿相，一代儒宗一敬让。", 
            "家亡国破身漂荡，铁汉生擒今北向。", 
            "忠肝义胆不可状，要与人间留好样。", 
            "惜哉斯文天已丧，我作哀章泪悽怆。", 
            "呜呼九歌兮歌始放，魂招不来默惆怅。"
        ], 
        "title": "浮丘道人招魂歌 其九", 
        "type": "古风", 
        "yun": "漾"
    }, 
    {
        "author": "汪元量", 
        "era": "元", 
        "subtype": null, 
        "text": [
            "清时难再得，离别安可留。", 
            "出门望西北，欲往还绸缪。", 
            "俯视长河奔，方舟激中流。", 
            "惊波一何骇，返顾令人忧。", 
            "天风吹枯桑，日暮寒飕飕。", 
            "何当从此别，送子狐白裘。"
        ], 
        "title": "月夜拟李陵诗传 其一", 
        "type": "古风", 
        "yun": "尤"
    }, 
    {
        "author": "汪元量", 
        "era": "元", 
        "subtype": null, 
        "text": [
            "嘉会不可再，聚散空彷徨。", 
            "临流歌长吟，送子游远方。", 
            "悲风来天末，圆月流景光。", 
            "行人驾言迈，令我结中肠。", 
            "岂无一尊酒，与子发慨慷。"
        ], 
        "title": "月夜拟李陵诗传 其二", 
        "type": "古风", 
        "yun": "阳"
    }, 
    {
        "author": "汪元量", 
        "era": "元", 
        "subtype": null, 
        "text": [
            "河梁日将暮，游子安所从。", 
            "执手古路侧，征裾飘长风。", 
            "行行忽已远，眇若孤飞鸿。", 
            "人生非松乔，代谢自有终。", 
            "长当崇令名，赤心以为忠。"
        ], 
        "title": "月夜拟李陵诗传 其三", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "我忆西湖断桥路，雨色晴光自朝暮。", 
            "燕去鸿来今几度，梅花万里水云隔。", 
            "日夜思家归不得，偶然醉归文姬侧。"
        ], 
        "title": "忆湖上", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "蜀都府主迎宾客，赠我蜀锦三百尺。", 
            "美人蔌蔌弄金梭，鸳鸯机上初成疋。", 
            "繁花乱蕊皆同心，艳蘖中含杜鹃血。", 
            "玉妃如霜姑射仙，金刀剪破云霞缬。", 
            "为我裁成合欢被，细意密缝无线迹。", 
            "道人把玩色相射，银海光摇泪珠滴。", 
            "却忆故家初破时，绣龙画雉如砂石。", 
            "绮窗窈窕花离离，红妆万镜娇无力。", 
            "百幅锦帆风不动，绿湿红鲜荡春碧。", 
            "纷华过眼一梦如，蜀锦吴绫复何益。", 
            "白茅安用红锦包，虎皮难以裹羊质。", 
            "只今卷锦还府主，心地了然无得失。", 
            "铜壶漏断银缸灭，昆崙影转初三月。", 
            "道人坐久闻妙香，纸帐蒲团自清绝。"
        ], 
        "title": "昝相公送锦被", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "西兴渡口乱啼鸦，锦缆牵江目力赊。", 
            "六馆衣冠沦道路，三宫珠玉走风砂。", 
            "山川不尽心难老，岁月忧煎发渐华。", 
            "行到湘南归不得，倚门应是望天涯。"
        ], 
        "title": "唐律寄呈父凤山提举 其一", 
        "type": "古风", 
        "yun": "麻"
    }, 
    {
        "author": "汪元量", 
        "era": "元", 
        "subtype": null, 
        "text": [
            "黄帽催人急放舟，荻花枫叶共飕飕。", 
            "天公作恶云翻手，河伯为妖风打头。", 
            "接翅野鸦围古堞，断行孤雁落中州。", 
            "吴山只隔淮山路，江北江南处处愁。"
        ], 
        "title": "唐律寄呈父凤山提举 其二", 
        "type": "古风", 
        "yun": "尤"
    }, 
    {
        "author": "汪元量", 
        "era": "元", 
        "subtype": null, 
        "text": [
            "燕山只在乱云边，过了黄河便豁然。", 
            "鼠帽蒙头车上坐，貂裘拥鼻草间眠。", 
            "秋砧捣落千营月，晓寨炊残万灶烟。", 
            "说与奚奴休笑我，诗人要看好山川。"
        ], 
        "title": "唐律寄呈父凤山提举 其三", 
        "type": "古风", 
        "yun": "先"
    }, 
    {
        "author": "汪元量", 
        "era": "元", 
        "subtype": null, 
        "text": [
            "锦帆浩荡湿龙鸾，乐指三千粉泪寒。", 
            "万里远行看日近，一人不杀见天宽。", 
            "玉关屡沐军罗拜，金殿时蒙上问安。", 
            "宴罢御香携满袖，醉归环佩月中看。"
        ], 
        "title": "唐律寄呈父凤山提举 其四", 
        "type": "古风", 
        "yun": "寒"
    }, 
    {
        "author": "汪元量", 
        "era": "元", 
        "subtype": null, 
        "text": [
            "昔年去国大苍黄，同舍诸生半死亡。", 
            "春别浙江花似雾，秋行碛地草如霜。", 
            "时沽市酒借馀景，屡宿官邮悲故乡。", 
            "满目故人皆厚禄，吾侪添得两奚囊。"
        ], 
        "title": "唐律寄呈父凤山提举 其五", 
        "type": "古风", 
        "yun": "阳"
    }, 
    {
        "author": "汪元量", 
        "era": "元", 
        "subtype": null, 
        "text": [
            "抱琴挟策马萧萧，北望燕云道路遥。", 
            "紫塞晓行闻雁叫，黄河夜渡见鱼跳。", 
            "周回四蜀愁双剑，浩荡三湘梦六桥。", 
            "踏遍乾坤犹是客，小山丛桂不能招。"
        ], 
        "title": "唐律寄呈父凤山提举 其六", 
        "type": "古风", 
        "yun": "萧"
    }, 
    {
        "author": "汪元量", 
        "era": "元", 
        "subtype": null, 
        "text": [
            "夜来梦里到吾庐，梦破潸然泪似珠。", 
            "吴女北游簪素柰，湘娥南望泣苍梧。", 
            "风吹远浦秋鸿杳，月出空山夜鹤孤。", 
            "忽忆西湖梅与柳，梦随云水度西湖。"
        ], 
        "title": "唐律寄呈父凤山提举 其七", 
        "type": "古风", 
        "yun": "虞"
    }, 
    {
        "author": "汪元量", 
        "era": "元", 
        "subtype": null, 
        "text": [
            "南岳诸峰处处嘉，麻鞋竹杖蹑青霞。", 
            "山前已见九杈□，洞里不逢三朵花。", 
            "岩瀑垂垂腾晓蜃，野田渺渺落寒鸦。", 
            "衡阳鼓角风悲咽，游子斯时正忆家。"
        ], 
        "title": "唐律寄呈父凤山提举 其八", 
        "type": "古风", 
        "yun": "麻"
    }, 
    {
        "author": "汪元量", 
        "era": "元", 
        "subtype": null, 
        "text": [
            "愁来不可更禁当，望鬼门关断尽肠。", 
            "无处告诉只欲死，有时颠倒忽成狂。", 
            "三湘风雨失舟楫，万里路岐多雪霜。", 
            "遥忆武林社中友，下湖箫鼓醉红装。"
        ], 
        "title": "唐律寄呈父凤山提举 其九", 
        "type": "古风", 
        "yun": "阳"
    }, 
    {
        "author": "汪元量", 
        "era": "元", 
        "subtype": null, 
        "text": [
            "自笑儒衣世法疏，穷愁何日得伸舒。", 
            "一从挟策来燕地，几拟陈情乞鉴湖。", 
            "风雨凄凄鸿雁瘦，雪霜凛凛鹡鸰孤。", 
            "湘江楼上无憀甚，不见吴山似画图。"
        ], 
        "title": "唐律寄呈父凤山提举 其十", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "徐卿寒夜弹玉琴，冻云妒月波澄阴。", 
            "海上神峰削幽翠，十二楼前玉妃坠。", 
            "湘娥素女相对泣，翠竹苍梧泪痕湿。", 
            "幽兰不香蕙花死，千愁万怨青枫里。", 
            "风敲叶脱雨如啸，百鸟喧啾孤凤叫。", 
            "老龙吐珠赤洒洒，山鬼摇𣟴走堂下。", 
            "徐卿徐卿且停手，呼儿割鸡酌春酒。", 
            "曲高调古人不识，侧耳西楼咽筝笛。"
        ], 
        "title": "听徐雪江琴", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "行都元帅千蹄马，腰佩角弓箭盈把。", 
            "浣花溪头具小舟，击鼓吹箫行酒斝。", 
            "舞腰袅娜锦缠头，风吹金缕随东流。", 
            "公孙弟子背面笑，拔剑一击蛟龙愁。", 
            "万里桥西有茅屋，杜子当年来卜筑。", 
            "湘江一醉不复归，四松寂寞擎寒玉。"
        ], 
        "title": "昝元帅相拉浣花溪泛舟", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "麻姑飘飘出烟雾，红尾凤飞骑不住。", 
            "青城山高风露寒，佩环挂著山花树。", 
            "花雾濛濛香湿衣，一点柔红泻香露。", 
            "群仙行酒擘麒麟，玉盌金盘间犀箸。", 
            "琼璈铁笛含氤氲，二十三弦语幽素。", 
            "琼台宴罢醉不归，月出昆崙天未曙。", 
            "青衣结束金丝蕊，鹤扇双行引归路。", 
            "白云叠叠水潺潺，神仙窟宅知何处。"
        ], 
        "title": "麻姑仙坛歌", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "我谒武侯祠，阴廊草凄凄。", 
            "当时南阳结庐学龙卧，深山大泽无人知。", 
            "胡为蜀先主，三顾前致辞。", 
            "欲烦恢复天下计，先生筹策天下奇。", 
            "浩然出山来，凛凛虎豹姿。", 
            "乘时既得人，上曰真吾师。", 
            "已晓关与张，二子不复疑。", 
            "孤有孔明在军中，如龙有水相因依。", 
            "历数既有归，破贼当自兹。", 
            "可怜复汉社稷心未已，当时三峡图垒空巍巍。", 
            "先生有才过曹丕，中原恢复未可知。", 
            "惜哉军务劳，一心死无私。", 
            "出师一表如皎日，千古万古鸿名垂。"
        ], 
        "title": "蜀相庙", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "幽州城南花满溪，秋千摇飏高复低。", 
            "吹笙击鼓园之西，金鞍马踏芳草堤。", 
            "花娘满眼歌声齐，今日烂醉归去兮。"
        ], 
        "title": "幽州城南江乡园", 
        "type": "古风", 
        "yun": "齐"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "平生英烈世无双，汉骑飞来肯受降。", 
            "早与虞姬帐下死，不教战血到乌江。"
        ], 
        "title": "乌江", 
        "type": "绝句", 
        "yun": "江"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "丙子正月十有三，挝鞞伐鼓下江南。", 
            "皋亭山上青烟起，宰执相看似醉酣。"
        ], 
        "title": "湖州歌九十八首 其一", 
        "type": "绝句", 
        "yun": "覃"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "万马如云在外间，玉阶仙仗罢趋班。", 
            "三宫北面议方定，遣使皋亭慰伯颜。"
        ], 
        "title": "湖州歌九十八首 其二", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "殿上群臣默不言，伯颜丞相趣降笺。", 
            "三宫共在珠帘下，万骑虬须绕殿前。"
        ], 
        "title": "湖州歌九十八首 其三", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "谢了天恩出内门，驾前喝道上将军。", 
            "白旄黄钺分行立，一点猩红似幼君。"
        ], 
        "title": "湖州歌九十八首 其四", 
        "type": "绝句", 
        "yun": "文"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一匊吴山在眼中，楼台累累间青红。", 
            "锦帆后夜烟江上，手抱琵琶忆故宫。"
        ], 
        "title": "湖州歌九十八首 其五", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "北望燕云不尽头，大江东去水悠悠。", 
            "夕阳一片寒鸦外，目断东西四百州。"
        ], 
        "title": "湖州歌九十八首 其六", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "十数年来国事乖，大臣无计逐时挨。", 
            "三宫今日燕山去，春草萋萋上玉阶。"
        ], 
        "title": "湖州歌九十八首 其七", 
        "type": "绝句", 
        "yun": "佳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "锦帆高揭绣帘开，鼍鼓声悲凤管哀。", 
            "月子纤纤云里见，吴江不尽暮潮来。"
        ], 
        "title": "湖州歌九十八首 其八", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一出宫门上画船，红红白白艳神仙。", 
            "山长水远愁无那，又见江南月上弦。"
        ], 
        "title": "湖州歌九十八首 其九", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "太湖风起浪头高，锦柁摇摇坐不牢。", 
            "靠著篷窗垂两目，船头船尾烂弓刀。"
        ], 
        "title": "湖州歌九十八首 其十", 
        "type": "绝句", 
        "yun": "豪"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "昨夜三更泪湿腮，伍胥何事梦中来。", 
            "三宫从此相分别，自勒潮头白马回。"
        ], 
        "title": "湖州歌九十八首 其十一", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "受降城下草离离，寒食清明只自悲。", 
            "汉寝秦陵何处在，莺花无主雨如丝。"
        ], 
        "title": "湖州歌九十八首 其十二", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "金陵昨夜有降书，更说扬州一战输。", 
            "淮北淮南清未了，又添军马下东吴。"
        ], 
        "title": "湖州歌九十八首 其十三", 
        "type": "绝句", 
        "yun": "虞"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "铁瓮城头马乱嘶，金陵城下炮如飞。", 
            "黑风捲地鼓鼙急，昨夜常州又受围。"
        ], 
        "title": "湖州歌九十八首 其十四", 
        "type": "绝句", 
        "yun": "微"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "晓来宫棹去如飞，掠削鬟云浅画眉。", 
            "风雨凄凄能自遣，三三五五坐弹棋。"
        ], 
        "title": "湖州歌九十八首 其十五", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "暮雨潇潇酒力微，江头杨柳正依依。", 
            "宫娥抱膝船窗坐，红泪千行湿绣衣。"
        ], 
        "title": "湖州歌九十八首 其十六", 
        "type": "绝句", 
        "yun": "微"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "晓鬓鬅松懒不梳，忽听人说是南徐。", 
            "手中明镜抛船上，半揭篷窗看打鱼。"
        ], 
        "title": "湖州歌九十八首 其十七", 
        "type": "绝句", 
        "yun": "鱼"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "京口沿河卖酒家，东边杨柳北边花。", 
            "柳摇花谢人分散，一向天涯一海涯。"
        ], 
        "title": "湖州歌九十八首 其十八", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "满船明月夜鸣榔，船上宫人烧夜香。", 
            "好是烧香得神力，片帆稳送到渔阳。"
        ], 
        "title": "湖州歌九十八首 其十九", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一片淮山落照中，开船忽遇打头风。", 
            "行军元帅传言语，别拨官军下浙东。"
        ], 
        "title": "湖州歌九十八首 其二十", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "扬子江头潮退迟，三宫船傍钓鱼矶。", 
            "须臾风定过江去，不奈林间杜宇啼。"
        ], 
        "title": "湖州歌九十八首 其二十一", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一半淮江半浙江，怒潮日夜自相撞。", 
            "扬州昨夜军书至，说道淮安未肯降。"
        ], 
        "title": "湖州歌九十八首 其二十二", 
        "type": "绝句", 
        "yun": "江"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "晓来潮信暂相留，满耳惊涛愁复愁。", 
            "月殿不知何处在，锦帆摇曳到扬州。"
        ], 
        "title": "湖州歌九十八首 其二十三", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "金屋煌煌丽九天，朝歌夜舞艳神仙。", 
            "寻常只道西湖好，不识淮南是极边。"
        ], 
        "title": "湖州歌九十八首 其二十四", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "风雨声中听棹歌，山炰野馔奈愁何。", 
            "雪花淮白甜如蜜，不减江珧滋味多。"
        ], 
        "title": "湖州歌九十八首 其二十五", 
        "type": "绝句", 
        "yun": "歌"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "九出琼花一夜开，无双亭曲小徘徊。", 
            "可怜后土空祠宇，望断韦郎不见来。"
        ], 
        "title": "湖州歌九十八首 其二十六", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "两淮战鼓不停挝，万骑精兵赛夜叉。", 
            "破阵焚舟弹指顷，汉人犹误夏爷爷。"
        ], 
        "title": "湖州歌九十八首 其二十七", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "官军两岸护龙舟，麦饭鱼羹进不休。", 
            "宫女垂头空作恶，暗抛珠泪落船头。"
        ], 
        "title": "湖州歌九十八首 其二十八", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "都人不识有干戈，罗绮丛中乐事多。", 
            "一夜月明天漠漠，汉人歌罢楚人歌。"
        ], 
        "title": "湖州歌九十八首 其二十九", 
        "type": "绝句", 
        "yun": "歌"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "太皇太后过江都，遥指淮山似画图。", 
            "抛却故家风雨外，夜来归梦绕西湖。"
        ], 
        "title": "湖州歌九十八首 其三十", 
        "type": "绝句", 
        "yun": "虞"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "万骑横江泣鼓鞞，千枝画角一行吹。", 
            "淮南今夜好明月，船上美人空泪垂。"
        ], 
        "title": "湖州歌九十八首 其三十一", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "芦荻飕飕风乱吹，战场白骨暴沙泥。", 
            "淮南兵后人烟绝，新鬼啾啾旧鬼啼。"
        ], 
        "title": "湖州歌九十八首 其三十二", 
        "type": "绝句", 
        "yun": "齐"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "不堪回首泪盈盈，万里淮河听雨声。", 
            "莫问萍齑并豆粥，且餐麦饭与鱼羹。"
        ], 
        "title": "湖州歌九十八首 其三十三", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "宰执连镳向北行，淮南夜夜鬼灯青。", 
            "虽然适意无南北，生死难逃筛下星。"
        ], 
        "title": "湖州歌九十八首 其三十四", 
        "type": "绝句", 
        "yun": "青"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "更阑炙烛绣檐遮，卸却金钿与翠花。", 
            "心似乱丝眠不得，江楼中夜咽悲笳。"
        ], 
        "title": "湖州歌九十八首 其三十五", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "两淮极目草芊芊，野渡灰馀屋数椽。", 
            "兵马渡江人走尽，民船拘敛作官船。"
        ], 
        "title": "湖州歌九十八首 其三十六", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "宫人清夜按瑶琴，不识明妃出塞心。", 
            "十八拍中无限恨，转弦又奏广陵音。"
        ], 
        "title": "湖州歌九十八首 其三十七", 
        "type": "绝句", 
        "yun": "侵"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "青天澹澹月荒荒，两岸淮田尽战场。", 
            "宫女不眠开眼坐，更听人唱哭襄阳。"
        ], 
        "title": "湖州歌九十八首 其三十八", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "翠鬟半亸倦梳妆，杨柳风前阵阵凉。", 
            "弦索懒拈缩纤手，龙涎犹嚼口脂香。"
        ], 
        "title": "湖州歌九十八首 其三十九", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "凤管龙笙处处吹，都民欣乐太平时。", 
            "宫娥不识兴亡事，犹唱宣和御制词。"
        ], 
        "title": "湖州歌九十八首 其四十", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "可怜河畔草青青，锦缆牵江且缓行。", 
            "爱此淮南山水好，问天乞得片时晴。"
        ], 
        "title": "湖州歌九十八首 其四十一", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "丞相催人急放舟，舟中儿女泪交流。", 
            "淮南渐远波声小，犹见扬州望火楼。"
        ], 
        "title": "湖州歌九十八首 其四十二", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "拨尽琵琶意欲悲，新愁旧梦两依依。", 
            "江楼吹笛三更后，细雨灯前醉玉妃。"
        ], 
        "title": "湖州歌九十八首 其四十三", 
        "type": "绝句", 
        "yun": "微"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "篷窗倚坐酒微酣，淮水无波似蔚蓝。", 
            "双橹咿哑摇不住，望中犹自是江南。"
        ], 
        "title": "湖州歌九十八首 其四十四", 
        "type": "绝句", 
        "yun": "覃"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "销金帐下忽天明，梦里无情亦有情。", 
            "何处乱山可埋骨，暂时相对坐调笙。"
        ], 
        "title": "湖州歌九十八首 其四十五", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "宫人夜泊近人家，瞥见红榴三四丫。", 
            "犹说初离行在所，玉阑无数牡丹花。"
        ], 
        "title": "湖州歌九十八首 其四十六", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "丝雨绵云五月寒，淮堧遗老笑儒冠。", 
            "行军元帅来相探，折送驼峰炙一盘。"
        ], 
        "title": "湖州歌九十八首 其四十七", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "江头杨柳舞婆娑，万马成群啮短莎。", 
            "北客醉中齐拍手，隔船又唱采茶歌。"
        ], 
        "title": "湖州歌九十八首 其四十八", 
        "type": "绝句", 
        "yun": "歌"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "长淮风定浪涛宽，锦棹摇摇上下湾。", 
            "兵后人烟绝稀少，可胜战骨白如山。"
        ], 
        "title": "湖州歌九十八首 其四十九", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "使臣开闸过高邮，杨柳丝丝拂去舟。", 
            "宫女开篷犹自笑，閒抛金弹打沙鸥。"
        ], 
        "title": "湖州歌九十八首 其五十", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "邵伯津头闸未开，山城鼓角不胜哀。", 
            "一川霞锦供行客，且掬荷香进酒杯。"
        ], 
        "title": "湖州歌九十八首 其五十一", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "北风吹雨入篷间，宫女腰肢瘦怯寒。", 
            "阿监隔船相借问，计程今日到淮安。"
        ], 
        "title": "湖州歌九十八首 其五十二", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "宝应城南柳数枝，葭墙艾席是民居。", 
            "眼前境逆没诗兴，忽有小舟来卖鱼。"
        ], 
        "title": "湖州歌九十八首 其五十三", 
        "type": "绝句", 
        "yun": "鱼"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "船泊邳州古岸傍，斜风细雨送昏黄。", 
            "美人十二船中坐，犹把金猊炷好香。"
        ], 
        "title": "湖州歌九十八首 其五十四", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "徐州城上觅黄楼，四壁诗章读不休。", 
            "更欲登台看戏马，州官携酒共嬉游。"
        ], 
        "title": "湖州歌九十八首 其五十五", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "歌风台畔水沄沄，地面官人馈酒荤。", 
            "宫女上船嬉一霎，不禁尘土污衣裙。"
        ], 
        "title": "湖州歌九十八首 其五十六", 
        "type": "绝句", 
        "yun": "文"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "新济州来旧济州，柳门西畔两三鸥。", 
            "酒边笑谑消长日，弄竹弹丝尽胜流。"
        ], 
        "title": "湖州歌九十八首 其五十七", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一更船泊郓州城，城外巡军夜柝鸣。", 
            "如此月圆如此客，犹能把酒到天明。"
        ], 
        "title": "湖州歌九十八首 其五十八", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "琵琶切切更嘈嘈，高柳群蝉遂不号。", 
            "一片夕阳无限好，汶河西上酒楼高。"
        ], 
        "title": "湖州歌九十八首 其五十九", 
        "type": "绝句", 
        "yun": "豪"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "锦帆百幅碍斜阳，遥望陵州里许长。", 
            "车马争驰迎把盏，走来船上看花娘。"
        ], 
        "title": "湖州歌九十八首 其六十", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "兀兀篷窗坐似禅，景州城外更凄然。", 
            "官河宛转无风力，马曳驴拖鼓子船。"
        ], 
        "title": "湖州歌九十八首 其六十一", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "灌州河水曲如弓，青草坪边路向东。", 
            "船过州南忽奇绝，一如湖上藕花风。"
        ], 
        "title": "湖州歌九十八首 其六十二", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "船到沧州且少留，客来同上酒家楼。", 
            "沿河树折枣初剥，满地藤枯瓜未收。"
        ], 
        "title": "湖州歌九十八首 其六十三", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "牙樯暂住献州城，鹭去鸥来管送迎。", 
            "卧笑宫人掷骰子，金钱痴咒卜输赢。"
        ], 
        "title": "湖州歌九十八首 其六十四", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "日中转柁到河间，万里羁人强自宽。", 
            "此夜此歌如此酒，长安月色好谁看。"
        ], 
        "title": "湖州歌九十八首 其六十五", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "长芦转柁是通津，尽是东西南北人。", 
            "日暮烟花箫鼓闹，红楼烂醉楚州春。"
        ], 
        "title": "湖州歌九十八首 其六十六", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "恰到杨村旧马头，北风吹雨便成秋。", 
            "呜呜鬼物败人兴，掩却篷窗且睡休。"
        ], 
        "title": "湖州歌九十八首 其六十七", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "满朝宰相出通州，迎接三宫晏不休。", 
            "六十里天围锦帐，素车白马月中游。"
        ], 
        "title": "湖州歌九十八首 其六十八", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "会同馆里紫蒙茸，兰麝飘来阵阵风。", 
            "箫鼓沸天回雁舞，黄罗帐幔燕三宫。"
        ], 
        "title": "湖州歌九十八首 其六十九", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "皇帝初开第一筵，天颜问劳思绵绵。", 
            "大元皇后同茶饭，宴罢归来月满天。"
        ], 
        "title": "湖州歌九十八首 其七十", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第二筵开入九重，君王把酒劝三宫。", 
            "驼峰割罢行酥酪，又进雕盘嫩韭葱。"
        ], 
        "title": "湖州歌九十八首 其七十一", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第三筵开在蓬莱，丞相行杯不放杯。", 
            "割马烧羊熬解粥，三宫宴罢谢恩回。"
        ], 
        "title": "湖州歌九十八首 其七十二", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第四排筵在广寒，葡萄酒酿色如丹。", 
            "并刀细割天鸡肉，宴罢归来月满鞍。"
        ], 
        "title": "湖州歌九十八首 其七十三", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第五华筵正大宫，辘轳引酒吸长虹。", 
            "金盘堆起胡羊肉，禦指三千响碧空。"
        ], 
        "title": "湖州歌九十八首 其七十四", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第六筵开在禁庭，蒸麋烧鹿荐杯行。", 
            "三宫满饮天颜喜，月下笙歌入旧城。"
        ], 
        "title": "湖州歌九十八首 其七十五", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第七筵排极整齐，三宫游处软舆提。", 
            "杏浆新沃烧熊肉，更进鹌鹑野雉鸡。"
        ], 
        "title": "湖州歌九十八首 其七十六", 
        "type": "绝句", 
        "yun": "齐"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第八筵开在北亭，三宫丰燕已恩荣。", 
            "诸行百戏都呈艺，乐局伶官叫点名。"
        ], 
        "title": "湖州歌九十八首 其七十七", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第九筵开尽帝妃，三宫端坐受金卮。", 
            "须臾殿上都酣醉，拍手高歌舞雁儿。"
        ], 
        "title": "湖州歌九十八首 其七十八", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "第十琼筵敞禁庭，两厢丞相把壶瓶。", 
            "君王自劝三宫酒，更送天香近玉屏。"
        ], 
        "title": "湖州歌九十八首 其七十九", 
        "type": "绝句", 
        "yun": "青"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一人不杀谢乾坤，万里来来谒帝阍。", 
            "高下受官随品从，九流艺术亦沾恩。"
        ], 
        "title": "湖州歌九十八首 其八十", 
        "type": "绝句", 
        "yun": "元"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "僧道恩荣已受封，上庠儒者亦恩隆。", 
            "福王又拜平原郡，幼主新封瀛国公。"
        ], 
        "title": "湖州歌九十八首 其八十一", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "金屋妆成物色新，三宫日用御厨珍。", 
            "其馀宫女千馀个，分嫁幽州老斲轮。"
        ], 
        "title": "湖州歌九十八首 其八十二", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "每月支粮万石钧，日支羊肉六千斤。", 
            "御厨请给葡萄酒，别赐天鹅与野麇。"
        ], 
        "title": "湖州歌九十八首 其八十三", 
        "type": "绝句", 
        "yun": "文"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "三宫寝室异香飘，貂鼠毡帘锦绣标。", 
            "花毯褥裀三万件，织金凤被八千条。"
        ], 
        "title": "湖州歌九十八首 其八十四", 
        "type": "绝句", 
        "yun": "萧"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "客中忽忽又重阳，满酌葡萄当菊觞。", 
            "谢后已叨新圣旨，谢家田土免输粮。"
        ], 
        "title": "湖州歌九十八首 其八十五", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "雪里天家赐炕羊，两壶九酝紫霞觞。", 
            "三宫夜给千条烛，更赐高丽黑玉香。"
        ], 
        "title": "湖州歌九十八首 其八十六", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "三殿加餐强自宽，内家日日问平安。", 
            "大元皇后来相探，特赐丝紬二百单。"
        ], 
        "title": "湖州歌九十八首 其八十七", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "万里修途似梦中，天家赐予意无穷。", 
            "昭仪别馆香云煖，自把诗书授国公。"
        ], 
        "title": "湖州歌九十八首 其八十八", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "万里羁孤夜忆家，边城吹角更吹笳。", 
            "须臾敕使传言语，今日天庭赏雪花。"
        ], 
        "title": "湖州歌九十八首 其八十九", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "雪子飞飞塞面寒，地炉石炭共团栾。", 
            "天家赐酒十银瓮，熊掌天鹅三玉盘。"
        ], 
        "title": "湖州歌九十八首 其九十", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "江南郡守列金阶，内里华筵日日排。", 
            "文武官僚多二品，还乡尽带虎头牌。"
        ], 
        "title": "湖州歌九十八首 其九十一", 
        "type": "绝句", 
        "yun": "佳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "四川昝帅尚粗豪，万马来燕贡一遭。", 
            "奏授虎符三百面，内家更赐织金袍。"
        ], 
        "title": "湖州歌九十八首 其九十二", 
        "type": "绝句", 
        "yun": "豪"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "九重蕡烛照帘栊，三殿乘舆去贺冬。", 
            "金面垂慈多喜色，史官书瑞奏年丰。"
        ], 
        "title": "湖州歌九十八首 其九十三", 
        "type": "绝句", 
        "yun": "冬"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "晓望燕云正雪天，闭门毡帐恣高眠。", 
            "内家遗钞三千锭，添赐三宫日用钱。"
        ], 
        "title": "湖州歌九十八首 其九十四", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "东宫雪里燕三宫，妃子殷勤把酒钟。", 
            "百十箜篌弹玉指，两行珠翠击金镛。"
        ], 
        "title": "湖州歌九十八首 其九十五", 
        "type": "绝句", 
        "yun": "冬"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "夜来酒醒四更过，渐觉衾裯冷气多。", 
            "踏雪敲门双敕使，传言太子送天鹅。"
        ], 
        "title": "湖州歌九十八首 其九十六", 
        "type": "绝句", 
        "yun": "歌"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "两下金襕障御阶，异香缥缈五门开。", 
            "都人罢市从容立，迎接南朝驸马来。"
        ], 
        "title": "湖州歌九十八首 其九十七", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "杭州万里到幽州，百咏歌成意未休。", 
            "燕玉偶然通一笑，歌喉宛转作吴讴。"
        ], 
        "title": "湖州歌九十八首 其九十八", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "淮南西畔草离离，万楫千艘水上飞。", 
            "旗帜蔽江金鼓震，伯颜丞相过江时。"
        ], 
        "title": "越州歌二十首 其一", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "东南半壁日昏昏，万骑临轩趣幼君。", 
            "三十六宫随辇去，不堪回首望吴云。"
        ], 
        "title": "越州歌二十首 其二", 
        "type": "绝句", 
        "yun": "文"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "一阵西风满地烟，千军万马浙江边。", 
            "官司把断西兴渡，要夺渔船作战船。"
        ], 
        "title": "越州歌二十首 其三", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "两峰云锁几时开，昨夜京城战鼓哀。", 
            "渔父生来载歌舞，满头白发见兵来。"
        ], 
        "title": "越州歌二十首 其四", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "秋风吹雨暗天涯，越鸟巢翻何以家。", 
            "岭上万松都斫尽，西湖新路欲排叉。"
        ], 
        "title": "越州歌二十首 其五", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "师相平章误我朝，千秋万古恨难销。", 
            "萧墙祸起非今日，不赏军功在断桥。"
        ], 
        "title": "越州歌二十首 其六", 
        "type": "绝句", 
        "yun": "萧"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "苍生恸哭入云霄，内苑琼林已作樵。", 
            "打断六更天未晓，禁庭两桁籸盘烧。"
        ], 
        "title": "越州歌二十首 其七", 
        "type": "绝句", 
        "yun": "萧"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "鲁港当年傀儡场，六军尽笑贾平章。", 
            "三声锣响三更后，不见人呼大魏王。"
        ], 
        "title": "越州歌二十首 其八", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "脱却黄袍心莫欺，魏王事业止于斯。", 
            "孤舟走过扬州去，表奏朝廷乞太师。"
        ], 
        "title": "越州歌二十首 其九", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "贾庙巍巍尽敕封，秦齐两国受恩同。", 
            "木棉庵下无依鬼，合策麒麟第一功。"
        ], 
        "title": "越州歌二十首 其十", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "集芳园里策奇功，丞相南行面发红。", 
            "留得紫绵三百曲，风吹雨打并成空。"
        ], 
        "title": "越州歌二十首 其十一", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "群臣上疏纳忠言，国害分明在目前。", 
            "只论平章行不法，公田之后又私田。"
        ], 
        "title": "越州歌二十首 其十二", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "甲子初秋柳宿乖，皇天无雨只空雷。", 
            "正当七月初三夜，帝劝长星酒一杯。"
        ], 
        "title": "越州歌二十首 其十三", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "丝风毛雨共凄凉，燕子楼空恨恨长。", 
            "今日客逢新酒熟，夜来春去落花忙。"
        ], 
        "title": "越州歌二十首 其十四", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "月夜湖歌歌正长，船来船去水茫茫。", 
            "上塘歌了下塘唱，更唱吴王与越王。"
        ], 
        "title": "越州歌二十首 其十五", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "昨梦吴山阆苑开，风吹仙乐下瑶台。", 
            "翠围红阵知多少，半揭珠帘看驾来。"
        ], 
        "title": "越州歌二十首 其十六", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "鳌山灯月照人嬉，宣德门前万玉姬。", 
            "记得那年三五夜，快行擎驾倒行归。"
        ], 
        "title": "越州歌二十首 其十七", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "内湖三月赏新荷，锦缆龙舟缓缓拖。", 
            "醉里君王宣乐部，隔花教唱采莲歌。"
        ], 
        "title": "越州歌二十首 其十八", 
        "type": "绝句", 
        "yun": "歌"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "年年宫柳好春光，百啭黄鹂绕建章。", 
            "冶杏夭桃红胜锦，牡丹屏里燕诸王。"
        ], 
        "title": "越州歌二十首 其十九", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "昔梦吴山列御筵，三千宫女烛金莲。", 
            "而今莫说梦中梦，梦里吴山只自怜。"
        ], 
        "title": "越州歌二十首 其二十", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "北风吹我上金台，忍见蛾眉堕马嵬。", 
            "宴罢蟠桃王母去，江南肠断贺方回。"
        ], 
        "title": "答同舍杜德机", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "天子出猎山之东，臂鹰健卒豪且雄。", 
            "我欲从之出云中，坐看万马如游龙。"
        ], 
        "title": "山东飞放", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "蜀道难行高接天，秦关勒马望西川。", 
            "峨眉崒嵂知何处，剑阁崔巍若个边。"
        ], 
        "title": "蜀道", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "彭州昔号小成都，城市繁华锦不如。", 
            "尚有遗儒头雪白，见人犹自问诗书。"
        ], 
        "title": "彭州歌 其一", 
        "type": "绝句", 
        "yun": "鱼"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "彭州又曰牡丹乡，花月人称小雒阳。", 
            "自笑我来逢八月，手攀枯干举清觞。"
        ], 
        "title": "彭州歌 其二", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "锦城飞马过青城，无奈风声更雨声。", 
            "一夜不眠何似者，筹花赌酒到天明。"
        ], 
        "title": "永康军", 
        "type": "绝句", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "槎牙鸟道没人烟，狼虎交横马不前。", 
            "回首青山藏白蹠，万州城下草连天。"
        ], 
        "title": "万州", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "豪士家园为我开，树头树底锦堆堆。", 
            "书生大嚼真快意，不枉戎州走一回。"
        ], 
        "title": "戎州 其一", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "锦荔戎州第一奇，大如鸡子压枝垂。", 
            "金刀剪下三千颗，对客从容把酒卮。"
        ], 
        "title": "戎州 其二", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "害马劳人事已灰，长安无复使臣来。", 
            "满园蓊蔚千千树，尽是杨妃死后栽。"
        ], 
        "title": "戎州 其三", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "锦树高枝种万窠，岁收百斛足生涯。", 
            "八钱买得一斤重，鲁直诗中特地誇。"
        ], 
        "title": "戎州 其四", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "锦壳中间玉一团，树高数丈实难攀。", 
            "泸戎颗颗甜如蜜，夔梓累累味薄酸。"
        ], 
        "title": "戎州 其五", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "雁山突兀插青天，剑阁西来接剑泉。", 
            "如此江山快人意，满船载酒下潼川。"
        ], 
        "title": "隆庆府", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "凤州南去是南岐，大散横盘势更危。", 
            "跃马紫金河畔路，万株杨柳撒金丝。"
        ], 
        "title": "凤州歌 其一", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "去路迢迢入两当，三千三百到华阳。", 
            "黄花川上黄花驿，千百猿声断客肠。"
        ], 
        "title": "凤州歌 其二", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "两鬓萧萧不耐秋，兴来今日谒公侯。", 
            "舞馀燕玉锦缠头，又著红靴踢绣毬。"
        ], 
        "title": "张平章席上", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "秦淮浪白蒋山青，西望神州草木腥。", 
            "江左夷吾甘半壁，只缘无泪洒新亭。"
        ], 
        "title": "题王导像", 
        "type": "绝句", 
        "yun": "青"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "冻木号风雪满天，平章犹放下湖船。", 
            "兽炉金帐羔儿美，不念襄阳已六年。"
        ], 
        "title": "贾魏公雪中下湖", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "南高峰对北高峰，十里荷花九里松。", 
            "烟雨楼台僧占了，西湖风月属吾侬。"
        ], 
        "title": "西湖旧梦 其一", 
        "type": "绝句", 
        "yun": "冬"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "如此湖山正好嬉，游人船上醉如泥。", 
            "黄莺不入垂杨柳，却立海棠花上啼。"
        ], 
        "title": "西湖旧梦 其二", 
        "type": "绝句", 
        "yun": "齐"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "红桡绿舫荡清波，露脚斜飞湿芰荷。", 
            "回首涌金门外望，里河犹自沸笙歌。"
        ], 
        "title": "西湖旧梦 其三", 
        "type": "绝句", 
        "yun": "歌"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "嵯峨云髻簇金钿，血色罗裙湿晓烟。", 
            "陌上相逢通一笑，第三桥下是奴船。"
        ], 
        "title": "西湖旧梦 其四", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "溶溶漾漾碧粼粼，船去船来不碍人。", 
            "日午中官传上旨，内家宣赐玉堂春。"
        ], 
        "title": "西湖旧梦 其五", 
        "type": "绝句", 
        "yun": "真"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "月香水影逋梅白，雨色晴光坡柳青。", 
            "一个销金锅子里，舞裙歌扇不曾停。"
        ], 
        "title": "西湖旧梦 其六", 
        "type": "绝句", 
        "yun": "青"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "帝城官妓出湖边，尽作军装斗画船。", 
            "夺得锦标权遗喜，金银关会赏婵娟。"
        ], 
        "title": "西湖旧梦 其七", 
        "type": "绝句", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "王孙挟弹打鸳鸯，红藕花前世界凉。", 
            "揭起蓬窗弄湖水，潜螭双眼射金光。"
        ], 
        "title": "西湖旧梦 其八", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "芙蓉照水桂香飘，车马纷纷度六桥。", 
            "锦幔笼船人似玉，隔花相对学吹箫。"
        ], 
        "title": "西湖旧梦 其九", 
        "type": "绝句", 
        "yun": "萧"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "六花飞舞似鹅毛，丞相身穿御赐袍。", 
            "不念长安有贫者，下湖打鼓饮羊羔。"
        ], 
        "title": "西湖旧梦 其十", 
        "type": "绝句", 
        "yun": "豪"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "联骑来登卯酉山，老君玉局护阑干。", 
            "步虚殿上香云绕，空翠萧森北斗寒。"
        ], 
        "title": "玉局诗", 
        "type": "绝句", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "南泉多载夜光还，健步移梅种玉山。", 
            "八十二翁犹矍铄，苦吟不放此心闲。"
        ], 
        "title": "寄李鹤田", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "六馆风流不可寻，形骸土木泪痕深。", 
            "有时咄咄空书字，俗子宁知我辈心。"
        ], 
        "title": "寄赵青山同舍 其一", 
        "type": "绝句", 
        "yun": "侵"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "短褐离披紫凤图，非扬非墨亦非儒。", 
            "独怜后辈欺前辈，自笑今吾即故吾。"
        ], 
        "title": "寄赵青山同舍 其二", 
        "type": "绝句", 
        "yun": "虞"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "聚嘲丛谤腐儒痴，江海漂零酒一卮。", 
            "闲把至音调绿绮，朗吟新句写乌丝。"
        ], 
        "title": "寄赵青山同舍 其三", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "谢傅东山喜劫棋，刘生南岳怕联诗。", 
            "君侯自有通身胆，用舍行藏且顺时。"
        ], 
        "title": "寄赵青山同舍 其四", 
        "type": "绝句", 
        "yun": "支"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "舍人与客放船开，网得鲸鱼饷酒杯。", 
            "西川锦雀甜如蜜，录事相分二百枚。"
        ], 
        "title": "昝舍人锦江泛舟", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "抱琴曾北向，弹铗复南图。", 
            "李泌游衡岳，知章赐鉴湖。", 
            "柱头仙是鹤，濠上子非鱼。", 
            "此夜同联鼎，他年莫寄书。"
        ], 
        "title": "别章杭山", 
        "type": "律诗", 
        "yun": null
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "老貌不随俗，固穷而隐居。", 
            "一坞百竿竹，八窗千卷书。", 
            "酌以旋篘酒，荐之新网鱼。", 
            "兴尽出门去，晚凉山雨馀。"
        ], 
        "title": "曾平山招饮", 
        "type": "律诗", 
        "yun": "鱼"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "十年南北竞，故旧几人存。", 
            "兵后谁知我，城中独见君。", 
            "东湖徐孺宅，北海孔融樽。", 
            "宛转留春意，吟诗到夜分。"
        ], 
        "title": "东湖送春和陈自堂", 
        "type": "律诗", 
        "yun": null
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "奏罢出师表，翻然辞庙堂。", 
            "千艘空宝玉，万马下钱塘。", 
            "□许命真主，欺孤欲假王。", 
            "可能清海岱，宗社再昌唐。"
        ], 
        "title": "贾魏公出师", 
        "type": "律诗", 
        "yun": "阳"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "我宋麒麟阁，公当向上名。", 
            "出师休背主，誓死莫偷生。", 
            "社稷逢今日，英雄在此行。", 
            "忽为儿女态，一笑欲倾城。"
        ], 
        "title": "孙殿帅从魏公出师", 
        "type": "律诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "夜半槌金鼓，南边事已休。", 
            "三军坑鲁港，一舸走扬州。", 
            "星殒天应泣，江喧地欲流。", 
            "欺孤生异志，回首愧巢由。"
        ], 
        "title": "鲁港败北", 
        "type": "律诗", 
        "yun": "尤"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "月到荆江上，轻帆莫远扬。", 
            "水摇龙影动，风送雁声长。", 
            "北斗回秋柄，南辰耿夜光。", 
            "徘徊舒一啸，诗兴落潇湘。"
        ], 
        "title": "江陵", 
        "type": "律诗", 
        "yun": "阳"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "晓立验樯乌，时闻鸟兽呼。", 
            "斯须风力健，遮莫水程迂。", 
            "赤岸石稠叠，白盐山独孤。", 
            "眼前犹有险，不尽更危途。"
        ], 
        "title": "涪州", 
        "type": "律诗", 
        "yun": "虞"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "醉倚高楼上，裁诗得五言。", 
            "蚕丛云羃羃，鸟道月昏昏。", 
            "妓女吹金管，庖丁洗玉盆。", 
            "客痴浑不寐，府主更开樽。"
        ], 
        "title": "荣州", 
        "type": "律诗", 
        "yun": "元"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "久谓儒冠误，穷愁方弃书。", 
            "十年心不展，万里意何如。", 
            "司马归无屋，冯驩出有车。", 
            "吾曹犹未化，烂醉且穹庐。"
        ], 
        "title": "酬方塘赵待制（原校：吴本侍御）见赠", 
        "type": "律诗", 
        "yun": "鱼"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "国破人何在，宫名喜尚存。", 
            "虽云蜀先主，犹是汉诸孙。", 
            "吴魏不相下，关张岂少恩。", 
            "崩年在三峡，遗恨满乾坤。"
        ], 
        "title": "锦江蜀先主庙", 
        "type": "律诗", 
        "yun": "元"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "汉贼不两立，英雄恨不平。", 
            "孔明劳已死，仲达走还生。", 
            "双剑鹰鹯急，三秦虎豹横。", 
            "东南无霸气，恢复恐难行。"
        ], 
        "title": "后主庙", 
        "type": "律诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": "五言律诗", 
        "text": [
            "西南多胜概，挟策缓周旋。", 
            "笛弄五溪月，棹摇三峡天。", 
            "楚江萍似斗，太华藕如船。", 
            "归橐应无价，人争秀句传。"
        ], 
        "title": "送皇甫秀才下荆州", 
        "type": "律诗", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "□□□□□□□，□□□□□□□。", 
            "□□□□□地动，兵前草木挟风寒。", 
            "计穷但觉归降易，事定方知进退难。", 
            "献宅乞为祈请使，酣歌食肉愧田单。"
        ], 
        "title": "□□□", 
        "type": "律诗", 
        "yun": "寒"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "风吹腥气满楼台，独倚阑干十二回。", 
            "天入越江龙逝去，雨昏吴市燕飞来。", 
            "旌旗闪闪千帆过，帘幕重重一笛哀。", 
            "惆怅玉环何处在，海棠犹自向人开。"
        ], 
        "title": "望海楼独立", 
        "type": "律诗", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "城南城北草芊芊，满地干戈已惘然。", 
            "燕燕莺莺随战马，风风雨雨渡江船。", 
            "小儒愁剧吟如哭，老子歌阑醉欲眠。", 
            "一夜春寒花命薄，乱飘红紫下平川。"
        ], 
        "title": "吴山晓望", 
        "type": "律诗", 
        "yun": "先"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "钱塘门外看新晴，舞蝶游蜂没一星。", 
            "风挟断云横北巘，烟随飞雨度南屏。", 
            "苏堤柳树照波绿，吴苑麦苗连地青。", 
            "邂逅寻诗过岭去，鼓鞞声震浙江亭。"
        ], 
        "title": "同毛敏仲出湖上由万松岭过浙江亭", 
        "type": "律诗", 
        "yun": "青"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "翠华扶辇出彤庭，蜜炬星繁天未明。", 
            "鹓鹭分行江上别，熊罴从驾雨中行。", 
            "绿波淼淼浮三殿，紫禁沈沈断六更。", 
            "惟有周遭山似洛，不堪回首泪纵横。"
        ], 
        "title": "感慈元殿事", 
        "type": "律诗", 
        "yun": "庚"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "重门犹钉旧桃牌，惆怅行人去不回。", 
            "万种好花环曲径，一泓流水绕香阶。", 
            "高台已见胡羊走，乔木惟闻蜀鸟哀。", 
            "檐外竹梅森似束，邻翁时剪作烧柴。"
        ], 
        "title": "贾魏公府 其二", 
        "type": "律诗", 
        "yun": null
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "湖边不见碾香车，断珥遗钿满路涂。", 
            "门径风轻飞野马，亭台火尽及池鱼。", 
            "海棠花下生青杞，石竹丛边出紫苏。", 
            "却忆相公游赏日，三千卫士立阶除。"
        ], 
        "title": "贾魏公府 其三", 
        "type": "律诗", 
        "yun": null
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "诸公来此欲凭阑，秃树粘云湿不乾。", 
            "小燕正嫌三月雨，老莺又受一春寒。", 
            "楼头呼酒尽情饮，江上遇花随意看。", 
            "莫怨人生有离别，人生到此别离难。"
        ], 
        "title": "浙江亭别客", 
        "type": "律诗", 
        "yun": "寒"
    }, 
    {
        "author": "李简", 
        "era": "元", 
        "subtype": null, 
        "text": [
            "三峰突兀与天齐，天门未到劳攀跻。", 
            "层层石磴出林杪，萦回百折青云梯。", 
            "盘石暂憩舒清眺，涧壑风来号万窍。", 
            "水声俄在树梢头，疑有于菟天外啸。", 
            "向晓才登日观峰，手披云雾开鸿濛。", 
            "火轮欲上海波赤，金霞翻动苍龙宫。", 
            "黄河一线几千里，吴越山川真地底。", 
            "为数齐州九点青，更将伏槛窥东溟。", 
            "李白不遇安期生，安得羽翼飞蓬瀛。"
        ], 
        "title": "登岳", 
        "type": "古风", 
        "yun": null
    }, 
    {
        "author": "李溥光", 
        "era": "元", 
        "subtype": null, 
        "text": [
            "幽鸟避人飞去，好风恋竹频来。", 
            "为爱僧家庭宇，莫教踏破苍苔。"
        ], 
        "title": "寓定州禅宇 其一", 
        "type": "六言诗", 
        "yun": "灰"
    }, 
    {
        "author": "李溥光", 
        "era": "元", 
        "subtype": null, 
        "text": [
            "画栋朱帘云雨，玉箫金粉《霓裳》。", 
            "千古太平朝野，一声烽火渔阳。"
        ], 
        "title": "寓定州禅宇 其二", 
        "type": "六言诗", 
        "yun": "阳"
    }, 
    {
        "author": "李源道", 
        "era": "元", 
        "subtype": "七言绝句", 
        "text": [
            "水禽容与满晴溪，折苇枯荷澹夕晖。", 
            "安得扁舟江上去，烟波相对两忘机。"
        ], 
        "title": "题周曾秋塘图", 
        "type": "绝句", 
        "yun": "微"
    }, 
    {
        "author": "李鼎", 
        "era": "元", 
        "subtype": "五言律诗", 
        "text": [
            "披云千仞顶，纵目万重山。", 
            "归鸟来三楚，飞霞出百蛮。", 
            "南经秦代郡，北是汉时关。", 
            "今古兴亡事，纷纷一梦间。"
        ], 
        "title": "登腊岭顶", 
        "type": "律诗", 
        "yun": "删"
    }, 
    {
        "author": "李鼎", 
        "era": "元", 
        "subtype": "五言律诗", 
        "text": [
            "何物清人思，西山对古原。", 
            "渔樵春草路，鸡犬夕阳村。", 
            "水动烟霞色，沙留杖履痕。", 
            "向来无限意，一醉任乾坤。"
        ], 
        "title": "春日山村漫兴", 
        "type": "律诗", 
        "yun": "元"
    }, 
    {
        "author": "李道坦", 
        "era": "元", 
        "subtype": null, 
        "text": [
            "落日中原小，悲风易水寒。", 
            "凡物皆归土，深山始见天。", 
            "城南草绿王孙去，江上花飞燕子来。", 
            "清江百转秋花底，渔火孤舟暮雨中。", 
            "芙蓉水碧双凫冷，苜蓿秋高万马肥。"
        ], 
        "title": "句", 
        "type": "句", 
        "yun": null
    }, 
    {
        "author": "李道坦", 
        "era": "元", 
        "subtype": null, 
        "text": [
            "天寒日暮望不见，北风万里吹瑶花。"
        ], 
        "title": "句", 
        "type": "句", 
        "yun": "麻"
    }, 
    {
        "author": "李道纯", 
        "era": "元", 
        "subtype": null, 
        "text": [
            "道释儒三教，名殊理不殊。", 
            "参禅穷理，只要抱本返元初。", 
            "解得一中造化，便使三元辐辏，宿疾普消除。", 
            "屋舍既坚固，始可立丹炉。", 
            "炼还丹，全太极，采玄珠。", 
            "的端消息，采将坎有补离无。", 
            "若也不贪不爱，直下离声离色，神气总归虚。", 
            "了达一切相，赤子出神庐。"
        ], 
        "title": "水调歌头 示众无分彼此", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "三元秘秋水，都不属思量。", 
            "收来毫末，放开在地不能藏。", 
            "过去未来见在，只是星儿消息，体物显然彰。", 
            "本自无形象，随处见青黄。", 
            "性源清，心地静，发天光。", 
            "木人半夜，倒骑铁马过银潢。", 
            "正是露寒烟冷，那更风清月白，乘兴水云乡。", 
            "识破梦中梦，稽首礼虚皇。"
        ], 
        "title": "水调歌头 言性", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "三元秘秋水，未悟谩猜量。", 
            "诚能参透，洗心涤虑密归藏。", 
            "意与身心不动，精与气神交合，天理自然彰。", 
            "三善备于我，翻笑炼玄黄。", 
            "性圆融，心豁达，德辉光。", 
            "牛郎织女，一时会合到天潢。", 
            "勘破乘槎伎俩，密契浴沂消息，游泳有无乡。", 
            "日用别无事，读易对三皇。"
        ], 
        "title": "水调歌头 言道", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "至道无言说，神功妙莫量。", 
            "本来具足，添之无碍减无妨。", 
            "不在多闻广学，只要潜通默会，定里细参详。", 
            "个中端的意，元不离中黄。", 
            "圆陀陀，光烁烁，现堂堂。", 
            "无余无欠，通身无象合真常。", 
            "只这而今默识，便是当年弥勒，直下要承当。", 
            "开放顶门眼，遍界不能藏。"
        ], 
        "title": "水调歌头 显性理", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "三元秘秋水，微密实难量。", 
            "米分清浊，天地人物一包藏。", 
            "一乃太玄真水，二气由兹运化，三极理全彰。", 
            "上下降升妙，根本在中黄。", 
            "兔怀胎，牛喘月，蚌含光。", 
            "人明此理，倒提斗柄戽银潢。", 
            "绝断曹溪一派，掀倒蓬莱三岛，无处不仙乡。", 
            "谁为白兰谷，安寝感羲皇。"
        ], 
        "title": "水调歌头 赠白兰谷", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "在俗心不俗，尘里不沾尘。", 
            "处身中正，何妨闹市与山林。", 
            "践履不偏不易，日用无争无执，只此是全真。", 
            "方寸莫教昧，便是上乘人。", 
            "采元精，炼元气，复元神。", 
            "三元合一，自然鼎内大丹凝。", 
            "更把玄风鼓动，天外迷云消散，慧月朗然明。", 
            "叩我第一义，江上数峰青。"
        ], 
        "title": "水调歌头 赠刘居士", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "雷在地中复，山下出泉蒙。", 
            "明斯二理，自然造化合玄同。", 
            "密密至虚守静，便见无中妙有，九窍一齐通。", 
            "直下承当去，个是主人公。", 
            "莫着无，莫着有，莫着空。", 
            "疑团打就，只今突出妙高峰。", 
            "拨置纷纷外境，收拾灵灵底个，生化了无穷。", 
            "毕竟作么道，日向岭东红。"
        ], 
        "title": "水调歌头 赠张蒙庵", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "土釜要端正，定里问黄公。", 
            "流戊就己，须待山下出泉蒙。", 
            "采药堤防不及，行火休教太过，贵在得其中。", 
            "执中常不易，天理感而通。", 
            "那些儿，玄妙处，实难穷。", 
            "自从会得，庵中无日不春风。", 
            "便把西方少女，嫁与南陵赤子，相见永和同。", 
            "十月圣胎备，脱蜕烁虚空。"
        ], 
        "title": "水调歌头 赠和庵王察判", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "学佛学仙要，玄妙在中诚。", 
            "真铅真汞无非，只是性和情。", 
            "但得情来归性，便见铅来投汞，二物自交并。", 
            "日用了无间，大药自然成。", 
            "识抽添，明进退，要持盈。", 
            "坤炉乾坤，阴符阳火慢调停。", 
            "一窍玄关透了，八片顶门裂破，迸出宝蟾明。", 
            "功行两圆备，谈笑谒三清。"
        ], 
        "title": "水调歌头 赠宝蟾子", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "道乃法之体，法乃道之余。", 
            "双全道法，横拈倒用总由渠。", 
            "只这元神元气，便是天兵将吏，除此外都无。", 
            "说与洞蟾子，定里作工夫。", 
            "守为胎，用为窍，假为符。", 
            "既明此理，何须苦泥墨和朱。", 
            "若使精凝气固，便可驱雷役电，妖怪悉皆诛。", 
            "行满功成日，谈笑谒仙都。"
        ], 
        "title": "水调歌头 赠实庵", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "铅汞了无质，炉鼎假安名。", 
            "殆因动静迷人，不觉堕声闻。", 
            "这个先天妙理，日用着衣吃饭，相对甚分明。", 
            "接物应机处，不动感而灵。", 
            "不是心，不是佛，匪为金。", 
            "明加眼力，莫教错认定盘星。", 
            "片片迷云涣散，湛湛禅天独露，个是本来真。", 
            "风定浪头息，月满水光清。"
        ], 
        "title": "水调歌头 赠秋蟾周先生", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "成仙捷径，在玄关、一窍四通八达。", 
            "说与学人先立志，悟后只消时霎。", 
            "可笑迷徒，不求师指，执着旁门法。", 
            "般精般气，到头都是兜搭。", 
            "争知大道堂堂，坦平蓦直，也要师开发。", 
            "会得善行无辙迹，玄牝自然开阖。", 
            "一念无生，谷神不死，九转功周匝。", 
            "脱胎归去，大罗天上行蹋。"
        ], 
        "title": "百字令 示众破惑", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "玄关一窍，理幽深、至妙了无言说。", 
            "阴极阳生初动处，便是采铅时节。", 
            "地下雷轰，山头水降，满地红尘雪。", 
            "行功之际，马猿休纵颠劣。", 
            "霎时虎啸龙吟，夫欢妇合，鼎内丹头结。", 
            "身外有身犹未了，圆顿始能通彻。", 
            "嫩嫩黄花，青青翠竹，此理应难泄。", 
            "为君举似，水中捞取明月。"
        ], 
        "title": "百字令 指中庵性命次序", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "金丹大要，不难知、妙在阳时下手。", 
            "日用平常须谨独，莫纵虎龙奔走。", 
            "心要安闲，身须正定，意在常存守。", 
            "始终不怠，自然通透玄牡。", 
            "其间些子肴讹。", 
            "为公直指，地下听雷吼。", 
            "立鼎安炉非小可，运用斡旋凭斗。", 
            "性本圆明，命基牢固，勘破无中有。", 
            "老蟾成象，直同天地齐寿。"
        ], 
        "title": "百字令 指老蟾张大夫下手", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "修真慕道，乐清虚、任意陶陶兀兀。", 
            "富贵荣华都不恋，甘分清贫彻骨。", 
            "名利俱捐，是非不辨，且把身埋没。", 
            "真闲真静，谁知如是消息。", 
            "为言向上机缄，玄珠罔象，火候无时刻。", 
            "一窍玄关通得透，顿悟非心非佛。", 
            "情念双忘，有无交入，胎备元神出。", 
            "眼睛开放，光明周遍无极。"
        ], 
        "title": "百字令 赠陈制干", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "亘初一点，莹如如、无相无形无质。", 
            "不荡不摇常正定，直是断踪绝迹。", 
            "变化无方，显微无间，妙理应难测。", 
            "为伊言破，屏除缘虑尘识。", 
            "放教方寸虚澄，里头宁贴，方见真端的。", 
            "三五混融心月皎，照破本元来历。", 
            "烁烁圆明，如如不动，运化无休息。", 
            "静中拈出，蟾光烁破无极。"
        ], 
        "title": "百字令 赠胡秀才", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "玄关欲透，做工夫、妙在一阳来复。", 
            "天癸才生忙下手，采处切须虔笃。", 
            "绝虑忘机，清心释累，认取虚无谷。", 
            "铅银砂汞，一时辰内攒簇。", 
            "霎时天地相交，甲庚无间，龙虎齐降伏。", 
            "取坎填离，乾体就、阳火阴符行足。", 
            "至宝精坚，真蟾形兆，宜把灵泉沃。", 
            "德圆功备，大师名注仙箓。"
        ], 
        "title": "百字令 赠真蟾子叶大师", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "太初一点，本灵明、元自至纯无杂。", 
            "执着些儿千里远，悟得只消时霎。", 
            "方寸中虚，纤尘不立，何用调庚甲。", 
            "承当得去，目前方信无法。", 
            "个中显诀难传，无名可唤，贵在心通达。", 
            "信手拈来君荐取，无罅岂容针剳。", 
            "人我山头，是非海里，更要知生杀。", 
            "养其无象，忘形灵地开发。"
        ], 
        "title": "百字令 赠通庵", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "识破无人无我，何须求拂求仙。", 
            "随时随处总安禅。", 
            "一切幻尘不染。", 
            "选甚山居野处，何妨闹市门前。", 
            "执中守正固三田。", 
            "久久神珠出现。"
        ], 
        "title": "西江月 赠周守正", 
        "type": "词", 
        "yun": null
    }, 
    {
        "author": "李道纯", 
        "era": "元", 
        "subtype": null, 
        "text": [
            "至道本无言说，全凭立志刚坚。", 
            "心常不昧究根源。", 
            "一月千潭普见。", 
            "会取击风捕影，便知火里栽莲。", 
            "任他海水变桑田。", 
            "只这本来无变。"
        ], 
        "title": "西江月 赠善友", 
        "type": "词", 
        "yun": null
    }, 
    {
        "author": "李裕", 
        "era": "元", 
        "subtype": null, 
        "text": [
            "楼阁参差细雨，帘栊料峭轻寒。", 
            "人去空馀燕子，春来休倚阑干。"
        ], 
        "title": "武林杂兴", 
        "type": "六言诗", 
        "yun": "寒"
    }, 
    {
        "author": "李淦", 
        "era": "元", 
        "subtype": null, 
        "text": [
            "天下今无读书者，人间惟有作诗人。"
        ], 
        "title": "句", 
        "type": "句", 
        "yun": "真"
    }, 
    {
        "author": "李梅国", 
        "era": "元", 
        "subtype": "七言律诗", 
        "text": [
            "北望夫兮南望夫，藁砧不来两当涂。", 
            "山头风雨终日有，世间名节何地无。", 
            "季隗九死怨重耳，彭郎半生忘小姑。", 
            "妾身若有依凭处，此石亦能言魏榆。"
        ], 
        "title": "望夫石", 
        "type": "律诗", 
        "yun": "虞"
    }, 
    {
        "author": "李梅国", 
        "era": "元", 
        "subtype": "七言律诗", 
        "text": [
            "地尽南天涌翠岑，仙人偏向此弹琴。", 
            "无人能和阳春曲，有客静听流水音。", 
            "石鼎尚馀丹九转，龙潭常注水千寻。", 
            "萧然世事空尘迹，寂寂江山自古今。"
        ], 
        "title": "罗琴山", 
        "type": "律诗", 
        "yun": "侵"
    }, 
    {
        "author": "李梅国", 
        "era": "元", 
        "subtype": "七言律诗", 
        "text": [
            "亭冠南荒数十城，凭高眼孔小沧溟。", 
            "遑知垂领二毛白，第见中原一发青。", 
            "帝皞春机常泼泼，羲和日驭亦亭亭。", 
            "天家一视元无间，合写新图入画屏。"
        ], 
        "title": "熙春亭次胡忠简公韵", 
        "type": "律诗", 
        "yun": "青"
    }, 
    {
        "author": "李庸", 
        "era": "元", 
        "subtype": null, 
        "text": [
            "六桥桥下水流东，桥外荷花弄晚风。", 
            "郎心似水不肯定，妾颜如花空自红。"
        ], 
        "title": "和西湖竹枝词", 
        "type": "词", 
        "yun": "东"
    }, 
    {
        "author": "汪元量", 
        "era": "元", 
        "subtype": null, 
        "text": [
            "茫茫苦海两无边。", 
            "无限迷鱼戏黑渊。", 
            "我掷金钩钓有缘。", 
            "线儿牵。", 
            "引上神舟采玉莲。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "修行谁会把心降。", 
            "赤凤驱将饮碧江。", 
            "调引婴娇笑舞双。", 
            "剔银缸。", 
            "物物头头现晓窗。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "吴山深。越山深。", 
            "空谷佳人金玉音。有谁知此心。", 
            "夜沈沈。漏沈沈。", 
            "闲却梅花一曲琴。月高松竹林。"
        ], 
        "title": "长相思 越上寄雪江", 
        "type": "词", 
        "yun": null
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "御堤垂柳拂烟轻，二月都门听早莺。", 
            "曙色遥连鳷鹊观，春光欲满凤凰城。", 
            "河东词赋称扬子，洛下才名重贾生。", 
            "圣主求贤方似渴，祗应骑马入承明。"
        ], 
        "title": "送傅若金之京", 
        "type": "律诗", 
        "yun": "庚"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "六龙扶日上遥空，玉殿春晴瑞雪融。", 
            "华盖天光双阙近，蓬莱云气九霄通。", 
            "仙童仗引浮丘伯，野老门迎太史公。", 
            "却忆御前催草诏，几回朝罢大明宫。"
        ], 
        "title": "元旦奉陪虞阁老仙盖山行香次韵", 
        "type": "律诗", 
        "yun": "东"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "曾谒朱衣拱帝关，故辞黄阁老人间。", 
            "鼎湖梦断龙髯远，辽海归来鹤羽閒。", 
            "教种芝田经雨过，看锄药圃带云还。", 
            "绝怜此日都忘世，浑似当年未出山。"
        ], 
        "title": "仙游山道士余岫云为虞公于华盖山作黄茅冈隐居喜而有赋承命次韵 其一", 
        "type": "律诗", 
        "yun": "删"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "名山自昔伏龙冈，胜地今为卧鹿场。", 
            "无复仙人飞羽驾，还闻学士结茆堂。", 
            "晴岚蔽日云当户，阴瀑冷风雪满床。", 
            "已喜閒居亲紫盖，不妨幽梦隔奎章。"
        ], 
        "title": "仙游山道士余岫云为虞公于华盖山作黄茅冈隐居喜而有赋承命次韵 其二", 
        "type": "律诗", 
        "yun": "阳"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "天上曾闻玉辇过，金城千里带黄河。", 
            "凤凰一去蓬莱苑，雁鹜群飞太液波。", 
            "灯火楼台空市井，风云冠盖尽丘阿。", 
            "惟馀画角声中调，犹是流沙碛里歌。"
        ], 
        "title": "登汴梁城", 
        "type": "律诗", 
        "yun": "歌"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "宋家天子朝元阁，南内宫中太乙坛。", 
            "五夜星辰金榜动，九天风露玉阶寒。", 
            "朱衣鱼鬣迎笙鹤，绛节龙光引佩鸾。", 
            "八骏不归辽海驾，步虚空绕紫云端。"
        ], 
        "title": "汴梁朝元宫留宿", 
        "type": "律诗", 
        "yun": "寒"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "九重阊阖启朱扉，宫树阴阴昼漏稀。", 
            "东观日华浮象阙，上方云气动龙旂。", 
            "平明玉殿传宣入，薄暮金门待诏归。", 
            "最说相如才调逸，赋成三署有光辉。"
        ], 
        "title": "送危太朴还京", 
        "type": "律诗", 
        "yun": "微"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "曾缘玉貌侍君王，供奉金门第一行。", 
            "歌动綵云飞阁道，舞回花月度宫墙。", 
            "城头夜咽铜龙水，帐里春消宝鸭香。", 
            "今日还闻天上曲，休辞烂醉紫霞觞。"
        ], 
        "title": "宴秦公子宅赠女乐崔供奉", 
        "type": "律诗", 
        "yun": "阳"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "绛阙珠宫天上开，丹梯石磴日边回。", 
            "九芝照夜通云户，八桂传秋近露台。", 
            "鹤驾邀将王母至，凤笙迎得上元来。", 
            "仙家别有长生术，不用金茎注玉杯。"
        ], 
        "title": "寄寿杨鍊师 其一", 
        "type": "律诗", 
        "yun": "灰"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "仙人骑鹤五云边，来往芙蓉访九仙。", 
            "翠壁丹崖常近日，朱楼画阁半侵天。", 
            "香风吹动千岩树，甘雨流成百道泉。", 
            "但得飞行凌倒景，应从辟谷学长年。"
        ], 
        "title": "寄寿杨鍊师 其二", 
        "type": "律诗", 
        "yun": "先"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "云满袈裟月满船，匡庐何处定安禅。", 
            "屏风九叠啼猿里，瀑布千寻度鸟边。", 
            "林下翻经依宝树，花间洗钵踏金莲。", 
            "虎溪若见陶居士，不说高僧惠远贤。"
        ], 
        "title": "送镜上人往庐山", 
        "type": "律诗", 
        "yun": "先"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "丹凤朱城插碧霄，九门春色望中遥。", 
            "花明玉殿红千树，柳拂金河翠万条。", 
            "皇子日边来戏马，美人天上坐吹箫。", 
            "两都未进相如赋，空想观光愧圣朝。"
        ], 
        "title": "送张仲友之京", 
        "type": "律诗", 
        "yun": "萧"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "吴中花月为谁浓，醉杀松江陆士龙。", 
            "綵槛春风围芍药，画帘秋水对芙蓉。", 
            "归时粉黛佳人拥，行处轩车上客从。", 
            "不惜千金将宴乐，华堂日暮起歌钟。"
        ], 
        "title": "同王元徵宴陆仲开宅", 
        "type": "律诗", 
        "yun": "冬"
    }, 
    {
        "author": "李隼", 
        "era": "元", 
        "subtype": "七言律诗", 
        "text": [
            "桂馆兰宫锁翠苔，九重春色望中回。", 
            "水晶别殿参差起，云母重屏次第开。", 
            "帝子骐驎天上至，仙人鸾鹤日边来。", 
            "内官进得霓裳曲，敕赐周南献寿杯。"
        ], 
        "title": "汉宫春望", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "赋罢长杨戴鹖冠，笑人慕道不休官。", 
            "窗间风雪三馀学，林下烟霞七返丹。", 
            "白社年深成雅会，紫垣秋静礼虚坛。", 
            "夜窗欲问长生术，月转虚楼十二阑。"
        ], 
        "title": "送吕秀才入道", 
        "type": "律诗", 
        "yun": "寒"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "好花红白出邻墙，竞赏何妨到夕阳。", 
            "探信屡逢金榜客，看梅稀出碧鸡坊。", 
            "朝霞笼日绡衣薄，晴雪翻风珠酒香。", 
            "我忆城东好庭馆，几陪诗老醉琼觞。"
        ], 
        "title": "杏园", 
        "type": "律诗", 
        "yun": "阳"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "金汤天险尽成隳，遗老空伤汉鼎移。", 
            "城柝乱鸣寒雨夕，酒旗斜挂夕阳时。", 
            "田庐荒弃无人住，骨肉奔逃到处疑。", 
            "最是多情双语燕，向人如诉主人悲。"
        ], 
        "title": "乱后入城有感", 
        "type": "律诗", 
        "yun": "支"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "谁家隔水敝柴扉，白浪粘天隔翠微。", 
            "红叶秋风宫路断，苍江暮雨钓船稀。", 
            "寻幽野客携壶至，解夏山僧振锡归。", 
            "圣泽只今沾溉处，松陵草木驻光辉。"
        ], 
        "title": "松陵独眺", 
        "type": "律诗", 
        "yun": "微"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "鸡犬柴扉竹里开，仙人别住好楼台。", 
            "松声忽向琴心起，云气遥从涧口来。", 
            "六代衣冠随水去，百年天地逐轮回。", 
            "兴亡总付登临外，烂醉春风卧碧苔。"
        ], 
        "title": "登雅宜山", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "勋名冠绝复全身，两晋如公竟几人。", 
            "庙枕吴江非故迹，碑横岘首哭遗民。", 
            "空坛晓雾沉荒树，断壁秋风埽暗尘。", 
            "老泪向人收不尽，愁边和雨湿衣巾。"
        ], 
        "title": "羊祜庙", 
        "type": "律诗", 
        "yun": "真"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "雨霁银■万顷秋，芳妍烂熳竞相酬。", 
            "云山有分老复老，勋业到头休便休。", 
            "凿落金杯从浩荡，琵琶玉手喜纤柔。", 
            "一年无似今宵好，醉倚西风十二楼。"
        ], 
        "title": "琵琶", 
        "type": "律诗", 
        "yun": "尤"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "隔水青山画舫西，乱云芳草思凄迷。", 
            "江淹赋好伤离别，李白名高入品题。", 
            "花落空阶春色澹，莺啼深树午阴齐。", 
            "明朝相见归来鹤，飞向秋风觅旧栖。"
        ], 
        "title": "移教房山留别雄县周尹", 
        "type": "律诗", 
        "yun": "齐"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "天香满袖出蓬莱，云气溟濛接上台。", 
            "芝圃秋前新采得，玉皇案侧远携来。", 
            "九门传诏衔鸡舌，百和薰衣笑鹿胎。", 
            "喜甚兰交许分赠，小轩焚处静风埃。"
        ], 
        "title": "周大尹惠香", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "旃檀林迥绝蒿莱，瑞霭薰蒸自鼎台。", 
            "旭日兰芽和露摘，秋风桂子逐云来。", 
            "丹炉夜久龙嘘气，玄圃春深鹿养胎。", 
            "细埽虚轩艺嘉种，断无俗客踏芳埃。"
        ], 
        "title": "和前韵", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "散乱飞霙落帽檐，棱层砖玉簇峰尖。", 
            "野梅放白寒香冻，村酝倾红腊味添。", 
            "云压蓬婆迷羽骑，风回金爵扑珠帘。", 
            "出门三尺无人埽，好为丰登取阄拈。"
        ], 
        "title": "雪和饶倅 其一", 
        "type": "律诗", 
        "yun": "盐"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "风起六花飞满檐，倚楼延认远山尖。", 
            "白生虚室灵襟静，清逼疏梅道气添。", 
            "羽驾晓临瑶岛路，犀尘寒隔水晶檐。", 
            "梁园赋好人争写，健笔凌云信手拈。"
        ], 
        "title": "雪和饶倅 其二", 
        "type": "律诗", 
        "yun": "盐"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "使旌秋出凤凰台，吴楚千峰紫翠开。", 
            "水伯驱潮催舵转，丰霳挟雨逐车回。", 
            "琴边白鹤迎仙盖，席上青云照酒杯。", 
            "好是纪行诗满帙，惊人丽句压琼瑰。"
        ], 
        "title": "周大尹祭祀还", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "青云北起望金台，路入瀛洲岛屿开。", 
            "晓日歌楼湖上出，秋风征旆雁前回。", 
            "明虹斜照参差雨，远海平铺潋滟杯。", 
            "好写江山入吟思，酒边烂熳埽琼瑰。"
        ], 
        "title": "和前韵", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "猎火宵明雪半乾，于菟尽缚血斓斑。", 
            "城门铁骑冲云出，塞岭金笳奏月还。", 
            "叶县春回双舄静，偃堂昼永一琴閒。", 
            "燕台献捷恩光近，名重清朝玉笋班。"
        ], 
        "title": "雄县尹周氏詹擒贼", 
        "type": "律诗", 
        "yun": "删"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "雪舞回廊乱打人，朝回驰马路无尘。", 
            "天粘白海横飞练，风转彤墀细叠银。", 
            "诗气涵虚清到骨，梅魂袭月冷凝神。", 
            "直须借与调羹手，遍洒名藩作好春。"
        ], 
        "title": "雪中退朝", 
        "type": "律诗", 
        "yun": "真"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "席帽征尘拂转难，寄来章甫压儒酸。", 
            "逢萌忍向清朝挂，贡禹欣逢故友弹。", 
            "青镜不惭欺白发，丹邱还好觅黄冠。", 
            "暮年文彩凋零尽，谁写衰容画里看。"
        ], 
        "title": "谢叶奉祠公羽赠冠", 
        "type": "律诗", 
        "yun": "寒"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "雨馀秋水绕清轩，心迹双清好莫言。", 
            "松寺寻僧陪鹤侣，茆檐对客数鸡孙。", 
            "年光荏苒惊残梦，生事萧条忆故园。", 
            "兵后故人知好在，那堪白首卧衡门。"
        ], 
        "title": "和周尹韵 其一", 
        "type": "律诗", 
        "yun": "元"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "雨送微凉入小轩，日高深树听禽言。", 
            "松崖花落蜂成蜜，芝圃苗肥鹤引孙。", 
            "黄卷暗销閒岁月，青山宜问好田园。", 
            "疏檐清簟琴觞静，时有高人访荜门。"
        ], 
        "title": "和周尹韵 其二", 
        "type": "律诗", 
        "yun": "元"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "老成器业少如公，政誉堂堂压茂恭。", 
            "一片灵台双镜里，三株仙桂月轮中。", 
            "香凝鸭鼎琴堂雨，木落虹桥酒市风。", 
            "欲写汉庭循吏传，满川烟树晚濛濛。"
        ], 
        "title": "赠雄县刘尹", 
        "type": "律诗", 
        "yun": null
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "柳外旗亭傍水隈，花前留客倒金杯。", 
            "青云暗抱日华转，碧草暖随春色回。", 
            "远道自怜衰力尽，好怀常向故人开。", 
            "轻衫短策东风里，白首蹉跎望隗台。"
        ], 
        "title": "春日", 
        "type": "律诗", 
        "yun": "灰"
    }, 
    {
        "author": "李延兴", 
        "era": "元", 
        "subtype": "七言律诗", 
        "text": [
            "委佩声遥转禁池，每依朝彩认龙旗。", 
            "白头强健追班早，青琐从容侍讲迟。", 
            "天上宸章优老日，里中孙子望归时。", 
            "多情好是长淮月，时逐心旌照玉墀。"
        ], 
        "title": "朱长史致仕还里", 
        "type": "律诗", 
        "yun": "支"
    }, 
    {
        "author": "汪元量", 
        "era": "元", 
        "subtype": null, 
        "text": [
            "九重羯鼓声动地，万年枝上回春意。", 
            "天遣姮娥散一枝，一枝先到山人家。", 
            "焚香再拜皋国色，雨露沾濡知帝力。", 
            "我愿人间春不老，长对此花颜色好。"
        ], 
        "title": "慈元殿赐牡丹", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "香霏堂上树婆娑，不见嫣然亦可嘉。", 
            "且向秋风一杯酒，枝头的的两三花。", 
            "夜梦花仙索我诗，他山别种世间稀。", 
            "一年四季花如锦，莫把娇姿比贵妃。"
        ], 
        "title": "昌州海棠有香 其二", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "锦城海棠妙无比，秋光染出胭脂蕊。", 
            "日照殷红如血鲜，箭砂妆粒真珠子。", 
            "玉环著酒睡初觉，脸薄粉香泪如洗。", 
            "绛纱穿露水晶圆，笑杀荷花守红死。", 
            "蜀乡海棠根本别，有色有香成二美。", 
            "春花开残秋复花，簸弄东君权不已。", 
            "锦袍公子汗血驹，宾客諠哗间朱紫。", 
            "有酒如池肉如山，银烛千条照罗绮。", 
            "萧娘十八青丝发，手把金钟歌皓齿。", 
            "神仙艳骨世所无，歌声直入青云里。", 
            "江南倦客惨不乐，鸣笛哀筝乱人耳。", 
            "干戈满地行路难，屏里吴山数千里。", 
            "遥怜花国化青芜，浪蕊浮花敢欣喜。", 
            "草堂无诗花无德，窃号花仙宁不耻。", 
            "春花撩乱亦可怜，秋花烂熳何为尔。", 
            "花前妙舞曲未终，红雪纷纷落流水。", 
            "薄命佳人只土尘，抛杯拔剑长歌起。"
        ], 
        "title": "锦城秋暮海棠", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "云安风景愚能说，苍峡风掀浪如雪。", 
            "杜鹃叫得口流血，染遍山花归不得。", 
            "臣甫再拜哦新诗，诗成甫也成愁绝。", 
            "都人重是古帝魂，敬重此鸟心不辍。", 
            "不知此鸟知不知，四时叫得巴山裂。", 
            "却忆群姬左右趋，三十六宫醉花月。"
        ], 
        "title": "云安闻鹃", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "剑门崔嵬若相抗，云栈萦回千百丈。", 
            "石角钩连皆北向，失势一落心胆丧。", 
            "侧身西望不可傍，猛虎毒蛇相下上。", 
            "安得朱亥袖椎来，为我碎打双叠嶂。"
        ], 
        "title": "剑门", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "峨眉县西四十里，峭壁悬崖削寒翠。", 
            "崎岖栈道动摇摇，矮石支撑同赑屃。", 
            "忽窥万仞黑无底，下有龙渊七十二。", 
            "攀扪步步足难移，大盘小盘八十四。", 
            "行行更入娑罗平，侧立长嗟心胆碎。", 
            "洗脚溪头登土峰，板屋数间光相寺。", 
            "寺中萧然无个僧，普贤小殿生阴气。", 
            "天仙桥上光明岩，银色光中世界异。", 
            "须臾风雨洗天来，兜罗绵云塞天地。", 
            "虚空现出大圆光，五色晕中瞻大士。", 
            "日暮云收山寂然，乙夜灯分百千计。", 
            "别有草庵三四僧，花木满轩颇清致。", 
            "有时云起自雷岩，两道金光出岩际。", 
            "有时云散光独明，犹见光中回象辔。", 
            "僧云又有清现光，白日无云光更丽。", 
            "奇花异草吹香风，怪兽珍禽左右至。", 
            "善财童子何许来，五十三参见真谛。", 
            "神通变化无了时，如幻如梦复如戏。", 
            "胡为狡狯弄精魂，机事机心极无谓。", 
            "儒生持此问山僧，僧曰如是观如是。", 
            "若言有相更有光，灵化千千诚小技。", 
            "何如无光复无相，湛寂名为第一义。", 
            "菩萨空中数点头，收敛圆光无一事。", 
            "雪山万点白差差，初日照之光毳毳。", 
            "遥瞻天竺立绵延，我欲游观足如系。", 
            "平生兹游真冠绝，走笔成诗图快意。"
        ], 
        "title": "光相寺", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "棠棣本同根，芳葩亦相联。", 
            "谁谓忽远役，怀抱无由宣。", 
            "况我骨肉亲，与子枝叶连。", 
            "昔为双飞凫，今为孤飞鸢。", 
            "徘徊复彷徨，感激涕泗涟。", 
            "道路阻且远，四海霏尘烟。", 
            "鹡鸰恐失群，绕树何翩翩。", 
            "我有一斗酒，可以同笑言。", 
            "去去从此辞，努力云中鞭。"
        ], 
        "title": "居拟苏武 其一", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "黄鹤一远举，千年方始归。", 
            "众鸟念其群，哀鸣亦相依。", 
            "彼美双鸳鸯，一旦生乖离。", 
            "幸有盈尊酒，聊以与子违。", 
            "请歌远游吟，慷慨声以悲。", 
            "清商咽丝竹，激烈怆复悽。", 
            "行人不可留，万里将何之。", 
            "念子日已远，会念未有期。", 
            "俛首长叹息，泪下沾我衣。", 
            "安得生羽翰，与子成双飞。"
        ], 
        "title": "居拟苏武 其二", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "结发为新婚，恩爱相匹俦。", 
            "欢乐殊未已，征夫忽西游。", 
            "中夜起彷徨，仰视天汉流。", 
            "众星正纵横，皓月澄中州。", 
            "明发临古道，古道何悠悠。", 
            "生死从此辞，握手泪不收。", 
            "勉哉惜芳姿，毋使怀百忧。", 
            "丈夫抱赤心，妇女安可留。"
        ], 
        "title": "居拟苏武 其三", 
        "type": "古风", 
        "yun": "尤"
    }, 
    {
        "author": "汪元量", 
        "era": "元", 
        "subtype": null, 
        "text": [
            "皎皎云间月，灼灼我室闾。", 
            "酣歌美长夜，清辉丽高隅。", 
            "征夫许报国，将使万里途。", 
            "是时吹寒风，晨起驱行车。", 
            "仰视天文乖，俯视长江殊。", 
            "良友惜远别，执手相踟蹰。", 
            "清时不屡好，嘉会难再娱。", 
            "万里一失所，中道将何如。", 
            "愿子著明誓，善保千金躯。"
        ], 
        "title": "居拟苏武 其四", 
        "type": "古风", 
        "yun": null
    }, 
    {
        "author": "汪元量", 
        "era": "元", 
        "subtype": null, 
        "text": [
            "腰宝剑，背瑶琴，燕云万里金门深。", 
            "斩邪诛佞拱北极，阜财解愠歌南音。", 
            "驾骅骝，御狐貉。", 
            "度关山，望河洛。", 
            "况是东南宇宙窄，桑田变海风涛恶。", 
            "劝君一醉千日醒，世事花开又花落。"
        ], 
        "title": "短歌", 
        "type": "古风", 
        "yun": null
    }, 
    {
        "author": "李致远", 
        "era": "元", 
        "subtype": null, 
        "text": [
            "梦断陈王罗袜，情伤学士琵琶。", 
            "又见西风换年华。", 
            "数杯添泪酒，几点送秋花。", 
            "行人天一涯。"
        ], 
        "title": "红绣鞋", 
        "type": "曲", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "西蜀风烟天一方，蚕丛古庙枕斜阳。", 
            "茫然开国人天主，彷佛鸿荒盘古王。"
        ], 
        "title": "蚕丛祠", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "野庙凄凉向峡中，断崖无路一从容。", 
            "楚王神女知何在，云锁巫山十二峰。"
        ], 
        "title": "神女祠", 
        "type": "绝句", 
        "yun": "冬"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "三郎幸蜀大琅珰，夜雨闻铃欲断肠。", 
            "遗庙至今香火闹，女巫调笑舞霓裳。"
        ], 
        "title": "明皇庙", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "夔门春水拍天流，人日倾城踏碛游。", 
            "古庙虫蛇穿画壁，竹风溪雨共啾啾。"
        ], 
        "title": "忠武侯庙", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "郡楼著眼蜀天宽，分得巴江水一湾。", 
            "大小峨眉相对立，梨花山接海棠山。"
        ], 
        "title": "嘉定府", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "田文夜半至函关，鸡未鸣时去路难。", 
            "不是三千珠履客，如何秦地得生还。"
        ], 
        "title": "函谷关", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "巴□鼓棹兴悠悠，野鹿衔花出峡头。", 
            "网得巨鱼堪切脍，携觞重上荔枝楼。"
        ], 
        "title": "巴江", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "蜀乡人是大医王，一道长街尽药香。", 
            "天下苍生正狼狈，愿分良剂救膏肓。"
        ], 
        "title": "药市", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "芙蓉城上草萋萋，吊古徘徊日欲西。", 
            "帝子不来花蕊去，荒宫无主乱鸦啼。"
        ], 
        "title": "蜀主芙蓉城", 
        "type": "绝句", 
        "yun": "齐"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "长平山上紫云封，蜀老相传隐者宫。", 
            "高树蔽天三十里，开花十丈舞春风。"
        ], 
        "title": "牡丹平", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "万里扬鞭到益州，旌旗小队锦江头。", 
            "红船载酒环歌女，摇荡百花潭水秋。"
        ], 
        "title": "百花潭", 
        "type": "绝句", 
        "yun": "尤"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "成都美女白如霜，结伴携筐去采桑。", 
            "一岁蚕苗凡七出，寸丝那得做衣裳。"
        ], 
        "title": "蚕市", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "西园兵后草茫茫，亭北犹存御爱黄。", 
            "晴日暖风生百媚，不知作意为谁香。"
        ], 
        "title": "废苑见牡丹黄色者", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "我到昌州看海棠，恰逢时节近重阳。", 
            "人言好种亦难得，只有州衙一树香。"
        ], 
        "title": "昌州海棠有香 其一", 
        "type": "绝句", 
        "yun": "阳"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "天平山木似花开，青女裁成锦绣堆。", 
            "暂借秋光作春色，白衣解遣曲生来。"
        ], 
        "title": "九月九日赏红叶 其一", 
        "type": "绝句", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "凤凰山上少人家，红叶漫山映落霞。", 
            "却笑陶潜归栗里，东篱寂寞对黄花。"
        ], 
        "title": "九月九日赏红叶 其二", 
        "type": "绝句", 
        "yun": "麻"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "眉州城外小桃源，行入三岩涧水喧。", 
            "人近碧潭才抚掌，唤鱼出洞跳龙门。"
        ], 
        "title": "小桃源入三岩观鱼", 
        "type": "绝句", 
        "yun": "元"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "赤甲山连白帝山，三巴三峡百牢关。", 
            "孤舟行客愁无那，十二峰前十二滩。"
        ], 
        "title": "夔门", 
        "type": "绝句", 
        "yun": null
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "文园多病厌文君，恨入金徽不忍闻。", 
            "寂寞高台留古迹，来牛去马自成群。"
        ], 
        "title": "琴台", 
        "type": "绝句", 
        "yun": "文"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "千古风流一梦中，江山阅尽几英雄。", 
            "芙蓉城里家何在，花蕊夫人宅已空。"
        ], 
        "title": "花蕊夫人故宅 其一", 
        "type": "绝句", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "宅前宅后好青山，零落重门半掩关。", 
            "玉貌久归天上去，宫词百首落人间。"
        ], 
        "title": "花蕊夫人故宅 其二", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言绝句", 
        "text": [
            "竟日扬鞭不暂闲，畏途叠叠是青山。", 
            "西风吹落忠州去，锦绣窠中屋万间。"
        ], 
        "title": "忠州荔枝楼小憩", 
        "type": "绝句", 
        "yun": "删"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "太学诸斋拣秀才，出门何处是金台。", 
            "楝花风紧子规急，杨柳烟昏黄鸟哀。", 
            "潮落潮生天外去，人歌人哭水边来。", 
            "推篷坐对吴山月，几度关门击柝回。"
        ], 
        "title": "江上", 
        "type": "律诗", 
        "yun": "灰"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "痴坐书窗待晓钟，背灯无语意无穷。", 
            "一家骨肉正愁绝，四海弟兄如梦同。", 
            "西舍东邻今日别，北鱼南雁几时通。", 
            "行行忍见御沟水，流出满江花片红。"
        ], 
        "title": "晓行", 
        "type": "律诗", 
        "yun": "东"
    }, 
    {
        "author": "汪元量", 
        "era": "元", 
        "subtype": "七言律诗", 
        "text": [
            "吴江潮水化虫沙，两岸垂杨噪乱鸦。", 
            "舟子鱼羹分宰相，路人麦饭进官家。", 
            "莫思后事悲前事，且向天涯到海涯。", 
            "回首尚怜西去路，临平山下有荷花。"
        ], 
        "title": "吴江", 
        "type": "律诗", 
        "yun": "麻"
    }
]