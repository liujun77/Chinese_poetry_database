[
    {
        "author": "马宗琏", 
        "era": "清", 
        "subtype": "七言律诗", 
        "text": [
            "久羡山村乐事赊，柴门几日驻征车。", 
            "兴酣自饮鸡鸣酒，午倦频烹雀舌茶。", 
            "雨岸夕阳飞宿鹭，隔林红叶噪归鸦。", 
            "诗情不为游踪减，拟向江头看晚霞。"
        ], 
        "title": "自朱庄往皖城效放翁体赠愚谷", 
        "type": "律诗", 
        "yun": "麻"
    }, 
    {
        "author": "马宗琏", 
        "era": "清", 
        "subtype": "七言律诗", 
        "text": [
            "太乙频看降紫庭，刘歆再世阐全经。", 
            "淮南久建藏书室，蓟北还依问字庭。", 
            "一径草深烟漠漠，六街花落雨冥冥。", 
            "何时共剪西窗烛，金石遗文证鼎铭。"
        ], 
        "title": "怀王伯申", 
        "type": "律诗", 
        "yun": "青"
    }, 
    {
        "author": "马宗琏", 
        "era": "清", 
        "subtype": "七言律诗", 
        "text": [
            "凉秋景物最凄清，旷览平原爽气生。", 
            "塔院半天飘梵语，僧廊终夜走江声。", 
            "圣因月自三潭出，灵隐钟随一雁鸣。", 
            "此际临风倍惆怅，愁心飞渡越王城。"
        ], 
        "title": "登迎江塔怀胡雒君浙西", 
        "type": "律诗", 
        "yun": "庚"
    }, 
    {
        "author": "马宗琏", 
        "era": "清", 
        "subtype": "七言律诗", 
        "text": [
            "纵目巍峨得胜场，晴霞众壑倏阴阳。", 
            "地连宣歙标孤柱，江注钱塘此滥觞。", 
            "朝日鲸波开蜃市，晚烟人语出羊肠。", 
            "村严虎警勤宵柝，旅舍挑镫夜倍长。"
        ], 
        "title": "大鸿岭", 
        "type": "律诗", 
        "yun": "阳"
    }, 
    {
        "author": "马宗琏", 
        "era": "清", 
        "subtype": "七言律诗", 
        "text": [
            "来访齐梁古道场，寺门新放木樨香。", 
            "方池月照珠生水，古墓风寒剑拂霜。", 
            "花石高低围法界，钟鱼寥亮出斋堂。", 
            "烹茶可继中泠美，天下名泉我遍尝。"
        ], 
        "title": "虎阜寺", 
        "type": "律诗", 
        "yun": "阳"
    }, 
    {
        "author": "马星翼", 
        "era": "清", 
        "subtype": "七言绝句", 
        "text": [
            "敢云朋旧遍长安，始信风尘物色难。", 
            "笑我相非天下士，如何未作布衣看。"
        ], 
        "title": "陈同年梦溪，甲戌春偕计北上，路过兴济，壁间有五言长律一章，墨沈犹新而不着姓氏。诗曰 其一", 
        "type": "绝句", 
        "yun": "寒"
    }, 
    {
        "author": "马星翼", 
        "era": "清", 
        "subtype": "七言绝句", 
        "text": [
            "碧落云飞风色秋，苍茫烟点指齐州。", 
            "蓬莱仙阁非难到，萸菊期君插满头。"
        ], 
        "title": "陈同年梦溪，甲戌春偕计北上，路过兴济，壁间有五言长律一章，墨沈犹新而不着姓氏。诗曰 其二", 
        "type": "绝句", 
        "yun": "尤"
    }, 
    {
        "author": "马春长", 
        "era": "清", 
        "subtype": "七言律诗", 
        "text": [
            "前峰昨夜雨初过，晓蹋芒鞋入翠萝。", 
            "鸟语向山行客少，春阴垂涧落花多。", 
            "喧阗村社闻箫鼓，空阔烟陂放鸭鹅。", 
            "散淡不关尘世事，瓦盆沽就野人歌。"
        ], 
        "title": "题山家壁", 
        "type": "律诗", 
        "yun": "歌"
    }, 
    {
        "author": "马春田", 
        "era": "清", 
        "subtype": "七言绝句", 
        "text": [
            "四月南风扑面迎，一舟竹篾牵行。", 
            "童童远树青如盖，中有连耞打麦声。"
        ], 
        "title": "高邮道中", 
        "type": "绝句", 
        "yun": "庚"
    }, 
    {
        "author": "马春田", 
        "era": "清", 
        "subtype": "七言律诗", 
        "text": [
            "天清东瞰倭夷岛，地僻西违京口城。", 
            "海上一卷鳌戴立，汉时三诏豹藏名。", 
            "胚胎元气皴烟雾，郁律中流跨鳄鲸。", 
            "午夜报闻红日出，双峰阁上挂铜钲。"
        ], 
        "title": "焦山", 
        "type": "律诗", 
        "yun": "庚"
    }, 
    {
        "author": "马春田", 
        "era": "清", 
        "subtype": "七言律诗", 
        "text": [
            "三十年前记泊舟，扑江燕子有危楼。", 
            "马周字已题前日，谢朓诗今在上头。", 
            "东水潮来天共碧，西风客去意仍留。", 
            "飞飞不与龙蟠远，终古多情是石尤。"
        ], 
        "title": "谢苍筤寄游燕子矶诗答之", 
        "type": "律诗", 
        "yun": "尤"
    }, 
    {
        "author": "马春田", 
        "era": "清", 
        "subtype": "七言律诗", 
        "text": [
            "龙潭水接阅江流，百里潮连易溯游。", 
            "枉渚依芦眠塞雁，凉风吹浪起沙鸥。", 
            "好携江左三家笔，去写淮南九月秋。", 
            "闻有韩山祀韩信，为余沽酒酹名流。"
        ], 
        "title": "漱六自句容赴沭阳寄诗与余遥别答之", 
        "type": "律诗", 
        "yun": "尤"
    }, 
    {
        "author": "马春田", 
        "era": "清", 
        "subtype": "七言律诗", 
        "text": [
            "宣州治冠陵阳顶，百尺层楼出此巅。", 
            "宛水无声流槛外，敬亭如画落檐前。", 
            "去天一握宜晴雨，拔地千寻瞰井廛。", 
            "为诵玄晖闲坐句，高深旷望似当年。"
        ], 
        "title": "登北楼作", 
        "type": "律诗", 
        "yun": "先"
    }, 
    {
        "author": "马春田", 
        "era": "清", 
        "subtype": "七言律诗", 
        "text": [
            "草草陵阳春夏过，班鱼同沼燕同窝。", 
            "青云楼上凭高赋，白雨声中倚醉歌。", 
            "壮不如人今我老，请从此别柰君何。", 
            "重逢但愿前期在，惜抱斋头会合多。"
        ], 
        "title": "送方象三之皖城", 
        "type": "律诗", 
        "yun": "歌"
    }, 
    {
        "author": "马执宏", 
        "era": "清", 
        "subtype": "五言律诗", 
        "text": [
            "寻幽古来寺，旭日照松门。", 
            "石发翠逾顶，山丹红到根。", 
            "偶闻清磬落，已远俗尘喧。", 
            "何日逢支遁，无生细讨论。"
        ], 
        "title": "游善兴寺", 
        "type": "律诗", 
        "yun": "元"
    }, 
    {
        "author": "马廷芬", 
        "era": "清", 
        "subtype": "五言律诗", 
        "text": [
            "江云随地起，江水接天流。", 
            "旷野初鸣雁，微风正放舟。", 
            "潮声催远客，雨气黯深秋。", 
            "欲别浑无语，荆南是胜游。"
        ], 
        "title": "江上送客", 
        "type": "律诗", 
        "yun": "尤"
    }, 
    {
        "author": "马光裘", 
        "era": "清", 
        "subtype": "五言律诗", 
        "text": [
            "黄叶珠宫闭，斜阳宝阁开。", 
            "天形远林尽，山色大荒来。", 
            "䆉稏千村获，箖箊一院栽。", 
            "此间容笑口，应醉菊花杯。"
        ], 
        "title": "九日登明行寺后楼", 
        "type": "律诗", 
        "yun": "灰"
    }, 
    {
        "author": "马光裘", 
        "era": "清", 
        "subtype": "七言律诗", 
        "text": [
            "停杯向晚入西庐，十笏烟峦静者居。", 
            "古树呼风如引雀，方池沈月不惊鱼。", 
            "市尘欲隔千家外，花事全消五月初。", 
            "觅食自怜衰鬓客，故山松菊计仍虚。"
        ], 
        "title": "枝园晚憩遣怀", 
        "type": "律诗", 
        "yun": "鱼"
    }, 
    {
        "author": "马仲琛", 
        "era": "清", 
        "subtype": null, 
        "text": [
            "落落谢尘寰，遂意寄空谷。", 
            "地偏心愈远，物外惬幽独。", 
            "山光凝竹窗，云影带茅屋。", 
            "耽此云山趣，世路任反覆。", 
            "或当松径间，或傍花影宿。", 
            "爱谢复爱陶，好句供我读。", 
            "一唱三叹息，琅琅振林麓。"
        ], 
        "title": "咏怀二首 其一", 
        "type": "古风", 
        "yun": "屋"
    }, 
    {
        "author": "马仲琛", 
        "era": "清", 
        "subtype": null, 
        "text": [
            "昼永冥生事，北窗睡起初。", 
            "性自耽幽寂，时亦嗟索居。", 
            "野客解余意，抱琴过草庐。", 
            "聆彼山水音，疏散我心娱。", 
            "殷勤谋诸妇，斗酒对庭除。", 
            "相与恣笑谈，清风来徐徐。"
        ], 
        "title": "咏怀二首 其二", 
        "type": "古风", 
        "yun": null
    }, 
    {
        "author": "马仲琛", 
        "era": "清", 
        "subtype": null, 
        "text": [
            "独无外物牵，况复门深闭。", 
            "晚景敛残霞，光寒日初泄。", 
            "寥寥空斋中，把卷消寒夜。", 
            "然灯对古人，相对还相悦。", 
            "道由潜心通，坐久尘想灭。", 
            "落叶响长林，碧井寒泉冽。", 
            "万象汇其中，古今一冷热。", 
            "人生天地间，百年如梦结。", 
            "孤影伴残编，心幽趣自别。"
        ], 
        "title": "读书闲夜", 
        "type": "古风", 
        "yun": null
    }, 
    {
        "author": "马仲琛", 
        "era": "清", 
        "subtype": null, 
        "text": [
            "大道无隐现，取携惟所尚。", 
            "真趣非外得，心远神自旷。", 
            "缅彼太虚化，声色且万状。", 
            "触境皆妙绪，天地无尽藏。", 
            "俯仰兴悠悠，澹尔祛群妄。", 
            "吾性并吾情，近在青苔上。"
        ], 
        "title": "咏怀四首（录二） 其一", 
        "type": "古风", 
        "yun": "漾"
    }, 
    {
        "author": "马仲琛", 
        "era": "清", 
        "subtype": null, 
        "text": [
            "我生原杳杳，挺然铸此形。", 
            "大冶陶万物，我亦邀仙灵。", 
            "有才贵适用，何取穷一经。", 
            "边庭羽檄驰，秦塞聚飞蝇。", 
            "皎皎白日丽，天际阴霏兴。", 
            "何不拥长帚，直入斗间横。", 
            "一扫风尘色，万里浮云平。", 
            "终军当弱岁，长啸效明廷。", 
            "窃慕古人志，无路请长缨。"
        ], 
        "title": "咏怀四首（录二） 其二", 
        "type": "古风", 
        "yun": null
    }, 
    {
        "author": "马仲琛", 
        "era": "清", 
        "subtype": null, 
        "text": [
            "落日满寒流，波光荡野渡。", 
            "渡头晚不喧，来此一散步。", 
            "依违对野云，明灭看远树。", 
            "时逢物外人，行吟发奇句。", 
            "因之傍水隈，谈笑已忘虑。", 
            "握手又成别，明月照归路。"
        ], 
        "title": "江干晚步", 
        "type": "古风", 
        "yun": null
    }, 
    {
        "author": "马功仪", 
        "era": "清", 
        "subtype": "七言律诗", 
        "text": [
            "西风吹冷客心孤，青镜须眉失故吾。", 
            "一例依人混南郭，十年废学悔东隅。", 
            "蛟龙剥蚀怀中剑，湖海尘埋掌上珠。", 
            "千里江乡归不得，空教笑士到樵夫。"
        ], 
        "title": "一例", 
        "type": "律诗", 
        "yun": "虞"
    }, 
    {
        "author": "马世俊", 
        "era": "清", 
        "subtype": "五言绝句", 
        "text": [
            "紫塞三千里，征夫去不还。", 
            "帘前新月上，似为寄刀镮。"
        ], 
        "title": "古意", 
        "type": "绝句", 
        "yun": "删"
    }, 
    {
        "author": "马世俊", 
        "era": "清", 
        "subtype": "五言绝句", 
        "text": [
            "莫问尉佗装，千金岂在眼。", 
            "请看马上公，何曾事生产。"
        ], 
        "title": "陆贾", 
        "type": "绝句", 
        "yun": "潸"
    }, 
    {
        "author": "马世杰", 
        "era": "清", 
        "subtype": "七言绝句", 
        "text": [
            "阿房周阁百重环，美女充庭尽日闲。", 
            "频望翠华终杳渺，亦如天子望三山。"
        ], 
        "title": "秦宫", 
        "type": "绝句", 
        "yun": "删"
    }, 
    {
        "author": "马丕瑶", 
        "era": "清", 
        "subtype": "七言绝句", 
        "text": [
            "催科不扰政刑清，雨后来听叱犊声。", 
            "绿野无边生意满，杏花香里看春耕。"
        ], 
        "title": "题李剑秋大令劝农图", 
        "type": "绝句", 
        "yun": "庚"
    }, 
    {
        "author": "马长淑", 
        "era": "清", 
        "subtype": "五言律诗", 
        "text": [
            "晓起辞逆旅，匆匆马首东。", 
            "草枯看地阔，木落觉天空。", 
            "客路怜裘敝，民居望岁丰。", 
            "十年惭作吏，头白已成翁。"
        ], 
        "title": "献县题壁", 
        "type": "律诗", 
        "yun": "东"
    }, 
    {
        "author": "马长海", 
        "era": "清", 
        "subtype": null, 
        "text": [
            "仕宦亦人情，沉沦堕其志。", 
            "徒深山水怀，喜无儿女累。", 
            "期为尘外游，今鼓沧浪枻。", 
            "峨峨黄阁老，潇洒饶逸志。", 
            "送我河之干，赠言有馀味。", 
            "非不惜离别，孤怀喜能遂。", 
            "沧州海一隅，可访安期辈。", 
            "为问天地根，果否生天地。", 
            "长跪谢微言，我将从此逝。"
        ], 
        "title": "移居沧州蔡玉躬阁学以诗送行次韵奉酬", 
        "type": "古风", 
        "yun": null
    }, 
    {
        "author": "马长春", 
        "era": "清", 
        "subtype": null, 
        "text": [
            "平明问客路，涧道有余清。", 
            "结侣仗轻策，相将沿壑行。", 
            "行行近水村，处处叱牛声。", 
            "山田高于屋，牛在屋上耕。", 
            "冈峦相枕带，峡口片云横。", 
            "渡峡风泠泠，恍然如再生。", 
            "何物横空下，两岸不能争。", 
            "惊波荡峭壁，澎湃势难平。", 
            "坐久何袅袅，石濑水回萦。", 
            "水在山之岚，霏微移我情。", 
            "有僧烟际出，渡水来相迎。", 
            "莫漫言归去，少焉山月明。"
        ], 
        "title": "秋日游沂山观百丈崖瀑布", 
        "type": "古风", 
        "yun": "庚"
    }, 
    {
        "author": "马长庚", 
        "era": "清", 
        "subtype": "七言律诗", 
        "text": [
            "报国丹心自夙成，捐躯殉难事非轻。", 
            "临危慷慨能全节，就义从容肯恋生。", 
            "荫锡铜章多惠政，名垂青史有殊荣。", 
            "浣花溪畔遗祠在，父老焚香涕泗横。"
        ], 
        "title": "书拙作后尚有空纸因命儿子长庚依韵赋之附录于后", 
        "type": "律诗", 
        "yun": "庚"
    }, 
    {
        "author": "马氏", 
        "era": "清", 
        "subtype": "七言律诗", 
        "text": [
            "良辰屈指及秋元，喜见明珠耀小轩。", 
            "今日人皆称似祖，他年汝莫愧为孙。", 
            "秋风丹桂非无种，福地仙桃信有源。", 
            "伫看彩衣娱白发，祯祥重与细评论。"
        ], 
        "title": "生烜儿志喜", 
        "type": "律诗", 
        "yun": "元"
    }, 
    {
        "author": "马曰璐", 
        "era": "清", 
        "subtype": "七言绝句", 
        "text": [
            "山光焰焰映明霞，燕子低飞掠酒家。", 
            "红影倒溪流不去，始知春水恋桃花。"
        ], 
        "title": "半山看桃花", 
        "type": "绝句", 
        "yun": "麻"
    }, 
    {
        "author": "马曰琯", 
        "era": "清", 
        "subtype": null, 
        "text": [
            "十上知稀一哭回，文穷翻令此身摧。", 
            "空余秋卷搜行箧，那复春卿解拾才。", 
            "沦没已无仙桂分，凄凉赢得酒垆哀。", 
            "不辞雪涕为君语，及第由来慰夜台。"
        ], 
        "title": "挽许卯君", 
        "type": "古风", 
        "yun": "灰"
    }, 
    {
        "author": "马日琯", 
        "era": "清", 
        "subtype": null, 
        "text": [
            "空江欲雪云冥冥，天低月暗吟寒厅。", 
            "独雁时闻四窗白，双眼未合孤灯青。", 
            "败芦丛筱环沙尾，几树横斜映清泚。", 
            "未春先已发幽香，岁晚篱连见冰蕊。", 
            "城南小筑掩柴荆，袅袅茶烟客思清。", 
            "夜犬无声人语寂，枯棋坐隐已三更。", 
            "短童首触屏风卧，檐外一声惊雀堕。", 
            "萧骚水阁纸衾单，有梦不愁花底涴。"
        ], 
        "title": "冬夜宿南庄", 
        "type": "古风", 
        "yun": null
    }, 
    {
        "author": "马日琯", 
        "era": "清", 
        "subtype": null, 
        "text": [
            "五湖三泖烟波宅，燕子来时春水碧。", 
            "莼丝采罢荇丝牵，隔岸桃花红欲滴。", 
            "蓑笠由来是水仙。", 
            "鸬鹚鸂鶒伴闲眠。", 
            "青山倒影低昂见，潮落潮生不计年。", 
            "篷窗沽酒空蒙里，一声渔笛沧浪起。", 
            "纶竿收得寂无人，明月烟江照千里。"
        ], 
        "title": "春江渔父词同半查作", 
        "type": "古风", 
        "yun": null
    }, 
    {
        "author": "马日思", 
        "era": "清", 
        "subtype": null, 
        "text": [
            "人言兄弟好，在家常不知。", 
            "出门东西去，形影独相随。", 
            "梦中犹晤语，醒后忽天涯。", 
            "脊令虽小鸟，比翼向高枝。", 
            "男儿四方志，安得无别离。", 
            "忆昔聚里巷，六人共一师。", 
            "对酒青镫夜，听歌《白苎词》。", 
            "少小不及乐，老大徒相思。"
        ], 
        "title": "寄里门诸兄弟", 
        "type": "古风", 
        "yun": "支"
    }, 
    {
        "author": "马日思", 
        "era": "清", 
        "subtype": "七言律诗", 
        "text": [
            "痛读《离骚》不放怀，鹿门携手隐堪偕。", 
            "刘伶卧病犹贪醉，周泽逃禅独好斋。", 
            "身冷履霜嗟葛屦，家贫沽酒借荆钗。", 
            "人生随遇须安处，方信卿言亦复佳。"
        ], 
        "title": "夜坐示内", 
        "type": "律诗", 
        "yun": "佳"
    }, 
    {
        "author": "马日思", 
        "era": "清", 
        "subtype": "七言律诗", 
        "text": [
            "葭菼苍苍水一涯，近知消息在京华。", 
            "我听夜雨吟衰柳，君似春风妒落花。", 
            "燕市酒徒歌当哭，并州游子客为家。", 
            "何时得返东吴棹，相对清尊到日斜。"
        ], 
        "title": "怀齐稷下", 
        "type": "律诗", 
        "yun": "麻"
    }, 
    {
        "author": "马日琯", 
        "era": "清", 
        "subtype": "五言律诗", 
        "text": [
            "先生居涧上，生死世相忘。", 
            "剩有三间屋，而无一瓣香。", 
            "冰霜堪久耐，薇蕨共谁尝。", 
            "留得潺潺水，终年护草堂。"
        ], 
        "title": "过涧上草堂徐昭法先生故居", 
        "type": "律诗", 
        "yun": "阳"
    }, 
    {
        "author": "马曰琯", 
        "era": "清", 
        "subtype": "七言绝句", 
        "text": [
            "一声鹤唳泬寥天，坐对高空思渺然。", 
            "试向孤亭弹别调，白云黄叶满山前。"
        ], 
        "title": "题方邴鹤琴鹤送秋图", 
        "type": "绝句", 
        "yun": "先"
    }, 
    {
        "author": "马曰琯", 
        "era": "清", 
        "subtype": "五言律诗", 
        "text": [
            "车鸣十五里，南郭且閒寻。", 
            "冷翠风前乱，古香云外侵。", 
            "人因吟秀句，天为写寒林。", 
            "更待来朝雪，平田一尺深。"
        ], 
        "title": "霍家桥道中和竹町韵", 
        "type": "律诗", 
        "yun": "侵"
    }, 
    {
        "author": "马曰琯", 
        "era": "清", 
        "subtype": "七言律诗", 
        "text": [
            "追凉到处与兄连，竹榻生衣尚宛然。", 
            "覆局每当疏雨后，论书多在晚风前。", 
            "丹铅手勘留三传，茶荈孤倾已十年。", 
            "今日夜台应太息，谢家群从总华颠。"
        ], 
        "title": "追凉示四弟半查", 
        "type": "律诗", 
        "yun": "先"
    }, 
    {
        "author": "马曰琯", 
        "era": "清", 
        "subtype": "七言律诗", 
        "text": [
            "邗沟东畔竹西亭，岁岁寻游感废兴。", 
            "细雨斜廊还有井，夕阳秋寺欲无僧。", 
            "几时碧玉围千个，依旧红栏覆雨层。", 
            "收取江南烟树色，苍茫祇借一枝藤。"
        ], 
        "title": "拟复竹西亭和洴江太史", 
        "type": "律诗", 
        "yun": "蒸"
    }, 
    {
        "author": "马曰璐", 
        "era": "清", 
        "subtype": "七言律诗", 
        "text": [
            "暑气消残露气浮，晚凉高树系轻舟。", 
            "荷承翠雨虚亭静，月挂微云水阁秋。", 
            "天上佳期无别绪，人生清味是同游。", 
            "杯深不觉凭栏久，河影星光共一楼。"
        ], 
        "title": "七夕洴江太史招集筱园", 
        "type": "律诗", 
        "yun": "尤"
    }, 
    {
        "author": "马长海", 
        "era": "清", 
        "subtype": "七言绝句", 
        "text": [
            "处士胸中别有春，田园寄托写天真。", 
            "义熙尚有关心事，岂便羲皇以上人。"
        ], 
        "title": "读陶诗", 
        "type": "绝句", 
        "yun": "真"
    }, 
    {
        "author": "马长海", 
        "era": "清", 
        "subtype": "七言律诗", 
        "text": [
            "山路逶迤入杳冥，十年重访枕烟庭。", 
            "问名揩眼看蓬鬓，留客呼儿挈酒瓶。", 
            "云似客闲朝出岫，鹤如人立夜听经。", 
            "先生不与寰中事，长啸一声天地青。"
        ], 
        "title": "再赠西山隐者", 
        "type": "律诗", 
        "yun": "青"
    }, 
    {
        "author": "马世俊", 
        "era": "清", 
        "subtype": "五言律诗", 
        "text": [
            "远影平如盖，孤峰澹若云。", 
            "松楸迟日照，芦苇带风闻。", 
            "翠潋一湖抱，青光三郡分。", 
            "忘机余已久，鸥鸟自成群。"
        ], 
        "title": "大坯山", 
        "type": "律诗", 
        "yun": "文"
    }, 
    {
        "author": "马世俊", 
        "era": "清", 
        "subtype": "五言律诗", 
        "text": [
            "公子归吴去，故人知此心。", 
            "死生同白日，然诺岂黄金。", 
            "一剑竟何往，高台自古今。", 
            "君看碑上字，苔藓不能侵。"
        ], 
        "title": "吴季子挂剑处", 
        "type": "律诗", 
        "yun": "侵"
    }, 
    {
        "author": "马世俊", 
        "era": "清", 
        "subtype": "七言律诗", 
        "text": [
            "晓檐爽气报初晴，云意徐收到树轻。", 
            "落叶裁诗秋蝶化，短篱曳杖午鸡鸣。", 
            "一峰入户青光好，万里登台白发生。", 
            "眼底纷纭休再问，满天鸿雁不同程。"
        ], 
        "title": "九日即事", 
        "type": "律诗", 
        "yun": "庚"
    }, 
    {
        "author": "马世俊", 
        "era": "清", 
        "subtype": "七言律诗", 
        "text": [
            "翠色空濛隔岸来，高楼如画面湖开。", 
            "此生未得余杭郡，今日相期河朔杯。", 
            "天远亭虚谁放鹤，山寒节近好寻梅。", 
            "义乌才子多流落，词赋乡关起暮哀。"
        ], 
        "title": "坐骆氏水天一色楼", 
        "type": "律诗", 
        "yun": "灰"
    }, 
    {
        "author": "马世俊", 
        "era": "清", 
        "subtype": "七言律诗", 
        "text": [
            "右掖趋朝瑞霭浓，千门望跸立从容。", 
            "烟光次第笼台柳，漏点依稀带晓钟。", 
            "曝背岂知丹陛峻，温纶不待紫泥封。", 
            "大官送饭初承诏，银烛还闻下九重。"
        ], 
        "title": "闰三月二十八日午门应制赐宴及烛", 
        "type": "律诗", 
        "yun": "冬"
    }, 
    {
        "author": "马方思", 
        "era": "清", 
        "subtype": "七言绝句", 
        "text": [
            "青鸟西飞汉集灵，柏梁台是望仙亭。", 
            "空劳海上求方士，笑杀金门一岁星。"
        ], 
        "title": "读史", 
        "type": "绝句", 
        "yun": "青"
    }, 
    {
        "author": "马方思", 
        "era": "清", 
        "subtype": "七言绝句", 
        "text": [
            "小隐山中采药行，向平五岳未忘情。", 
            "此生不入长安市，女子何从问姓名。"
        ], 
        "title": "赠医者", 
        "type": "绝句", 
        "yun": "庚"
    }, 
    {
        "author": "马文炜", 
        "era": "清", 
        "subtype": "七言绝句", 
        "text": [
            "为天入地漫相猜，万古圣凡总一骸。", 
            "孽海茫茫谁得渡，莲台闲煞佛如来。"
        ], 
        "title": "游大佛寺见如来佛像有感", 
        "type": "绝句", 
        "yun": null
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "意山书屋我曾过，无句堪题邵子窝。", 
            "卖赋近闻车辙满，乞钱常致酒材多。", 
            "檐前绿竹添新笋，石上盘根长旧柯。", 
            "莫笑客为汤饼至，携尊高唱待如何。"
        ], 
        "title": "戴宾有意山书屋谈次偶成时宾有举子", 
        "type": "律诗", 
        "yun": "歌"
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "道人爱饮灵泉水，清晓提壶露湿衣。", 
            "黄叶不离松下火，白云常护竹间扉。", 
            "厨香斋钵和钟动，塔响檐铃识鸟归。", 
            "何日丹炉容我伴，荷锄还问药苗肥。"
        ], 
        "title": "题张羲阳道院", 
        "type": "律诗", 
        "yun": "微"
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "高楼闻枕大湖边，湖上青山山下田。", 
            "共羡子真居谷口，方知彩泽爱斜川。", 
            "扁舟拟棹剡溪雪，蓬阁思登阆苑天。", 
            "忽睹新吟如问渡，渔歌樵唱落尊前。"
        ], 
        "title": "答史陶亭", 
        "type": "律诗", 
        "yun": "先"
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "挟策桐江每借筹，又携铅椠向梧州。", 
            "元龙意气宁高卧，司马文章本壮游。", 
            "官舫定期南浦驿，宾筵合醉大云楼。", 
            "欲寻谢传庭前咏，燕寝凝香好唱酬。"
        ], 
        "title": "送姚象山之粤西", 
        "type": "律诗", 
        "yun": "尤"
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "摧枯真觉可怜生，绕地漫天太怆情。", 
            "红似林花辞故蒂，黄随边草杂寒声。", 
            "旧承雨露春何蚤，尽脱风霜野乍清。", 
            "莫向江城高处望，许多溪壑扫难平。"
        ], 
        "title": "落叶次江观察韵 其一", 
        "type": "律诗", 
        "yun": "庚"
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "舞幕穿帘乱眼多，不堪裁剪奈愁何。", 
            "轻随野鸟孤云去，响蹋空林夜月过。", 
            "题怨汉宫翻旧曲，含凄越女罢新罗。", 
            "祇因一雁萧萧下，引遍城头乌尾讹。"
        ], 
        "title": "落叶次江观察韵 其二", 
        "type": "律诗", 
        "yun": "歌"
    }, 
    {
        "author": "马凤翥", 
        "era": "清", 
        "subtype": "七言律诗", 
        "text": [
            "趺坐绳床万虑澄，寒山一片结同心。", 
            "诗虽压药原无病，竹偶吟风可代琴。", 
            "动静总输间处觉，去来休向定中寻。", 
            "请看蜀魄离群久，未必思归直到今。"
        ], 
        "title": "夏日睡翁招过方丈即事偶成", 
        "type": "律诗", 
        "yun": "侵"
    }, 
    {
        "author": "马元驭", 
        "era": "清", 
        "subtype": "七言绝句", 
        "text": [
            "碧雨千丝灞岸低，赤栏桥畔画楼西。", 
            "飞来枝上双鸲鹆，不到浓阴不肯啼。"
        ], 
        "title": "自题桃花鸲鹆", 
        "type": "绝句", 
        "yun": "齐"
    }, 
    {
        "author": "马允刚", 
        "era": "清", 
        "subtype": "七言律诗", 
        "text": [
            "叠叠寒山翠几重，兴元奇险说饶峰。", 
            "数家村落依残垒，半岭寒鸦下夕舂。", 
            "战血年深悲化碧，行人道倦话传烽。", 
            "临风欲问前朝事，今古茫茫感旧踪。"
        ], 
        "title": "过饶峰", 
        "type": "律诗", 
        "yun": "冬"
    }, 
    {
        "author": "马子骧", 
        "era": "清", 
        "subtype": "七言绝句", 
        "text": [
            "昨夜轻黄上柳枝，东风吹出一丝丝。", 
            "明知春色留难住，不解流莺恰怨谁。"
        ], 
        "title": "春暮", 
        "type": "绝句", 
        "yun": "支"
    }, 
    {
        "author": "马子骧", 
        "era": "清", 
        "subtype": "七言绝句", 
        "text": [
            "日暮边城画角哀，千群铁骑猎初回。", 
            "辽阳不是衡阳郡，一纸曾无雁寄来。"
        ], 
        "title": "征人曲", 
        "type": "绝句", 
        "yun": "灰"
    }, 
    {
        "author": "马士琪", 
        "era": "清", 
        "subtype": null, 
        "text": [
            "文犀光射琥珀微，客为主寿云懒归。", 
            "此时举觥胜千日，噀酒使我花枝肥。", 
            "天桃未落春已老，驱车疾走扬州道。"
        ], 
        "title": "将进酒", 
        "type": "乐府曲辞", 
        "yun": null
    }, 
    {
        "author": "马士骐", 
        "era": "清", 
        "subtype": "七言律诗", 
        "text": [
            "凭栏天际荡心胸，一片云飞接岱宗。", 
            "缥缈层檐疑结蜃，等闲高卧笑元龙。", 
            "自传家学三千众，谁数仙居十二重。", 
            "乃问芙蓉楼上客，何如东海表齐封？"
        ], 
        "title": "齐云楼", 
        "type": "律诗", 
        "yun": "冬"
    }, 
    {
        "author": "马之骦", 
        "era": "清", 
        "subtype": "七言绝句", 
        "text": [
            "两易春衣共薜萝，乍临风柳听骊歌。", 
            "悬知别后清宵梦，只向邯郸道上过。"
        ], 
        "title": "广平别友", 
        "type": "绝句", 
        "yun": "歌"
    }, 
    {
        "author": "马之鹏", 
        "era": "清", 
        "subtype": null, 
        "text": [
            "薄游至西江，东南逢二妙。", 
            "本是同门友，同心复同调。", 
            "乐奏金玉声，情深知仁乐。", 
            "清风披素襟，明月朗馀照。", 
            "已见投胶漆，无庸判纻缟。", 
            "胡然忽分张，殊方理征棹。", 
            "越俗敛文华，楚风戒轻剽。", 
            "安驱赴中和，研精归道要。", 
            "江湖暂分流，终焉合廊庙。", 
            "矢心展大猷，毋为恋蓬藋。"
        ], 
        "title": "别毛姬黄陈相宜", 
        "type": "古风", 
        "yun": null
    }, 
    {
        "author": "马之瑛", 
        "era": "清", 
        "subtype": null, 
        "text": [
            "雪晴方欲出，之子适嘉招。", 
            "寒烧回芳草，新流及断桥。", 
            "好游穷楚畦，念乱述吴谣。", 
            "身世纷多感，全凭一醉消。"
        ], 
        "title": "赴邓柬之饮", 
        "type": "古风", 
        "yun": "萧"
    }, 
    {
        "author": "马之瑛", 
        "era": "清", 
        "subtype": null, 
        "text": [
            "诏书重起东山卧，门下何人吊复贺。", 
            "果然富贵履危机，未许春秋功覆过。", 
            "侍直才回身忽收，谤言日至因杼投。", 
            "试看械系同齐虏，漫道声名动右侯。", 
            "当诛臣罪何辞死，巢破惟愁卵亦毁。", 
            "鹤唳华亭忆故乡，犬牵上蔡悲公子。", 
            "上前阴中亦何为，天道神明自有知。", 
            "枉将削地诛晁错，正为求田杀魏其。", 
            "请室呼冤犹肮脏，上书谁敢求归葬。", 
            "愿将尸谏悟君王，桐棺三寸城南圹。"
        ], 
        "title": "濑水行", 
        "type": "古风", 
        "yun": null
    }, 
    {
        "author": "马之瑛", 
        "era": "清", 
        "subtype": null, 
        "text": [
            "军府迎降先署状，仰视飞鸿剧惆怅。", 
            "彦回名士寿偏多，子卿足下归无恙。", 
            "故国千峰可寄家，兜鍪原不妒袈裟。", 
            "金陵旧恨空沈锁，宰相新堤自筑沙。", 
            "国成谁秉邦离析，党祸亦由君子激。", 
            "林宗何必独仙舟，宾硕谁能共复壁。", 
            "烽烟几载历江湖，万死全凭佛力扶。", 
            "游子尚堪依母隐，仇人俱己伏天诛。", 
            "素心自指井中水，任是波澜风不起。", 
            "入社何妨有白衣，误人不信皆青史。", 
            "我亦云林学驾车，风流翻令业因加。", 
            "为语山灵休见拒，从君还一转莲花。"
        ], 
        "title": "答无可", 
        "type": "古风", 
        "yun": null
    }, 
    {
        "author": "马三奇", 
        "era": "清", 
        "subtype": "五言律诗", 
        "text": [
            "折柳韩江曲，悠然望去航。", 
            "山川归宦橐，风雨入诗囊。", 
            "尚有梅花约，宁忘荔子香。", 
            "鸳湖归卧后，书札幸相将。"
        ], 
        "title": "送孙古喤归里", 
        "type": "律诗", 
        "yun": "阳"
    }, 
    {
        "author": "马一鸣", 
        "era": "清", 
        "subtype": "五言律诗", 
        "text": [
            "金陵形胜地，端赖此天门。", 
            "山势排云表，江流动石根。", 
            "就崖因作寺，分水自成村。", 
            "来往风帆泊，年年觅旧痕。"
        ], 
        "title": "天门", 
        "type": "律诗", 
        "yun": "元"
    }, 
    {
        "author": "马一鸣", 
        "era": "清", 
        "subtype": "五言律诗", 
        "text": [
            "客枕寒难寐，愁来可奈何。", 
            "全家隔云树，竟日泛烟波。", 
            "人面霜风改，江头雪浪多。", 
            "拥衾閒得句，聊尔自吟哦。"
        ], 
        "title": "舟夜", 
        "type": "律诗", 
        "yun": "歌"
    }, 
    {
        "author": "马一鸣", 
        "era": "清", 
        "subtype": "七言律诗", 
        "text": [
            "菰城宛在水中央，四面风烟淡夕阳。", 
            "轧轧几家当户织，盈盈十亩拂溪桑。", 
            "名高祠尚传苏子，事往人犹说项王。", 
            "底事峰峦看不厌，白云深处似吾乡。"
        ], 
        "title": "湖州东郊晚眺", 
        "type": "律诗", 
        "yun": "阳"
    }, 
    {
        "author": "马鸣萧", 
        "era": "清", 
        "subtype": null, 
        "text": [
            "四时无休歇，过去那堪数。", 
            "二气自升降，天地亦何语。", 
            "独坐望云烟，波鸟时高举。", 
            "为怜衰谢人，白发剩几缕。", 
            "支离叹此身，短筇难为拄。", 
            "况复人间世，霜雪杂风雨。", 
            "故园枣栗熟，剥落动盈筥。", 
            "不定若飞蓬，飘欻及黄土。", 
            "隐几澹无营，丘壑倘相许。"
        ], 
        "title": "惕斋用东坡韵 其一", 
        "type": "古风", 
        "yun": null
    }, 
    {
        "author": "马鸣萧", 
        "era": "清", 
        "subtype": null, 
        "text": [
            "野处逢岁稔，延赏因时适。", 
            "君子不素餐，饘粥犹战栗。", 
            "微尚夙有心，粒食无陈乞。", 
            "肃穆耽松径，烟霞满石室。", 
            "魂梦颇云安，肯教鱼鸟逸。", 
            "俯仰易为陈，遑论处与出。", 
            "寥寥此天地，语笑或可必。"
        ], 
        "title": "惕斋用东坡韵 其二", 
        "type": "古风", 
        "yun": null
    }, 
    {
        "author": "陆ꡚ", 
        "era": "清", 
        "subtype": null, 
        "text": [
            "巴州四龛胜，尤数西与南。", 
            "幽境次第入，先访云栖庵。", 
            "稻花一路香，田水拖青蓝。", 
            "橦子满村大，绿荫垂沙潭。", 
            "山色迎人来，空翠浮烟岚。"
        ], 
        "title": "夏日访云栖庵绕过圣水洞遇雨 其一", 
        "type": "古风", 
        "yun": "覃"
    }, 
    {
        "author": "陆ꡚ", 
        "era": "清", 
        "subtype": null, 
        "text": [
            "茅庵卧白云，一径入林麓。", 
            "引泉小成池，凿岩深作屋。", 
            "溪水澹人心，山花艳游目。", 
            "停骖憩午阴，徘徊抚古木。", 
            "披云坐苔石，山影一襟绿。", 
            "待访安期生，韬精栖岩谷。"
        ], 
        "title": "夏日访云栖庵绕过圣水洞遇雨 其二", 
        "type": "古风", 
        "yun": null
    }, 
    {
        "author": "陆ꡚ", 
        "era": "清", 
        "subtype": null, 
        "text": [
            "深林黯残雨，新霁远岫沈。", 
            "云飞万峰活，天晕半日阴。", 
            "野性飒然举，寻山不辞深。", 
            "古藤压径黑，但闻呼晴禽。", 
            "风定细籁发，急涧流清音。"
        ], 
        "title": "夏日访云栖庵绕过圣水洞遇雨 其三", 
        "type": "古风", 
        "yun": "侵"
    }, 
    {
        "author": "陆懿淑", 
        "era": "清", 
        "subtype": "五言绝句", 
        "text": [
            "桑叶绿初成，提筐陌上行。", 
            "东风初过去，一片剪刀声。"
        ], 
        "title": "采桑", 
        "type": "绝句", 
        "yun": "庚"
    }, 
    {
        "author": "陆懿淑", 
        "era": "清", 
        "subtype": "五言绝句", 
        "text": [
            "画阁隐斜晖，雕梁燕未归。", 
            "新雏方待乳，何忍下帘帏。"
        ], 
        "title": "待燕", 
        "type": "绝句", 
        "yun": "微"
    }, 
    {
        "author": "陆懿淑", 
        "era": "清", 
        "subtype": "五言绝句", 
        "text": [
            "八月当秋社，儿童报雁来。", 
            "稿砧相别久，莫是有书回。"
        ], 
        "title": "迎鸿", 
        "type": "绝句", 
        "yun": "灰"
    }, 
    {
        "author": "陆懿淑", 
        "era": "清", 
        "subtype": "五言绝句", 
        "text": [
            "水滴阶生响，风吹叶有声。", 
            "梧桐深院里，终夜不胜情。"
        ], 
        "title": "秋雨", 
        "type": "绝句", 
        "yun": "庚"
    }, 
    {
        "author": "陆懿淑", 
        "era": "清", 
        "subtype": "五言绝句", 
        "text": [
            "一路经行处，烟深雪未消。", 
            "不知春远近，相约过溪桥。"
        ], 
        "title": "探梅", 
        "type": "绝句", 
        "yun": "萧"
    }, 
    {
        "author": "陆懿淑", 
        "era": "清", 
        "subtype": "五言绝句", 
        "text": [
            "千里关山隔，相思一见难。", 
            "除非同入梦，权作醒时看。"
        ], 
        "title": "寄外", 
        "type": "绝句", 
        "yun": "寒"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "篷窗徙倚夕阳时，到处桃开三两枝。", 
            "信有春风轻似剪，长堤翠擘柳千丝。"
        ], 
        "title": "绍兴舟中作", 
        "type": "绝句", 
        "yun": "支"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "月照窗前夜转明，闺中静听已三更。", 
            "瑶台应更凉如水，花影移阶辨未清。"
        ], 
        "title": "月夜", 
        "type": "绝句", 
        "yun": "庚"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "映树残阳淡欲无，炊烟起处水村孤。", 
            "呕哑谁更摇兰橹，惊动溪鱼乱跳珠。"
        ], 
        "title": "野望", 
        "type": "绝句", 
        "yun": "虞"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "月光如水浸楼台，风动盆荷暗里开。", 
            "惹得流萤飞不定，夜深犹上绮窗来。"
        ], 
        "title": "纳凉", 
        "type": "绝句", 
        "yun": "灰"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "话别迟迟执别难，征车偏促夕阳残。", 
            "临歧不敢轻垂泪，忍到灯窗背后弹。"
        ], 
        "title": "别后寄外", 
        "type": "绝句", 
        "yun": "寒"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "闺中人静已深更，何处箫声杂管声。", 
            "残月半窗清不寐，照人离恨太分明。"
        ], 
        "title": "不寐", 
        "type": "绝句", 
        "yun": "庚"
    }, 
    {
        "author": "陆懿淑", 
        "era": "清", 
        "subtype": "七言绝句", 
        "text": [
            "轻舟共赏好湖光，远见朱桥曲曲藏。", 
            "忽听钟声刚报晚，碧山如画对斜阳。"
        ], 
        "title": "再游西湖", 
        "type": "绝句", 
        "yun": "阳"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "临窗小榻自然凉，一枕清风觉梦长。", 
            "睡起夕阳刚欲下，蒲葵扇底藕花香。"
        ], 
        "title": "夏日閒居", 
        "type": "绝句", 
        "yun": "阳"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "东风又见柳垂丝，倚遍篷窗夕照时。", 
            "一棹轻舟烟景好，桃花红褪隔墙枝。"
        ], 
        "title": "山阴道中舟行远眺", 
        "type": "绝句", 
        "yun": "支"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "暮春三月乱花飞，戏折花枝香满衣。", 
            "不信东风留不住，杜鹃声里暗催归。"
        ], 
        "title": "送春", 
        "type": "绝句", 
        "yun": "微"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "联袂成行未忍离，临歧祗是问归期。", 
            "天涯遽作分飞雁，故嘱兰桡解缆迟。"
        ], 
        "title": "武林舟中送姊于归话别二首 其一", 
        "type": "绝句", 
        "yun": "支"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "行装打叠两旬忙，判袂舟中别绪长。", 
            "偏是今宵天气好，片帆风顺送归航。"
        ], 
        "title": "武林舟中送姊于归话别二首 其二", 
        "type": "绝句", 
        "yun": "阳"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "静听沉沉玉漏传，遗容相对暗凄然。", 
            "伤心恐惹慈亲泪，强作欢颜绕膝前。"
        ], 
        "title": "除夕展先大人遗像", 
        "type": "绝句", 
        "yun": "先"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "残花片片逐风飞，午梦初回懒换衣。", 
            "欲认前番春色好，谁知红瘦绿阴肥。"
        ], 
        "title": "残花", 
        "type": "绝句", 
        "yun": "微"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "连宵风雨暗窗纱，万缕忧思乱似麻。", 
            "黄叶满庭无婢扫，兰闺客到学烹茶。"
        ], 
        "title": "感怀寄姊", 
        "type": "绝句", 
        "yun": "麻"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "桃花似锦色嫣然，燕语呢喃搅午眠。", 
            "醒后不知天已暮，一帘花影月初弦。"
        ], 
        "title": "春日偶成", 
        "type": "绝句", 
        "yun": "先"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "为贫处处强低头，渐觉眉稍欲上愁。", 
            "转眼韶华浑似梦，一春无绪懒登楼。"
        ], 
        "title": "感怀", 
        "type": "绝句", 
        "yun": "尤"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "忆别三年泪满襟，音容缥缈梦难寻。", 
            "痴情欲化随君去，恐负遗言一片心。"
        ], 
        "title": "先夫子湘辞世三载感而有作", 
        "type": "绝句", 
        "yun": "侵"
    }, 
    {
        "author": "陆懿和", 
        "era": "清", 
        "subtype": "七言绝句", 
        "text": [
            "柴门尽被白云遮，绿水溪边听暮鸦。", 
            "邻媪偶来茶当酒，且谈诗句且锄花。"
        ], 
        "title": "柴门", 
        "type": "绝句", 
        "yun": "麻"
    }, 
    {
        "author": "陆懿和", 
        "era": "清", 
        "subtype": "五言律诗", 
        "text": [
            "昨日清晨别，今宵百转思。", 
            "无聊看明月，有意写新诗。", 
            "帘际拈毫久，灯前听漏迟。", 
            "音书虽可寄，不尽诉君知。"
        ], 
        "title": "忆姊", 
        "type": "律诗", 
        "yun": "支"
    }, 
    {
        "author": "陆懿和", 
        "era": "清", 
        "subtype": "五言律诗", 
        "text": [
            "一庭凉月浸，花影上窗来。", 
            "风动犹疑画，霜侵未尽开。", 
            "对君无片语，愧我少吟才。", 
            "欲折何从觅，清香隔院回。"
        ], 
        "title": "菊影", 
        "type": "律诗", 
        "yun": "灰"
    }, 
    {
        "author": "陆懿和", 
        "era": "清", 
        "subtype": "七言律诗", 
        "text": [
            "同眠姜被十馀年，忽隔云山路几千。", 
            "昔日当窗偕赌绣，有时临案共披编。", 
            "偶怜花落逢秋雨，閒数鸦飞傍晚烟。", 
            "相约明春官舍里，与君重聚一堂前。"
        ], 
        "title": "寄姊", 
        "type": "律诗", 
        "yun": "先"
    }, 
    {
        "author": "陆懿和", 
        "era": "清", 
        "subtype": "七言律诗", 
        "text": [
            "无聊终日枕频敧，强起摊书力甚疲。", 
            "梦境迷离疑中酒，愁肠断续似枯棋。", 
            "药方细检心常乱，绣被频添暖不知。", 
            "我诵杜诗难愈疟，少陵谁道是良医。"
        ], 
        "title": "病中书怀", 
        "type": "律诗", 
        "yun": "支"
    }, 
    {
        "author": "陆懿和", 
        "era": "清", 
        "subtype": "七言律诗", 
        "text": [
            "少小依依绕膝前，悲欢形影共相怜。", 
            "蓝桥听到催妆曲，绣阁惊开话别筵。", 
            "鸿案相庄成令德，雀屏暗中是良缘。", 
            "而今累我思前事，想到亲恩泪似泉。"
        ], 
        "title": "送女于归张氏", 
        "type": "律诗", 
        "yun": "先"
    }, 
    {
        "author": "陆懿淑", 
        "era": "清", 
        "subtype": "五言律诗", 
        "text": [
            "寒气朝犹逗，湘帘未捲时。", 
            "重寻前夜梦，新写早春诗。", 
            "梅发江南尽，鸿归塞北迟。", 
            "曲阑閒倚处，日影度花枝。"
        ], 
        "title": "春寒", 
        "type": "律诗", 
        "yun": "支"
    }, 
    {
        "author": "陆懿淑", 
        "era": "清", 
        "subtype": "七言律诗", 
        "text": [
            "忍攀杨柳繫征鞍，男子桑蓬逸处难。", 
            "儿代课书休寄忆，亲能勿药便平安。", 
            "连云蜀栈千寻上，捧日皇途一例看。", 
            "领袖功名应不远，他年禄养好承欢。"
        ], 
        "title": "送外赴蜀", 
        "type": "律诗", 
        "yun": "寒"
    }, 
    {
        "author": "陆懿淑", 
        "era": "清", 
        "subtype": "七言律诗", 
        "text": [
            "匆匆握别几多时，无限深情语转迟。", 
            "烟水迢迢劳远梦，云山叠叠费相思。", 
            "绿窗快赌当年绣，红烛閒敲永夜棋。", 
            "此境已成陈迹逝，怜侬寂寞强题诗。"
        ], 
        "title": "寄妹婉卿即步原韵", 
        "type": "律诗", 
        "yun": "支"
    }, 
    {
        "author": "陆懿淑", 
        "era": "清", 
        "subtype": "七言律诗", 
        "text": [
            "于归屈指十年残，难把中怀一日宽。", 
            "阅历渐随年齿长，别离敢谢仔肩难。", 
            "原知世少忘忧草，安得人传夺命丹。", 
            "却为病魔添百感，茫茫愁绪屡忘餐。"
        ], 
        "title": "因堂上病重偶成寄外", 
        "type": "律诗", 
        "yun": "寒"
    }, 
    {
        "author": "陆懿淑", 
        "era": "清", 
        "subtype": "七言律诗", 
        "text": [
            "平安例报寄征邮，病掩深闺独自愁。", 
            "为检药方时强坐，频看宝镜懒梳头。", 
            "玉钗敲折寒生袖，银烛挑残月上钩。", 
            "寂寞夜深清不寐，听残连漏到鸡筹。"
        ], 
        "title": "病中忆外", 
        "type": "律诗", 
        "yun": "尤"
    }, 
    {
        "author": "陆懿淑", 
        "era": "清", 
        "subtype": "七言律诗", 
        "text": [
            "一窗灯火夜缠绵，手叠行装欲废眠。", 
            "寒暖无常宜自重，文章有价在争先。", 
            "明知此别无多日，正恐迟归已近年。", 
            "却喜高堂犹健饭，放怀南下莫流连。"
        ], 
        "title": "送外赴金陵", 
        "type": "律诗", 
        "yun": "先"
    }, 
    {
        "author": "陆懿淑", 
        "era": "清", 
        "subtype": "七言律诗", 
        "text": [
            "几声楼笛听依稀，团扇摇风暑气微。", 
            "得意新蝉争树噪，忘机小蝶逐人飞。", 
            "缸栽旧藕花增艳，檐覆修梧叶正肥。", 
            "静对纱窗无个事，敲残棋局月临扉。"
        ], 
        "title": "夏日閒居", 
        "type": "律诗", 
        "yun": "微"
    }, 
    {
        "author": "陆ꡚ", 
        "era": "清", 
        "subtype": "七言律诗", 
        "text": [
            "边城草木万军屯，怪石嶙峋虎豹蹲。", 
            "天险盘空横栈阁，灵关夺隘镇夔门。", 
            "野花碧染苌弘血，春树红招望帝魂。", 
            "看尽奇山输入峡，雄心顿歇笑桓温。"
        ], 
        "title": "蜀中杂咏 其一", 
        "type": "律诗", 
        "yun": "元"
    }, 
    {
        "author": "陆ꡚ", 
        "era": "清", 
        "subtype": "七言律诗", 
        "text": [
            "怅望虞渊日易曛，美人名士尽荒坟。", 
            "故宫雨冷残秋黍，断镞沙埋古垒云。", 
            "好客尚思严仆射，幸功谁吊邓将军。", 
            "金鱼灈水人何处，鸂𪄠浮波自结群。"
        ], 
        "title": "蜀中杂咏 其二", 
        "type": "律诗", 
        "yun": "文"
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "投畚去南亩，羲皇入北窗。", 
            "相将重彝鼎，何敢问旌幢。", 
            "淡荡云中树，委蛇天际艭。", 
            "悠然别有得，一壑与长江。"
        ], 
        "title": "咏怀五首 其一", 
        "type": "律诗", 
        "yun": "江"
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "空谷得高士，栖迟守敝帷。", 
            "鸣禽饶夕气，流水静朝晖。", 
            "评史存疑信，尊经识指归。", 
            "客来深柳下，相对制荷衣。"
        ], 
        "title": "咏怀五首 其二", 
        "type": "律诗", 
        "yun": null
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "小卧不成睡，掩关寻旧题。", 
            "调饥田百亩，扶病药千畦。", 
            "虚牖云初住，闲阶鸟乱啼。", 
            "黄花姿正好，爱客且相携。"
        ], 
        "title": "咏怀五首 其三", 
        "type": "律诗", 
        "yun": "齐"
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "静坐冥生事，麃麃麋鹿群。", 
            "江山元邃穆，风雨自纷纭。", 
            "远驭传三略，长林惊一军。", 
            "春晴已昨日，得酒便成醺。"
        ], 
        "title": "咏怀五首 其四", 
        "type": "律诗", 
        "yun": "文"
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "肥遁壑丘异，独醒十亩间。", 
            "深云逐杖履，小鸟弄间关。", 
            "谷口月初上，严陵渔未还。", 
            "桃源何处所，经岁水潺潺。"
        ], 
        "title": "咏怀五首 其五", 
        "type": "律诗", 
        "yun": "删"
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "柳岸冰初解，数声雁北还。", 
            "青波萦古渡，黄鸟啭深山。", 
            "春草春风里，一诗一酒间。", 
            "是非都不问，兴至但开颜。"
        ], 
        "title": "早春用僧齐己韵", 
        "type": "律诗", 
        "yun": "删"
    }, 
    {
        "author": "马鸣萧", 
        "era": "清", 
        "subtype": "五言律诗", 
        "text": [
            "将诗寻古意，呼酒散幽情。", 
            "日逐黄尘远，风吹绿水明。", 
            "地偏堪独坐，人老慎多营。", 
            "好在故园里，行耽野鸟声。"
        ], 
        "title": "故园", 
        "type": "律诗", 
        "yun": "庚"
    }, 
    {
        "author": "马鸣萧", 
        "era": "清", 
        "subtype": "七言律诗", 
        "text": [
            "疏慵只合抱云根，多病那堪更耐烦。", 
            "丹壑关情空偃卧，绿萝何意自偏翻。", 
            "神疲早厌茶铛沸，形老惟馀药裹存。", 
            "闻说神仙不曾见，淼茫却笑武陵源。"
        ], 
        "title": "闻说", 
        "type": "律诗", 
        "yun": "元"
    }, 
    {
        "author": "马之瑛", 
        "era": "清", 
        "subtype": "五言律诗", 
        "text": [
            "空阶何所有，露白草虫鸣。", 
            "只种数竿竹，如兼万籁声。", 
            "孤烟随鸟起，远树共城平。", 
            "无限南楼兴，还愁月不明。"
        ], 
        "title": "空阶", 
        "type": "律诗", 
        "yun": "庚"
    }, 
    {
        "author": "马之瑛", 
        "era": "清", 
        "subtype": "七言律诗", 
        "text": [
            "建章宫树晚凄凄，木末亭前积甲齐。", 
            "狎客诗成新绮阁，相公吏散旧沙堤。", 
            "晋人遗事多江左，李氏家声坠陇西。", 
            "冷落狭斜诸女伴，采莲不敢到青溪。"
        ], 
        "title": "金陵怀古", 
        "type": "律诗", 
        "yun": "齐"
    }, 
    {
        "author": "马之鹏", 
        "era": "清", 
        "subtype": "七言律诗", 
        "text": [
            "腊雪初消岁又除，炉灰徐拨定更馀。", 
            "亲闱此夜思游子，客路经冬阻尺书。", 
            "卷轴随身成故友，乾坤何处是吾庐？", 
            "添年便惜年华减，饮罢屠苏转叹歔。"
        ], 
        "title": "陈夕得庐字", 
        "type": "律诗", 
        "yun": "鱼"
    }, 
    {
        "author": "马之骦", 
        "era": "清", 
        "subtype": "五言律诗", 
        "text": [
            "客枕五更尽，禅龛四壁空。", 
            "梦归天界外，身在佛声中。", 
            "山静自移月，江平不动风。", 
            "迟明理舟楫，前路指飞鸿。"
        ], 
        "title": "过扬子江宿玉山寺示僧达已", 
        "type": "律诗", 
        "yun": "东"
    }, 
    {
        "author": "马之骦", 
        "era": "清", 
        "subtype": "七言律诗", 
        "text": [
            "劳生谁复澹风尘，石耳山人道意真。", 
            "栗里曾称晋处士，叠山原是宋遗民。", 
            "清余积雪萧萧发，危挺孤嵓落落身。", 
            "莫讶武陵非隔世，桃花流水自通秦。"
        ], 
        "title": "盼柯园晤石耳山人", 
        "type": "律诗", 
        "yun": "真"
    }, 
    {
        "author": "马士琪", 
        "era": "清", 
        "subtype": null, 
        "text": [
            "三竺深始佳，妙香静空谷。", 
            "无量人天供，至此心神肃。", 
            "在昔闻兵火，兹山未沈陆。", 
            "若非龙象力，何以感群族。", 
            "出门望层峦，回向古道场。", 
            "云日递隐见，岩壑易阴阳。", 
            "别院通危桥，涧曲声琅琅。", 
            "万木拥寒阁，千镫照回廊。", 
            "澄怀此晏坐，摄受言可忘。"
        ], 
        "title": "天竺寺", 
        "type": "古风", 
        "yun": null
    }, 
    {
        "author": "马士琪", 
        "era": "清", 
        "subtype": "七言绝句", 
        "text": [
            "阶前时复见游鱼，不断愁霖密复疏。", 
            "触处墙倾兼屋漏，有人夜起护残书。"
        ], 
        "title": "苦雨", 
        "type": "绝句", 
        "yun": "鱼"
    }, 
    {
        "author": "马方思", 
        "era": "清", 
        "subtype": "七言律诗", 
        "text": [
            "伊人高卧白云阿，衣制芙蓉带女萝。", 
            "老去自伤《别鹄操》，贫来懒逐《饭牛歌》。", 
            "秋前黄发同衰叶，雨后青山守烂柯。", 
            "试问鹿门庞隐士，何如采药市中过。"
        ], 
        "title": "寄张山人", 
        "type": "律诗", 
        "yun": "歌"
    }, 
    {
        "author": "马方思", 
        "era": "清", 
        "subtype": "七言律诗", 
        "text": [
            "小隐无由问起居，仲春始得故人书。", 
            "暂归白社开新径，久羡青山葺旧庐。", 
            "芝草欲成黄绮志，桃花不禁武陵渔。", 
            "相期过从清秋后，词赋奚烦问子虚。"
        ], 
        "title": "答王吉人", 
        "type": "律诗", 
        "yun": "鱼"
    }, 
    {
        "author": "陆耀遹", 
        "era": "清", 
        "subtype": null, 
        "text": [
            "番湖一碧澄不流，旧山明月随行舟。", 
            "清光四垂天宇净，水气凛凛寒于秋。", 
            "乍入盘涡棹声扴，近岭回波尽圆折。", 
            "布帆落处水禽啼，十里平沙踏晴雪。", 
            "孙郎济胜天下稀，猿臂引我登危矶。", 
            "天风吹入倏飘举，衫影欲逐岩云飞。", 
            "山中露寒夜萧爽，缘山有径披榛上。", 
            "崖回岛侧穷攀跻，天半惟闻屐声响。", 
            "兴尽重寻下渚船，登山临水总堪怜。", 
            "月明欲去无乡梦，斜倚孤篷枕肘眠。"
        ], 
        "title": "三月十五夜泊彭蠡同于丕登大鸡山", 
        "type": "古风", 
        "yun": null
    }, 
    {
        "author": "陆耀遹", 
        "era": "清", 
        "subtype": null, 
        "text": [
            "羁魂警遥夕，离烛煇未尽。", 
            "檐声断疏雨，绪风尚凄紧。", 
            "既晨感群动，怀远驾征靷。", 
            "宿雾纷漠漠，初阳辨隐隐。", 
            "崖倾云构发，路转峰势引。", 
            "长林或妨帻，仄巘但容轸。", 
            "盘纡得少愒，徒旅亦劳悯。", 
            "穿云石疑走，投烟鸟如陨。", 
            "回壑鸣氵众潺，连山失崇蕴。", 
            "气挟海潮动，声与天汉近。", 
            "延赏景屡迁，穷跻步多窘。", 
            "览物各有惬，超兴固无本。", 
            "仙都结遐想，高骞谢尘坋。"
        ], 
        "title": "晓霁发缙云行馆经桃花岭最高处", 
        "type": "古风", 
        "yun": null
    }, 
    {
        "author": "陆耀遹", 
        "era": "清", 
        "subtype": null, 
        "text": [
            "侍郎济胜称绝伦，翩然携客来石门。", 
            "白云亭亭若相待，欲出不出岩光屯。", 
            "板桥数折达山麓，石径往复重崖分。", 
            "平林新雨气萧爽，瑶草琪花自森长。", 
            "仙人元鹤不可亲，空里珊珊玉声响。", 
            "崇岩倒影惊奔湍，仰见匹练飞林端。", 
            "瓯江东来剪高浪，洒作晴雪倾层峦。", 
            "我支疏筇倚风影，水气落润春袍寒。", 
            "云根峨峨净无土，十仞危崖竞摩抚。", 
            "谢公屐齿惜未来，石上题名更谁数。", 
            "赖有新诗纪胜游，山灵呵护珍千古。", 
            "间禽催客啼夕阳，岩花欲落春水香。", 
            "回看暮霭足余恋，水声激激山苍苍。"
        ], 
        "title": "芸台先生邀游石门洞", 
        "type": "古风", 
        "yun": null
    }, 
    {
        "author": "陆耀遹", 
        "era": "清", 
        "subtype": null, 
        "text": [
            "出谷复入谷，下上穷烟霏。", 
            "遥见群峰划天碧，石骨瘦削云肤肥。", 
            "回崖愈转愈不及，振势百折难停鞿。", 
            "舍舆攀行苦奔峭，厞屦侧滑青藤支。", 
            "龙湫飞泉洒绝顶，万丝下浣天孙机。", 
            "山光倒流泻苍翠，潭影激射寒玻璃。", 
            "穷跻盘盘达山脊，绝巘无级旁无依。", 
            "一百二峰人全览，名以象命存依稀。", 
            "非仙非鬼竟何物，罗列呵问艰陈辞。", 
            "双鸾矫羽不得控，玉女下顾神颀颀。", 
            "众中一柱特嶷立，以顶触天端不欹。", 
            "平生梦想忽到眼，金简所状心犹疑。", 
            "东南海水绕如带，蜃气漠漠天风吹。", 
            "灵岩灵峰并奇绝，石腹侧裂青冥低。", 
            "入门清啸众山答，萝穴一鹘惊人飞。", 
            "危龛老僧鬓眉绿，屏息枯坐扃元扉。", 
            "横空石梁界虹影，瑶草下覆无炎曦。", 
            "重峦复嶂各异熊，飞磴历历忘神疲。", 
            "傍山何人结茅屋，累石为壁为门畿。", 
            "窳尊荐茗解烦渴，石门潭水甘如饴。", 
            "墙阴艺兰发红蕊，采撷细琐来相贻。", 
            "为言十里到荆驿，行径渐平山渐稀。", 
            "山中气使异昏旦，层阴阁日残阳微。", 
            "冥花如霰翠欲滴，岩气雨香薰客衣。", 
            "归云亭亭与争道，林壑敛暝穷回晞。"
        ], 
        "title": "四月四日游雁荡山自四十九盘岭至大龙湫登马鞍岭经灵岩灵峰石梁诸胜达大荆城纪事", 
        "type": "古风", 
        "yun": null
    }, 
    {
        "author": "陆耀", 
        "era": "清", 
        "subtype": null, 
        "text": [
            "吉行有程期，驻跸日未午。", 
            "前至瑶亭子，万帐息貔虎。", 
            "离宫宿卫严，纩骑彀强弩。", 
            "群马喑不骄，夜静听更鼓。", 
            "扈从多文臣，轻装离队伍。", 
            "一一覆穹庐，文翰集图谱。", 
            "高竿挂旗帜，夜则悬镫火。", 
            "公余每过从，望标辄知所。", 
            "自愧佔毕儒，举十昧二五。", 
            "勉哉尽职业，上以报明主。"
        ], 
        "title": "宿瑶亭子", 
        "type": "古风", 
        "yun": null
    }, 
    {
        "author": "陆耀", 
        "era": "清", 
        "subtype": null, 
        "text": [
            "隔宿戒徒御，言度青山梁。", 
            "此地易阴雨，往往沾人裳。", 
            "宜令先事备，结束趁早凉。", 
            "仆夫应且笑，向晓偏晴旸。", 
            "旭日照征衣，曈曈来扶桑。", 
            "翠华既前擢，万骑随腾骧。", 
            "聊复策余马，超忽登高冈。", 
            "下视晒树沟，木叶秋清黄。"
        ], 
        "title": "青山梁晓晴", 
        "type": "古风", 
        "yun": "阳"
    }, 
    {
        "author": "陆耀", 
        "era": "清", 
        "subtype": null, 
        "text": [
            "汉隶十碑九皴剥，寻行可读存西岳。", 
            "旧拓流传直万金，双钩摹勒违其朔。", 
            "兹本独无秋毫爽，谁欤妙手尚书荦。", 
            "我家借临规九势，一波一磔斟雕琢。", 
            "岂无画沙与印泥，世人竞尚谷口学。", 
            "不知斑駮非本真，当其脱手光濯濯。", 
            "即如晚出有曹全，正于姿致见高卓。", 
            "不然徐韩皆唐贤，何不率臆逞肥浊。", 
            "蛇纡蚓绾递相师，唐人学汉无人觉。", 
            "可惜神灵失呵护，竟同荐福毁雷雹。", 
            "郭髯赵崡今俱死，遗文金石谁商榷。"
        ], 
        "title": "大人命题临本西岳华山碑", 
        "type": "古风", 
        "yun": "觉"
    }, 
    {
        "author": "陆耀", 
        "era": "清", 
        "subtype": null, 
        "text": [
            "虞东顾夫子，著书仰屋梁。", 
            "日食太仓不满腹，归心忽逐南云翔。", 
            "纵是无田计亦得，槎丫万卷撑空肠。", 
            "化为文字异诡怪，吉云甘露呈殊祥。", 
            "末流承学正歧鹜，卑者坠谷高排阊。", 
            "四方上下奚所税，亟须导引归中央。", 
            "要以六经为根柢，先就制义除秕糠。", 
            "碑版论述贯子史，六书声韵兼稗仓。", 
            "等身著作老无用，归与后学陈其方。", 
            "吾乡辈出富才俊，近来本业多芜荒。", 
            "争事组织为巧丽，依附哲匠成声光。", 
            "愿返浮文出经术，兹行能不怀余望。", 
            "呜呼，兹行能不怀余望。"
        ], 
        "title": "送顾宗人古湫", 
        "type": "古风", 
        "yun": "阳"
    }, 
    {
        "author": "陆霦勋", 
        "era": "清", 
        "subtype": "七言律诗", 
        "text": [
            "五年威凤借卑枝，黄纸遥传检紫芝。", 
            "踠地柳丝迎去马，扑人花片泛离卮。", 
            "姓名早动临轩问，剑佩真从列宿移。", 
            "他日螭坳簪白笔，御香浓染傍丹墀。"
        ], 
        "title": "送王东岩大令", 
        "type": "律诗", 
        "yun": "支"
    }, 
    {
        "author": "陆黻恩", 
        "era": "清", 
        "subtype": "五言律诗", 
        "text": [
            "推篷草烟霁，击缆夜潮生。", 
            "好月隔江出，孤峰带雨晴。", 
            "野塘鸥鸟静，远水荻花明。", 
            "来日金陵道，青山数点横。"
        ], 
        "title": "香草河", 
        "type": "律诗", 
        "yun": "庚"
    }, 
    {
        "author": "陆黻恩", 
        "era": "清", 
        "subtype": "五言律诗", 
        "text": [
            "七载分飞影，劳劳溯客程。", 
            "稻粱前日事，鸿雁此时情。", 
            "流水渡头急，残星树外明。", 
            "休辞一樽酒，剪烛到三更。"
        ], 
        "title": "得以黄兄书知归有日矣喜而赋此", 
        "type": "律诗", 
        "yun": "庚"
    }, 
    {
        "author": "陆黻恩", 
        "era": "清", 
        "subtype": "五言律诗", 
        "text": [
            "秋雨秋风夜，江南江北天。", 
            "故人千里外，清梦十年前。", 
            "壮志应难减，浮名终自牵。", 
            "儒冠休道误，愿著祖生鞭。"
        ], 
        "title": "怀董二", 
        "type": "律诗", 
        "yun": "先"
    }, 
    {
        "author": "陆黻恩", 
        "era": "清", 
        "subtype": "七言律诗", 
        "text": [
            "艰难行在扈銮舆，惭愧梁洋洒涕初。", 
            "河北犹传哀痛诏，忠州已睹验方书。", 
            "颉颃房杜元无忝，沾溉欧苏尚有余。", 
            "卅叶耳孙瞻庙貌，聊同村叟荐溪蔬。"
        ], 
        "title": "拜宣公祠", 
        "type": "律诗", 
        "yun": "鱼"
    }, 
    {
        "author": "陆黻恩", 
        "era": "清", 
        "subtype": "七言律诗", 
        "text": [
            "少日原期竹帛勋，岂知半百尚无闻。", 
            "将衰亲旧多新鬼，熟练人情看暮云。", 
            "潦倒更休投贵刺，飘零懒作送穷文。", 
            "何时辞得轮蹄子，送老齑盐一盏醺。"
        ], 
        "title": "漫兴", 
        "type": "律诗", 
        "yun": "文"
    }, 
    {
        "author": "陆黻恩", 
        "era": "清", 
        "subtype": "七言律诗", 
        "text": [
            "山行荦确瘁轮踬，谷转溪回望欲迷。", 
            "一径落花孤馆外，几家斜日乱峰西。", 
            "身如病骥嗟迟钝，心羡归鸦得稳栖。", 
            "暂假华胥差亦乐，村醪虽薄藉扶携。"
        ], 
        "title": "山行", 
        "type": "律诗", 
        "yun": "齐"
    }, 
    {
        "author": "陆懋修", 
        "era": "清", 
        "subtype": null, 
        "text": [
            "君相重调燮，圣贤广施济。", 
            "以此免天札，斯道岂不贵。", 
            "卮言叹日出，至理久蒙昧。", 
            "灵素非异书，谈者乃深怪。", 
            "六经分南阳，首重在营卫。", 
            "苟先伤寒明，杂病自能治。", 
            "河间论温热，仍不外斯义。", 
            "子和示三法，不过充其既。", 
            "降而及李朱，非各自为例。", 
            "升阳与滋阴，兼此义乃备。", 
            "惟其不贯通，乃若有轩轾。", 
            "谓非南阳知，毋乃非正议。", 
            "胡为今之人，一一昧所自。", 
            "或作蚕丛观，或等瓦缶弃。", 
            "数味合一方，数方合一剂。", 
            "所据但病名，视竟同儿戏。", 
            "我岂敢异人，人自与我异。", 
            "奈何一稽古，讥评辄侪辈。", 
            "尊公独虚衷，于我有同嗜。", 
            "命汝弃俗学，执经愿请诲。", 
            "假馆汾湖滨，一室喜相对。", 
            "奔走慨频年，丹铫愧久废。", 
            "何敢妄相师，相长亦交赖。", 
            "为检肘后方，共泄枕中秘。", 
            "不惮理窟搜，豁然冀朝晦。", 
            "庶几轩岐堂，窥寻得径隧。", 
            "圣道若康庄，驰驱本无碍。", 
            "法守在吾徒，诣力愿无懈。", 
            "果有益于时，亦为盛德事。", 
            "自待苟不卑，焉肯薄方技。", 
            "疮痏赖以平，所关岂云细。", 
            "一子令知医，吾识尊公意。"
        ], 
        "title": "示袁生上池三十二韵", 
        "type": "古风", 
        "yun": null
    }, 
    {
        "author": "陆翰芬", 
        "era": "清", 
        "subtype": "七言排律", 
        "text": [
            "罗汉何年化古松，西来佛祖剩遗踪。", 
            "散花天女梅为友，玉版禅师竹正宗。", 
            "竺国原留尊者号，秦官曾赐大夫封。", 
            "却因华盖留缨络，惯向寒山听鼓钟。", 
            "霜雪不移真色相，烟云长护怪形容。", 
            "三千世界同瞻象，十八名中此伏龙。", 
            "顶上圆光明月照，半空梵语好风从。", 
            "和南礼拜无量寿，乞与人间作颂恭。"
        ], 
        "title": "分咏罗汉松七排", 
        "type": "排律", 
        "yun": "冬"
    }, 
    {
        "author": "陆篯", 
        "era": "清", 
        "subtype": null, 
        "text": [
            "新月帘栊，清霜楼阁，瑶笺低映琼钗。", 
            "几度回身，沉吟未按红牙。", 
            "闺中清课浑如许，讶罗浮、近隔窗纱。", 
            "只乌丝，界住珍珠，不共横斜。", 
            "一枝漫置传花驿，正马蹄香处，尔许韶华。", 
            "小试和羹，江乡疏笋清嘉。", 
            "青鸾也自无消息，算双栖、除是寒鸦。", 
            "待朝来，柳絮因风，重赋尖叉。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "春来卉。", 
            "堪爱独玫瑰。", 
            "簪鬓放娇怜紫艳，伴糖津咽胜红蕤。", 
            "枯润总香飞。"
        ], 
        "title": "忆江南·咏玫瑰", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，天意晓来和。", 
            "正喜乍晴晴不久，愁他欲雨雨偏多。", 
            "佳节惜虚过。"
        ], 
        "title": "忆江南·清明六首 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，春色满江城。", 
            "卖酒楼边红杏放，游人头上柳枝青。", 
            "都道过清明。"
        ], 
        "title": "忆江南·清明六首 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，记得在虹桥。", 
            "随意柳边看戏马，有时花底听吹箫。", 
            "那得不魂销。"
        ], 
        "title": "忆江南·清明六首 其三", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，记得在西园。", 
            "都是桃花都是柳，半含朝雨半含烟。", 
            "人在画图边。"
        ], 
        "title": "忆江南·清明六首 其四", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，何用皱眉头。", 
            "今日有花还有酒，此身无事便无愁。", 
            "兀坐最高楼。"
        ], 
        "title": "忆江南·清明六首 其五", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，有客在天涯。", 
            "没个信音缘底事，可怜风雨宿谁家。", 
            "远望一长嗟。"
        ], 
        "title": "忆江南·清明六首 其六", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "高田麦，四月未全黄。", 
            "实绽已堪盈把捋，味香且任满盘尝。", 
            "渐入好年光。"
        ], 
        "title": "忆江南·初夏九咏，和刘蔚园 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "崖蜜熟，应是十分甜。", 
            "寝庙及新宜早荐，林莺当令莫轻衔。", 
            "留与绛唇含。"
        ], 
        "title": "忆江南·初夏九咏，和刘蔚园 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "蚕忙日，豆熟已离离。", 
            "摘入蟹筐全类茧，缫于女手本无丝。", 
            "笑杀采桑儿。"
        ], 
        "title": "忆江南·初夏九咏，和刘蔚园 其三", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "携镵去，不异到淇园。", 
            "出土便能藏雉子，疗饥馋想嚼龙孙。", 
            "拚少竹千根。"
        ], 
        "title": "忆江南·初夏九咏，和刘蔚园 其四", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "梅黄早，叶底缀金丸。", 
            "功逊酒香教渴解，味如愁重惹眉攒。", 
            "花放记曾看。"
        ], 
        "title": "忆江南·初夏九咏，和刘蔚园 其五", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "京江口，下网得鲥鱼。", 
            "敢望乘潮归渤海，且随走马到燕都。", 
            "谁令味偏腴。"
        ], 
        "title": "忆江南·初夏九咏，和刘蔚园 其六", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "闺中女，最爱是玫瑰。", 
            "红杏街头前月尽，素馨江外几时来。", 
            "独尔一枝开。"
        ], 
        "title": "忆江南·初夏九咏，和刘蔚园 其七", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "牛虽贱，人号女儿红。", 
            "桃靥初酣春昼睡，杏腮刚晕酒时容。", 
            "还恐不如侬。"
        ], 
        "title": "忆江南·初夏九咏，和刘蔚园 其八", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "商船到，争卖雨前茶。", 
            "宁著酒魔耽雪酿，不遭水厄试冰芽。", 
            "亟唤取流霞。"
        ], 
        "title": "忆江南·初夏九咏，和刘蔚园 其九", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "芳草碧。又是一番春色。", 
            "独倚阑干珠泪滴。不知罗袖湿。", 
            "·欲寄天涯消息。为问归鸿可的。", 
            "只恐天涯流落客。归鸿他不识。"
        ], 
        "title": "谒金门·闺怨", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，回首望先茔。", 
            "合抱树皆经水拔，一抔土欲与田平。", 
            "念此最伤神。"
        ], 
        "title": "忆江南·辛巳清明 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，犹是峭寒时。", 
            "燕子来从前日早，梨花开较去年迟。", 
            "门闭雨丝丝。"
        ], 
        "title": "忆江南·辛巳清明 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，僻县也人忙。", 
            "十里红裙山子庙，一船春酒郭家庄。", 
            "处处菜花香。"
        ], 
        "title": "忆江南·辛巳清明 其三", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "清明节，布谷已先鸣。", 
            "小县人饥思乐岁，平畴雨足好春耕。", 
            "水旱莫相惊。"
        ], 
        "title": "忆江南·辛巳清明 其四", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "杯酒虽欢聚。", 
            "不惯他乡住。", 
            "荒村寂寂水漫漫，又重盼、来时路。", 
            "·向夕停舟处。", 
            "风雨声偏楚。", 
            "何似当初径不来，而今也不还家去。"
        ], 
        "title": "眉峰碧·夜泊许家堡", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，风物与常殊。", 
            "屋角乱红开蜀季，街头新绿买菖蒲。", 
            "都挂辟邪符。"
        ], 
        "title": "忆江南·端阳词 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，照眼石榴红。", 
            "艾虎朱符儿女意，香蒲角黍岁时风。", 
            "小扇午窗中。"
        ], 
        "title": "忆江南·端阳词 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，记得在瓜洲。", 
            "郭璞墓前风定处，江天寺里塔高头。", 
            "好看汎龙舟。"
        ], 
        "title": "忆江南·端阳词 其三", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，记在小西湖。", 
            "酒胜桑郎浓似乳，蔌惟新笋嫩于蒲。", 
            "笑看醉人扶。"
        ], 
        "title": "忆江南·端阳词 其四", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，记得在江乡。", 
            "入网鲥鱼浑似雪，压枝梅子未全黄。", 
            "何日更重尝。"
        ], 
        "title": "忆江南·端阳词 其五", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，记得在邗沟。", 
            "沽酒竞誇金谷馆，汎湖争买木兰舟。", 
            "歌吹几曾休。"
        ], 
        "title": "忆江南·端阳词 其六", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "端阳节，还忆素梅娘。", 
            "几度魂销红豆曲，数声吹彻玉箫长。", 
            "好事最思量。"
        ], 
        "title": "忆江南·端阳词 其七", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "雨雨风风，天公已做新秋势。", 
            "驱愁无计。", 
            "且买今宵醉。", 
            "·索取床头，早拂山妻意。", 
            "君休矣。", 
            "青钱无几。", 
            "留籴晨炊米。"
        ], 
        "title": "点绛唇·雨中戏作", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "下马解貂裘。", 
            "相携上酒楼。", 
            "问年来、何地飘流。", 
            "北踏幽燕南闽粤，憔悴了，十多秋。", 
            "身世等蜉蝣。", 
            "功名雪满头。", 
            "且高歌、一曲凉州。", 
            "君若问余心上事，说不尽，半生愁。"
        ], 
        "title": "唐多令·邗江喜遇友人酒间赠此", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "寒夜空堂人一个。", 
            "心上愁多，不寐摊书坐。", 
            "将近三更犹未卧。", 
            "乍惊骤雨天边过。", 
            "洒向小窗声更大。", 
            "纸薄难禁，容易风吹破。", 
            "衾枕安排浑未妥。", 
            "床前扑杀银釭火。"
        ], 
        "title": "黄金缕·寒夜口占", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "庭树风吹后，苍苔雨过初。", 
            "眼前犹有落花铺。", 
            "只恐明朝，还并落花无。", 
            "藤密全低户。", 
            "桐高已出闾。", 
            "新条嫩叶又将舒。", 
            "染就窗间，浑是绿琴书。"
        ], 
        "title": "南柯子·落花", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "閒庭风雨晚来狂。", 
            "沽酒正相当。", 
            "花气清芬，空阶寂静，归去不须忙。", 
            "从来富贵原无定，行乐有何妨。", 
            "十万尊罍，三千曲调，豪爽少年场。"
        ], 
        "title": "少年游·闲庭", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "今宵明月当窗大。独有愁人坐。", 
            "一般白昼也销魂。何必凄凉怕过是黄昏。", 
            "多情原与多情忆。不为君颜色。", 
            "若因颜色始相思。难道世间真个似君稀。"
        ], 
        "title": "虞美人·今宵", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "寻思百二河山壮。更蹠莲峰上。", 
            "那能牖下死勾留。恨煞尘缘欲脱苦无由。", 
            "故人一觉荒唐甚。娓娓殊堪听。", 
            "君还有梦到秦中。我并灞桥驴背梦俱空。"
        ], 
        "title": "虞美人·郑克柔述梦", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "三年音信隔关河。鱼也传讹。", 
            "鸟也传讹。春残一棹远相过。", 
            "江上风波。湖上烟波。", 
            "可叹天涯鬓总皤。尔奈愁何。", 
            "我奈愁何。绝无他物可消磨。", 
            "诗是君多。酒是臣多。"
        ], 
        "title": "一剪梅·和胡修来", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "少日飞腾愿颇赊。富也无加。", 
            "贵也无加。鬓毛转眼不成鸦。", 
            "霜点些些。雪点些些。", 
            "事无一可向人誇。名也输他。", 
            "利也输他。只馀清福让贫家。", 
            "窗外梅花。窗里兰花。"
        ], 
        "title": "一剪梅·初度日作", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "酒酣真想策金鳌。欲上仙桥。", 
            "且上河桥。何当更上玉楼高。", 
            "万井烟消。万里云消。", 
            "烂烂银盘挂碧霄。明见秋毫。", 
            "圆欠分毫。阴晴天意最难料。", 
            "料想来宵。胜似今宵。"
        ], 
        "title": "一剪梅·八月十四夜同刘叔裔玉带桥看月", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "小窗雨歇绿全侵。半是桐阴。", 
            "半是蕉阴。微风斜日坐孤吟。", 
            "半是閒心。半是愁心。", 
            "酒徒三五是知音。不是东寻。", 
            "便是西寻。散时往往月都沉。", 
            "不是杯深。便是谭深。"
        ], 
        "title": "一剪梅·小窗", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "怪异幽深莫可穷。", 
            "何年于此策孤筇。", 
            "缘梯直蹑莲花顶，扪壁还登信始峰。", 
            "眠醉石，抚龙松。", 
            "一观云海荡心胸。", 
            "今生未遂来生补，也到黄山白岳中。"
        ], 
        "title": "鹧鸪天·题友人游黄山图", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "多病多愁剩此身。", 
            "眼前不觉又逢春。", 
            "旧游乐事浑如昨，何处吹箫觅玉人。", 
            "空有泪，暗沾巾。", 
            "可怜月夕与花晨。", 
            "别来细算无多日，一半娇容记不真。"
        ], 
        "title": "鹧鸪天·无题", 
        "type": "词", 
        "yun": null
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "砧杵谁家捣素秋，一声声度白萍洲。", 
            "玉关萧瑟红闺冷，两地看来一样愁。"
        ], 
        "title": "闻砧二首 其一", 
        "type": "绝句", 
        "yun": "尤"
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "寒衣今又送凉州，独立桐阴听未休。", 
            "午夜征袍缝密密，一针一泪刺心头。"
        ], 
        "title": "闻砧二首 其二", 
        "type": "绝句", 
        "yun": "尤"
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "瞥睹檐牙月一钩，银河耿耿未全收。", 
            "蟾宫勤捣长生药，不管人间易白头。"
        ], 
        "title": "秋夜感怀", 
        "type": "绝句", 
        "yun": "尤"
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "半臂清辉中薄寒，幽花移影上栏杆。", 
            "团圆共说今宵好，寂寞閒庭独自看。"
        ], 
        "title": "中秋月下作", 
        "type": "绝句", 
        "yun": "寒"
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "独坐清寥形影孤，夕香谁复共金炉。", 
            "浮生悟澈真如梦，掌大冰花结盥盂。"
        ], 
        "title": "冬夜独坐二首 其一", 
        "type": "绝句", 
        "yun": "虞"
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "只影相亲似鹤单，心盟古井息波澜。", 
            "玉钗敲断弹银烛，替我牵愁泪不乾。"
        ], 
        "title": "冬夜独坐二首 其二", 
        "type": "绝句", 
        "yun": "寒"
    }, 
    {
        "author": "陆蕙芬", 
        "era": "清", 
        "subtype": "七言绝句", 
        "text": [
            "盥手焚香散篆烟，解冤释劫诵诸天。", 
            "尘缘久与飞灰尽，惟有冰心一片坚。"
        ], 
        "title": "诵经", 
        "type": "绝句", 
        "yun": "先"
    }, 
    {
        "author": "陆韬", 
        "era": "清", 
        "subtype": "七言绝句", 
        "text": [
            "白云缕缕青山出，云自忙时山自闲。", 
            "唯有野人忙不了，朝朝洗砚写云山。"
        ], 
        "title": "白云", 
        "type": "绝句", 
        "yun": "删"
    }, 
    {
        "author": "陆嘉淑", 
        "era": "清", 
        "subtype": null, 
        "text": [
            "岕山纱帽顶，歙溪松萝岩。", 
            "蒸炒与烘焙，其妙苦不兼。", 
            "虎丘日铸价，欲敌气味儳。", 
            "银瓶署细字，绿雪谁所缄。", 
            "烹泉手亲泼，一啜意已忺。", 
            "燕中泽泻卤，吐漱常恨咸。", 
            "昨来一夜雨，白液浮岩嵌。", 
            "欣然接新句，上有红印钳。", 
            "渔洋竟同好，清韵流霜帘。", 
            "诗翁字山白，初卸南来帆。", 
            "不惜手露芽，分贻压贫奁。", 
            "犀液泛翠瓯，蟾香透重襜。", 
            "顿轸昔所珍，时俗定可砭。", 
            "何须怀莼羹，千里炊豉盐。"
        ], 
        "title": "和阮亭绿雪诗", 
        "type": "古风", 
        "yun": null
    }, 
    {
        "author": "陆韵梅", 
        "era": "清", 
        "subtype": null, 
        "text": [
            "韵事才人又美人。", 
            "湖山金粉艳芳尘。", 
            "一编絮果与兰因。", 
            "帘外绿云留倩影，风前紫玉慰香魂。", 
            "琼箫吹到月黄昏。"
        ], 
        "title": "浣溪沙 题叶小庚《本事词》后", 
        "type": "词", 
        "yun": null
    }, 
    {
        "author": "陆韵梅", 
        "era": "清", 
        "subtype": null, 
        "text": [
            "湿云低扑。", 
            "凉意含疏竹。", 
            "闲倚红阑干几曲。", 
            "一点流萤闪绿。", 
            "小窗月上迟迟。", 
            "送来花影参差。", 
            "爱把湘帘半下，秋痕筛满罗衣。"
        ], 
        "title": "清平乐 雨后坐月", 
        "type": "词", 
        "yun": null
    }, 
    {
        "author": "陆锡熊", 
        "era": "清", 
        "subtype": null, 
        "text": [
            "鲤鱼风起江涛恶，昨夜郎船何处泊。", 
            "武昌遥望天上头，客梦况隔巴江秋。", 
            "杜鹃不解催归去，处处征帆送津树。", 
            "日落黄陵古庙烟，秋风那顾客衣穿。", 
            "霜天手冷鹍弦歇，苦雁声中堕寒月。", 
            "红颜寂寞宁自嗟，只念游子羁天涯，破屋孤镫枕如水，也应似妾空闺里。"
        ], 
        "title": "忆远曲", 
        "type": "古风", 
        "yun": null
    }, 
    {
        "author": "陆锡熊", 
        "era": "清", 
        "subtype": null, 
        "text": [
            "大江会九派，惊涛浩无边。", 
            "浔阳三舍余，五日劳洄沿。", 
            "层崖出危堞，孤城枕江壖。", 
            "茫茫辨洲树，稍稍开墟烟。", 
            "即景感徂岁，望古怀昔贤。", 
            "水势枞阳西，山光义熙前。", 
            "我因一囊粟，乘此万里船。", 
            "所求亮锱铢，忍受旁人怜。", 
            "造物养不材，饮啄良有缘。", 
            "但当咏时运，便可归园田。", 
            "三复乞食诗，操瓢亦欣然。"
        ], 
        "title": "彭泽县", 
        "type": "古风", 
        "yun": "先"
    }, 
    {
        "author": "陆蓨", 
        "era": "清", 
        "subtype": null, 
        "text": [
            "我游白云洞，身在白云里。", 
            "落叶和松风，时闻响山雨。", 
            "石床不可留，清寒逼衣屦。", 
            "隔坞暮钟声，云留我归矣。"
        ], 
        "title": "白云洞", 
        "type": "古风", 
        "yun": null
    }, 
    {
        "author": "陆蓨", 
        "era": "清", 
        "subtype": null, 
        "text": [
            "停桡费家湖，山翠围几重。", 
            "舍舟事筇屦，渐入香林中。", 
            "邓山峙湖滨，峰势高巃嵷。", 
            "三万六千顷，湖流浸长空。", 
            "花外见晴雪，花里闻香风。", 
            "朝烟而夕月，泠泠沁心胸。", 
            "不憩上竹阁，恍然睹支公。", 
            "趺坐鸣蒲牢，■如吼苍龙。", 
            "清音应虚谷，馀响入深松。", 
            "忆昨西溪宿，醒时闻此钟。"
        ], 
        "title": "游邓尉山", 
        "type": "古风", 
        "yun": null
    }, 
    {
        "author": "陆蓨", 
        "era": "清", 
        "subtype": null, 
        "text": [
            "独行披荒丛，信步得异境。", 
            "山色净杉柳，泉声寒藻荇。", 
            "恍疑石屋中，疏磬烟萝暝。", 
            "欲问无人家，夕阳照孤影。"
        ], 
        "title": "山行", 
        "type": "古风", 
        "yun": null
    }, 
    {
        "author": "陆蓨", 
        "era": "清", 
        "subtype": "五言律诗", 
        "text": [
            "抱膝虚堂上，灯前顾影双。", 
            "霜林风叶尽，山月正当窗。", 
            "庭讶翻巢鸟，村疑吠客厖。", 
            "有怀淞水畔，一苇钓寒江。"
        ], 
        "title": "次和荃谷寒夜独坐之作", 
        "type": "律诗", 
        "yun": "江"
    }, 
    {
        "author": "陆蓨", 
        "era": "清", 
        "subtype": "七言律诗", 
        "text": [
            "万峰台下碧山岑，疏竹围窗白日阴。", 
            "僧古已无烟火气，树枯饶有雪霜心。", 
            "酒空松吹飞寒雨，卷壑风泉响夜琴。", 
            "不是樵人偶相识，那知曾宿在祗林。"
        ], 
        "title": "过石楼赠山僧不群", 
        "type": "律诗", 
        "yun": "侵"
    }, 
    {
        "author": "陆瑞徵", 
        "era": "清", 
        "subtype": "七言律诗", 
        "text": [
            "雨过未骄宣子日，春归还剩舞雩风。", 
            "心轻富贵游方外，死趁升平羡冢中。", 
            "但拟闲身侪鹿豕，莫将饶舌辨鱼龙。", 
            "染裾山翠真堪揽，世事于今问牧童。"
        ], 
        "title": "仲夏子长招集西山绿树下，流连永日，各赋长句", 
        "type": "律诗", 
        "yun": null
    }, 
    {
        "author": "陆楣", 
        "era": "清", 
        "subtype": null, 
        "text": [
            "再见斯人否。", 
            "只飘零，数行珠玉，照人怀袖。", 
            "蜗角虚名磨蝎命，多少雨潺风骤。", 
            "刚博得、几年诗酒。", 
            "草草园池生计办，撇鸥盟，更读辕驹走。", 
            "聊尔事，亦何有。", 
            "归来三径花如旧。", 
            "纵长贫，肯教冷落，翟门师友。", 
            "今日一挥知己泪，不为绨袍情厚。", 
            "奈寂寞、才名身后。", 
            "千载心期吾不忘，悔五湖，有约终相负。", 
            "风乍咽，暮涛吼。"
        ], 
        "title": "金缕曲 哭朱子西安 其一", 
        "type": "词", 
        "yun": null
    }, 
    {
        "author": "陆楣", 
        "era": "清", 
        "subtype": null, 
        "text": [
            "漂泊天南久。", 
            "讯征鸿，故人何似，别时诗瘦。", 
            "为说蓼莪初废咏，血渍夜台应透。", 
            "料鸡骨、那堪长守。", 
            "急趁归航相慰藉，素车迟，不及飙轮骤。", 
            "空饮恨，范张友。", 
            "招邀尚记黄花候。", 
            "镇流连，蒲帆夜月，竹窗清昼。", 
            "吟到伤心千古曲，清泪一时盈袖。", 
            "更齿冷、蝇营狗苟。", 
            "我有新诗君未见，尽长歌，骂座还闻否。", 
            "弦已断，臆难剖。"
        ], 
        "title": "金缕曲 哭朱子西安 其二", 
        "type": "词", 
        "yun": null
    }, 
    {
        "author": "陆楣", 
        "era": "清", 
        "subtype": null, 
        "text": [
            "形化辞尘蜕，神归控玉虬。", 
            "亦知生是寄，其奈逝难留。", 
            "往事犹萦抱，当年拟息游。", 
            "行歌原寡和，命啸更无俦。", 
            "客偶传狂草，君偏赏谬悠。", 
            "姓名烦记注，物色到荒陬。", 
            "委巷逢倾盖，晴溪约放舟。", 
            "骊黄评共略，水乳味交投。", 
            "移日过花屿，轻阴爱麦秋。", 
            "芳菲桥外圃，澹荡水边楼。", 
            "隔渚丛烟荻，当阶堕海榴。", 
            "提壶听格磔，惊饵见游鯈。", 
            "槛列层峦小，帘窥竹影修。", 
            "雪鳞尝破浪，碧叠劝新篘。", 
            "兴洽谁宾主，吟深始唱酬。", 
            "告归情促刺，惜别语覼缕。", 
            "一自经年阻，重为度夏谋。", 
            "荷香新涨浦，菱棹晚风讴。", 
            "三径哗言笑，中厨饰膳修。", 
            "扃扉辞剥啄，解榻换衾裯。", 
            "妄志归渔猎，虚怀属校雠。", 
            "借书劳远使，发箧任穷搜。", 
            "坠典陈绵蕞，雄图聚米筹。", 
            "当餐时借箸，废寝屡然篝。", 
            "此意平生最，相看意气遒。", 
            "忘言惟悦解，疑义迭咨诹。", 
            "特达知能许，迕疏愧莫售。", 
            "怜才珍蕙柏，鉴品别薰莸。", 
            "轩盖讥乘鹤，衣冠哂沐猴。", 
            "负涂群诧鬼，借面只怜优。", 
            "要路供麾斥，穷居切喔咻。", 
            "力虽悭广厦，心每薄干糇。", 
            "念旧曾悬剑，分甘及敝裘。", 
            "倾囊宁复虑，指囷动相赒。", 
            "缓急焚兼溺，安危鼓应枹。", 
            "薪劳炊莫恤，绵薄绪还紬。", 
            "常恨枭难逐，尤悲雉即罘。", 
            "孤踪轻舐触，平地乍戈矛。", 
            "意在忘亲串，情殷绝悔尤。", 
            "聊城终藉鲁，北海为呼刘。", 
            "涸辙逢濡润，泥涂免躏蹂。", 
            "冲冠还故璧，投杼息谗咮。", 
            "直道今亡矣，交情有是不。", 
            "往来仍契阔，出处共浮沤。", 
            "予两逾闽嶂，君三上蒯州。", 
            "风霜催蹀躞，烟水送夷犹。", 
            "献赋羞荆玉，因人耻蒯缑。", 
            "壮颜销客路，生事寄诗邮。", 
            "便拟逃尘网，言归把钓钩。", 
            "山青浓似黛，水碧澹如油。", 
            "好买篷编舸，旋牵屋傍洲。", 
            "五湖客第宅，万卷薄公侯。", 
            "不敷云霄鹄，惟盟浩荡鸥。", 
            "营营何日了，冉冉此生休。", 
            "夙世怀吞凤，儿时气食牛。", 
            "乡人思款假，国土识骅骝。", 
            "冀北占游刃，秋风试射菆。", 
            "高材来贝锦，大木撼蚍蜉。", 
            "暂滞扶摇翮，翻资烂熳游。", 
            "诗篇闲煅炼，心肾苦雕锼。", 
            "昌谷无幽怪，香山有刻镂。", 
            "清鲜宜沁齿，隽爽欲新眸。", 
            "先达倾中座，争言让一头。", 
            "轮囷偏未遇，蹭蹬复何尤。", 
            "薄秩縻金马，浮荣视缀旒。", 
            "原无东观志，聊慰北堂愁。", 
            "花傍轻烟发，春依寸草柔。", 
            "悬鱼欢綵袖，跃鲤荐常羞。", 
            "匕筋关愉戚，几微审竞絿。", 
            "良辰铺几席，妙午佐尊卣。", 
            "宛转温裀枕，辛勒洁厕牏。", 
            "百年殊未慊，二竖竟何仇。", 
            "谥臂宁分痛，刲肝讵易瘳。", 
            "吁号祈帝力，祷祀倚神庥。", 
            "返哺心徒折，衔枯索不收。", 
            "肠摧声尽咽，泪竭血空流。", 
            "备礼宁唯峤，哀劳不啻裒。", 
            "云山俱惨怆，风木倍飕飂。", 
            "骨立栖苫块，魂飞望首邱。", 
            "家门戕荫芘，吾党失蓍龟。", 
            "里巷仃舂相，亲知泣道周。", 
            "世难存鸑鷟，天岂纵鸺鹠。", 
            "茫昧呵安问，招呼返未繇。", 
            "嗟予犹彳亍，顾影但啁啾。", 
            "顽石资砻错，推轮仗矫揉。", 
            "弦哀良已断，斤妙故难求。", 
            "展卷追吟赏，持觞忆劝酬。", 
            "不成书咄咄，谁为听忧忧。", 
            "重过溪山曲，依然水石幽。", 
            "尘埃凝旧榻，灯火暗空帱。", 
            "絮酒成虚设，牙签永罢抽。", 
            "却思凉月夕，同上泛湖桴。", 
            "一叶中流住，长空匹练浮。", 
            "残更高秉烛，清咏数传瓯。", 
            "昔梦惊蘧蝶，余生悟爽鸠。", 
            "向平身后事，任昉故人忧。", 
            "名未成千载，身还欠一抔。", 
            "遗文须料理，门户赖绸缪。", 
            "天水论交密，夷门结契稠。", 
            "衰迟无限望，凄绝若为酬。"
        ], 
        "title": "哭朱子西安", 
        "type": "古风", 
        "yun": null
    }, 
    {
        "author": "陆楣", 
        "era": "清", 
        "subtype": null, 
        "text": [
            "筚屋午烟劳远饷，钓船春雨忆高吟。", 
            "寻梅径断怜无笛，问竹床空壁有琴。", 
            "凄断白门羁枕梦，尚随梁月过枫林。"
        ], 
        "title": "梦西安十年溪上往来情，千尺花潭不较深", 
        "type": "古风", 
        "yun": "侵"
    }, 
    {
        "author": "陆楣", 
        "era": "清", 
        "subtype": "五言排律", 
        "text": [
            "客序逢摇落，同云失照临。", 
            "中州孤柱石，南国旧棠阴。", 
            "众草狂风后，三年化雨深。", 
            "何烦飞白简，先已怵冰心。", 
            "涸泽重濡沫，贪泉共悔斟。", 
            "儒尊高键户，官冷薄缨簪。", 
            "鸾凤栖皆待，蚍蜉撼不禁。", 
            "只期精贯日，不拟梦为霖。", 
            "前席公卿畏，攀辕父老喑。", 
            "循墙躬每戢，纳牖思难任。", 
            "果硕宁匏系，山高岂陆沈。", 
            "整遗关气数，恻怆到穷林。", 
            "未省沟中断，偏怜爨下音。", 
            "平生羞颂美，此际一微吟。"
        ], 
        "title": "闻前中丞汤公潜庵讣诗以志感", 
        "type": "排律", 
        "yun": "侵"
    }, 
    {
        "author": "陆楣", 
        "era": "清", 
        "subtype": "七言绝句", 
        "text": [
            "自泻冰壶浣玉容，爱将孤淡压春浓。", 
            "水晶宫阙前身住，不受人间尺土封。"
        ], 
        "title": "水仙花同西安赋", 
        "type": "绝句", 
        "yun": "冬"
    }, 
    {
        "author": "陆楣", 
        "era": "清", 
        "subtype": "五言律诗", 
        "text": [
            "幽阁临烟浦，清阴及麦秋。", 
            "乱红过彴略，丛绿语軥辀。", 
            "圃发移新树，溪添欲断流。", 
            "云峰深不见，试笕最高楼。"
        ], 
        "title": "东溪对雨同朱子西安", 
        "type": "律诗", 
        "yun": "尤"
    }, 
    {
        "author": "陆楣", 
        "era": "清", 
        "subtype": "五言律诗", 
        "text": [
            "乱峰围小阁，秋水抱闲门。", 
            "酒熟黄花节，客来黄叶村。", 
            "疏灯烟径出，软语夜窗温。", 
            "勿药知堪喜，新诗与细论。"
        ], 
        "title": "再游东溪", 
        "type": "律诗", 
        "yun": "元"
    }, 
    {
        "author": "陆楣", 
        "era": "清", 
        "subtype": "七言律诗", 
        "text": [
            "濯足寒流憩柳湾，祓除尘土上漪澜。", 
            "系舟南浦经年忆，秉烛羌村后夜欢。", 
            "作客久难谙世路，逢人偏苦问长安。", 
            "山灵莫漫嘲逋客，留得怀中一寸丹。"
        ], 
        "title": "归过惠山", 
        "type": "律诗", 
        "yun": "寒"
    }, 
    {
        "author": "陆楣", 
        "era": "清", 
        "subtype": "七言律诗", 
        "text": [
            "投笔从戎少壮年，归耕还问伍员田。", 
            "可怜策马横戈地，惟在蛮烟瘴雨边。", 
            "一自烽尘遗故国，难得花石记平泉。", 
            "萧萧芦获悲风起，疑是吹笳薄暮天。"
        ], 
        "title": "过故骠骑宅", 
        "type": "律诗", 
        "yun": "先"
    }, 
    {
        "author": "陆楣", 
        "era": "清", 
        "subtype": "七言律诗", 
        "text": [
            "萧疏荆布古风存，纸阁芦帘想旧村。", 
            "凄断辘轳霜晓冻，抛残砧杵月黄昏。", 
            "劳歌底用惊时俗，舂庑何应傍市门。", 
            "欲采蘼芜三径失，要离坟畔与招魂。"
        ], 
        "title": "梁鸿井诗", 
        "type": "律诗", 
        "yun": "元"
    }, 
    {
        "author": "陆楣", 
        "era": "清", 
        "subtype": "七言律诗", 
        "text": [
            "壮岁如闻鬓已丝，百年黄发重相期。", 
            "朱弓白羽从戎日，玉尺冰壶校士时。", 
            "世路漫随三仕改，臣心真有一人知。", 
            "堂前嘉树犹存问，奕叶欣沾雨露垂。"
        ], 
        "title": "秦对岩宫谕七十 其一", 
        "type": "律诗", 
        "yun": "支"
    }, 
    {
        "author": "陆楣", 
        "era": "清", 
        "subtype": "七言律诗", 
        "text": [
            "凤谷重开绿野堂，韶年清望起鹓行。", 
            "共惊海内声华早，自爱山中日月长。", 
            "诗卷钓船春水曲，茶烟禅榻雨花香。", 
            "游人那识闲居意，但指红楼与画廊。"
        ], 
        "title": "秦对岩宫谕七十 其二", 
        "type": "律诗", 
        "yun": "阳"
    }, 
    {
        "author": "陆楣", 
        "era": "清", 
        "subtype": "七言律诗", 
        "text": [
            "匝月笙歌宴未移，脩脩书剑自天涯。", 
            "品题易作连城贵，剪拂宁忘伏枥思。", 
            "中允最怜投分久，舍人应念报恩迟。", 
            "只余木食严栖客，愿自商山更采芝。"
        ], 
        "title": "秦对岩宫谕七十 其三", 
        "type": "律诗", 
        "yun": "支"
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "闲阶小立，忽一钩月到，乱花影碎。", 
            "玉砌雕栏凉意足，别换一番欢意。", 
            "万斛离愁，一时顿释，且是寻闲味。", 
            "临风独想，旧愁更莫提起。", 
            "小窗镇日恹恹，嫦娥应笑，惜泪珠空废。", 
            "露浸罗衣莲漏永，不把窗儿深闭。", 
            "萤逗疏帘，凉生团扇，金兽香销未。", 
            "桐阴坐久，唠唠何处犬吠。"
        ], 
        "title": "壶中天慢 广敷大兄久别忽归，喜填一阕", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "别恨无端浓似酒。", 
            "扫去还来，夜夜添消瘦。", 
            "百八牟尼常在手。", 
            "堪怜怊怅还依旧。", 
            "纸阁芦帘寒乍透。", 
            "无绪无情，生怕黄昏后。", 
            "一点灯儿呆独坐。", 
            "灯花还解怜侬否。"
        ], 
        "title": "蝶恋花 思家，时避乱北渚，即寄琴如姑母", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "书幌灯初灭。", 
            "听孤鸿、几声嘹唳，柔肠已结。", 
            "苦恨流光如水过，漂泊而今谁惜。", 
            "又欲下、寒塘还歇。", 
            "极目萧条风露冷，最堪怜、旧侣浑无迹。", 
            "多少恨，从何说。", 
            "苍茫身世长为客。", 
            "恨迢迢、故乡路远，欲归未得。", 
            "我本闲愁千万缕，入耳偏关情切。", 
            "叹寄迹、天涯何益。", 
            "镇日云间频作字，料难将、悲怨都书绝。", 
            "月欲坠，霜天白。"
        ], 
        "title": "贺新凉 闻雁", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "是谁人、断肠已久。", 
            "啼痕化作芳秀。", 
            "萧条庭院西风冷，漠漠背人愁锁。", 
            "妆莫斗。", 
            "尽染透胭脂，难并黄花寿。", 
            "晚秋时候。", 
            "怅小影亭亭，露华浓渍，一捻叹伊瘦。", 
            "凄凉处，犹记小梅开后。", 
            "绿章曾为宵奏。", 
            "繁华何处堪回首，苦雨凄风消受。", 
            "知也否。", 
            "纵花事依然，人事难如旧。", 
            "无香也可。", 
            "剩倦蝶伶俜，梦儿未醒，霜冷怕飞堕。"
        ], 
        "title": "摸鱼儿 秋海棠", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "秋雨声初歇。", 
            "怅迢迢、夜凉无寐，泪珠盈睫。", 
            "曾记当时牵衣处，谁道几成长别。", 
            "叹海内、烽烟方急。", 
            "料得扁舟将欲发，向天涯、多少愁难说。", 
            "从此便、江南北。", 
            "茫茫我亦嗟为客。", 
            "盼征鸿、数行过尽，更无消息。", 
            "二十年来如昨梦，往事何堪重忆。", 
            "应稽首、空王礼寂。", 
            "乡国难禁回首望，入琴心、更恐哀弦绝。", 
            "书不尽，恨千叠。"
        ], 
        "title": "贺新凉 秋夜怀琴如姑母", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "人生如寄耳，感慨亦徒然。", 
            "起来且对明月，能有几回圆。", 
            "莫忆江南旧梦，且抱眼前真乐，无事既神仙。", 
            "流水识人意，向我自涓涓。", 
            "兴亡事，千古恨，付云烟。", 
            "三间五架，茅屋别有小壶天。", 
            "要种桑麻千树，变作桃源深杳，不与世人传。", 
            "多少尘寰事，一笑向婵娟。"
        ], 
        "title": "水调歌头 寒夜不寐，起坐对月口占", 
        "type": "词", 
        "yun": "先"
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "愁重却嫌清昼。", 
            "镜里惊看消瘦。", 
            "离别太匆匆，知道重逢能否。", 
            "非旧。", 
            "非旧。", 
            "乡国不堪回首。"
        ], 
        "title": "如梦令 怀芝仙姑母", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "彩笔难描，金刀未剪，芳事忽惊如许。", 
            "多少愁心，漠漠背人初吐。", 
            "伴小楼、永夜长吟，却几度、疑风疑雨。", 
            "总非花、也当花怜，风帘低下为深护。", 
            "盈盈能否解语，一样嫣红灿烂，不教春妒。", 
            "蓦地惊看，问卜几番疑误。", 
            "爱缤纷、巧胜天工，恐化作、彩霞飞去。", 
            "费骚人、百遍思量，梦醒知何处。"
        ], 
        "title": "绮罗香 咏灯花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "绿窗几度留难住。", 
            "懊恼相逢，反添离绪。", 
            "剪烛清谈，一般怀抱愁如许。", 
            "怊怅无计，只怕听、临歧语。", 
            "皓月太无情，却照尽、悲欢千古。", 
            "便总把吴刚斧借，也怎划愁千缕。", 
            "炎凉阅遍，况秋更悲羁旅。", 
            "第一是、只恨江潮，但浩漫、偏催人去。", 
            "念此别天涯，重话苍野何处。"
        ], 
        "title": "长亭怨慢 送丁蕴珏表姨", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "怪底是愁深如许。", 
            "又近中秋，怕听风雨。", 
            "怊怅年年，一般岑寂悲羁旅。", 
            "乱红零落，更莫问、江南路。", 
            "竟夕向婵娟，但怅望、琼楼玉宇。", 
            "恨极目云山万叠，怎渺渺音尘阻。", 
            "阑干倚遍，听清角更添悽楚。", 
            "但只见、征鸿过尽，也难寄、愁心半缕。", 
            "叹独立苍茫，一例伤今吊古。"
        ], 
        "title": "长亭怨慢 中秋前三日雨后待月，感而填此，寄怀琴如姑母", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "千古清辉，一年佳节，匆匆又到中秋。", 
            "桂丛香逼，绝胜广寒游。", 
            "难得姮娥此夜，放银蟾、万里光流。", 
            "徘徊久，闲阶露冷，独自豁吟眸。", 
            "年年当此夜，天涯寄迹，无计消愁。", 
            "且莫思、天上玉宇琼楼。", 
            "憔悴而今意绪，不堪闻、玉管清讴。", 
            "宵深也，风疏气爽，更莫下帘钩。"
        ], 
        "title": "满庭芳 中秋对月", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "思君待月清宵坐。无聊只觉双眉锁。", 
            "镇日盼征鸿。经年书未通。", 
            "瑶阶凉似水。顾影怜憔悴。", 
            "生怕卷珠帘。新寒病要添。"
        ], 
        "title": "菩萨蛮 八月十七夜待月，有怀琴如姑母", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "独怜咫尺天涯隔。匆匆小别愁千叠。", 
            "昨夜月同看。罗衣怯嫩寒。", 
            "空阶闲伫立。怅望遥天碧。", 
            "皓魄一分亏。帘疏花影移。"
        ], 
        "title": "菩萨蛮 月下待蕴珏表姨不至", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "随意下琼钩。", 
            "皓魄光浮。", 
            "萧条庭院已无秋。", 
            "屈指雁儿应到也，几度回眸。", 
            "异地苦淹留。", 
            "没处埋愁。", 
            "匆匆无计挽扁舟。", 
            "回首乡关无限恨，齐上心头。"
        ], 
        "title": "浪淘沙 冬夜有怀广敷大兄", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "疏林一夜风微过。飘飘却共霜花堕。", 
            "摇落太无端。零星谁更看。", 
            "匆匆秋渐老。珍重和愁扫。", 
            "瘦蝶忒多情。飞来似不禁。"
        ], 
        "title": "菩萨蛮 落叶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "晓寒独自行芳径。", 
            "萧条不似寻常景。", 
            "风雨做飘零。", 
            "阶前积渐深。", 
            "淮南悲落木。", 
            "而我偏多触。", 
            "镇日扫难开，如愁去复来。"
        ], 
        "title": "菩萨蛮 扫叶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "霜林忽讶红如许。生憎不入群芳谱。", 
            "渲染十分工。可怜不耐风。", 
            "飘飘贪弄影。寂寞吴江冷。", 
            "万里夕阳明。空山忽作春。"
        ], 
        "title": "菩萨蛮 红叶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "萧疏仄径秋容瘦。卷帘生怕西风骤。", 
            "憔悴不胜寒。恋枝将欲残。", 
            "凄迷风雨乱。时序匆匆换。", 
            "一树尚垂垂。如侬病起时。"
        ], 
        "title": "菩萨蛮 黄叶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "露浓仄径苍苔湿。", 
            "惜花晓起浑无力。", 
            "蝶梦尚惺忪。", 
            "金铃护几重。", 
            "珠帘慵未卷。", 
            "几阵微香软。", 
            "不忍折浓枝，繁华能几时。"
        ], 
        "title": "菩萨蛮 惜花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "园林寂寂天初晓。卷帘花落知多少。", 
            "容易泣残红。生憎昨夜风。", 
            "一番新雨后。空色参应逗。", 
            "水面亦文章。沉思欲断肠。"
        ], 
        "title": "菩萨蛮 落花", 
        "type": "词", 
        "yun": null
    }, 
    {
        "author": "陆锡熊", 
        "era": "清", 
        "subtype": "七言律诗", 
        "text": [
            "片帆带月宿寒烟，半夜潮生旅梦边。", 
            "斗柄压秋低插地，云根抱雨远遮天。", 
            "才分曙色催兰桨，又杂鸡声听马鞭。", 
            "同是悠悠潮海客，短篷孤枕尚高眠。"
        ], 
        "title": "舟中晓发", 
        "type": "律诗", 
        "yun": "先"
    }, 
    {
        "author": "陆锡熊", 
        "era": "清", 
        "subtype": "七言律诗", 
        "text": [
            "百川齐注海东头，使者河堤借箸筹。", 
            "岂有宣房沈白马，但闻蜀水斗苍牛。", 
            "地通鼍窟千寻浪，天入龙门万里流。", 
            "满眼藋蒿淮泗上，至今遗恨武安侯。"
        ], 
        "title": "读史 其一", 
        "type": "律诗", 
        "yun": "尤"
    }, 
    {
        "author": "陆锡熊", 
        "era": "清", 
        "subtype": "七言律诗", 
        "text": [
            "黑河杀气暗天长，荷戟新徵六郡良。", 
            "万马夜窥边月白，七星寒拥阵云黄。", 
            "尚书都护安西府，属国分符日逐王。", 
            "今古只看秦塞险，贺兰千嶂接苍茫。"
        ], 
        "title": "读史 其二", 
        "type": "律诗", 
        "yun": "阳"
    }, 
    {
        "author": "陆嘉淑", 
        "era": "清", 
        "subtype": "七言律诗", 
        "text": [
            "三间书屋昼常扃，好客偏能浃夕停。", 
            "但数旧人如落叶，即看我辈亦晨星。", 
            "药炉烟覆花阴合，竹牖云衔海气青。", 
            "虬干亭亭两梅老，待留冰雪吐芳馨。"
        ], 
        "title": "同旦中坐梅花书屋", 
        "type": "律诗", 
        "yun": "青"
    }, 
    {
        "author": "陆嘉淑", 
        "era": "清", 
        "subtype": "七言律诗", 
        "text": [
            "花影莺声句偶传，无端真得玉人怜。", 
            "刘郎前度身犹在，杜牧三生事惘然。", 
            "银烛夜阑分险韵，画栏春半响么弦。", 
            "玉钩斜外伤魂处，落尽桃花叫杜鹃。"
        ], 
        "title": "芜城感旧", 
        "type": "律诗", 
        "yun": "先"
    }, 
    {
        "author": "陆震", 
        "era": "清", 
        "subtype": null, 
        "text": [
            "花未开时客早归。", 
            "花开惜又与春违。", 
            "而今归去花虽好，已是飘零一半飞。", 
            "风细细，雨霏霏。", 
            "深悔劳人作事非。", 
            "明年准拟花开日，多对花枝过几时。"
        ], 
        "title": "鹧鸪天·客中春暮", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "弱蔓牵丝随处倚。", 
            "晨起花开，婀娜东风里。", 
            "未夕摧残还委地。", 
            "笑伊琐琐朝菌耳。", 
            "怪问芳名何太美。", 
            "国色天香，嗟尔何堪比。", 
            "花语主人无我忌。", 
            "盗名世上原如是。"
        ], 
        "title": "蝶恋花·咏缠枝牡丹", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "莫道囊羞涩。", 
            "大有青钱能买醉。", 
            "酒伴径相觅。", 
            "扣户讶先出，衔杯何处，闻在君家便阑入。", 
            "不怪臣无藉。", 
            "翻令主人赏真率。", 
            "向余笑指，篱花密如织。", 
            "或白或黄色，好秋光苦难得。", 
            "无意遭逢真怪特。"
        ], 
        "title": "归田乐引·薄暮，寻桐江秋箴不得，闻在胡象五宅赏菊，即往共欢饮，戏示主人", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "头颅如此，尽并刀、剪尽一生毛发。", 
            "脱帽临风聊快意，顿去许多霜雪。", 
            "只恨明朝，依然镜里，白又根根茁。", 
            "那能有术，教他青鬓重发。", 
            "可笑今岁春初，棘闱三入，犹自名心热。", 
            "都把好花辜负了，忍更辜他秋月。", 
            "难得今宵，一杯在手，万里天空阔。", 
            "夜深吟久，银髭暗撚刚脱。"
        ], 
        "title": "百字令·秋夜对月", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "他乡重九，问何人、为送一卮酾醁。", 
            "正想佳晨拚剧饮，我友忽焉来速。", 
            "缕脍登盘，斫鱼供馔，好酒盈尊绿。", 
            "尊前何有，有丝有竹有肉。", 
            "久矣月夜花天，偷声减字，不听消魂曲。", 
            "今夕当筵闻妙技，顿解羁愁千斛。", 
            "若为吾歌，吾为若舞，狂态惊童仆。", 
            "屏间匿笑，满头乱插黄菊。"
        ], 
        "title": "百字令·九日王经三招饮", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "西岳嶙峋，拔地起、奇峰千丈。", 
            "其上有、明星玉女，莲华仙掌。", 
            "蜡屐末由寻胜槩，闭门只合居穷壤。", 
            "听先生、为我话移时，神先往。", 
            "敦古谊，思曹敞。", 
            "能下士，思袁盎。", 
            "总人生其地，英奇慨慷。", 
            "幸我逢君如旧识，以今比昔宁多让。", 
            "待还山、有日定从君，攀萝上。"
        ], 
        "title": "满江红·赠秦人李淑先", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "爽气鲜新，秋一碧、天光如沐。", 
            "风吹去、盈盈舴艋，水烟俱绿。", 
            "细草乱生荒寺径，野瓜蔓绕农家屋。", 
            "正村村、妇子趁秋晴，收新谷。", 
            "对此景，看难足。", 
            "频呼索，觞相属。", 
            "任船头醉倒，鸥凫同宿。", 
            "调笑几般鞍马令，销魂何限清商曲。", 
            "更一声、寥亮水潭空，柯亭竹。"
        ], 
        "title": "满江红·修翁将返金陵，前二日招同扶九、懋敬、东阳暨令弟二简泛舟西溪 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "歌正停时，君酌酒、听余衷曲。", 
            "念客子、从来琐琐，半生鹿鹿。", 
            "饥拾噎瓜亭畔蓏，狂遭胯下桥头辱。", 
            "只憨时、瞠目望青天，如枯木。", 
            "性磊落，难谐俗。", 
            "君何意，偏怜仆。", 
            "算交情似漆，此真鲍叔。", 
            "尊酒连宵欢未艾，轻帆来日归何速。", 
            "怅从今、江北望江南，余孤独。"
        ], 
        "title": "满江红·修翁将返金陵，前二日招同扶九、懋敬、东阳暨令弟二简泛舟西溪 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "落落穷途，我与尔、此身安即。", 
            "立语处、西风乍紧，远天将黑。", 
            "霜白惯侵羁客鬓，囊空能减英雄色。", 
            "想旧时、里社共团圞，如何得。", 
            "转眼又，江南北。", 
            "问前路，谁相识。", 
            "况秣陵城下，总皆陈迹。", 
            "桃叶渡头人已去，莫愁湖上山空碧。", 
            "只故斋、黄瓦剩无多，青衫湿。"
        ], 
        "title": "满江红·戊寅秋杪，吴陵遇刘炎裔、叔裔兄弟，明日即送之金陵", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "落日篱边，与野老、临风参语。", 
            "伤今岁、经春入夏，旱乾如许。", 
            "蒿目人方忧稼穑，闵时谁为宽箠楚。", 
            "正城中、新旧并开徵，如蜂午。", 
            "汝了否，官家赋。", 
            "趁麦熟，输租去。", 
            "早门前吏到，哮声若虎。", 
            "乾没只嫌常例薄，贪饕更怒盘餐素。", 
            "叹从来、若个县官知，田家苦。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "吏去无哗，听野老、依然叹作。", 
            "叹此日、天如不雨，残年安托。", 
            "已苦怀山长降割，何堪铄石还敷虐。", 
            "乍晴郊、四望密云生，都垂脚。", 
            "雨夜响，晨犹落。", 
            "更今日，绵于昨。", 
            "喜良苗新起，绿畴如削。", 
            "可料秋来饶黍稷，不忧老去填沟壑。", 
            "荷天公、立转好年光，田家乐。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "草阁新晴，早为我、特陈鸡黍。", 
            "问今日、坐中何客，邻家三五。", 
            "稚子隔篱呼即应，老人入户欢相语。", 
            "喜朝来、好雨正宜田，公忙否。", 
            "妇与子，晨皆去。", 
            "孙亦往，芸瓜瓠。", 
            "只老妻留止，为供炊煮。", 
            "雨又插秧晴打麦，暮还车水朝犁土。", 
            "见何曾，四月有閒人，田家苦。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其三", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "佃作匆匆，笑几把、佳晨忘却。", 
            "也嘱妇、刈蒲悬户，采菰包角。", 
            "后岸雨肥蔬可摘，前溪水浅鱼堪捉。", 
            "更厨中、腊肉蔫盘餐，儿先索。", 
            "邻与里，高声约。", 
            "主语客，宜深酌。", 
            "指浮蛆满瓮，为君新作。", 
            "前日酒香今日漉，伊家味好侬家薄。", 
            "听醉中、嘈杂话茅堂，田家乐。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其四", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "室有违言，彼新妇、逢夫醉怒。", 
            "向灯下、声声饮泣，有时低诉。", 
            "终岁辛勤靡不有，一朝诟谇何相负。", 
            "却夜阑、相劝语喃喃，邻家妪。", 
            "彼醉矣，何须数。", 
            "亟拭涕、无多絮。", 
            "怨生来命薄，遇人艰窭。", 
            "孰令有身教作妇，只应举世母生女。", 
            "纵生时、慎勿嫁农夫，田家苦。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其五", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "晨起披衣，有老媪、见余惊愕。", 
            "指门外、日高如许，主人方觉。", 
            "一梦不曾天上晓，两儿已就田间作。", 
            "叹此生、无福得安眠，居城郭。", 
            "我闻语，殊怀怍。", 
            "谢老母，言非确。", 
            "看从来偷惰，终成沦落。", 
            "儿有瓶储终日饱，母馀裙布经年着。", 
            "有城中、多少不如伊，田家乐。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其六", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "夏至今朝，昨邗上、故人相遇。", 
            "同消受、铜街香粉，画船箫鼓。", 
            "长使梦魂寻旧雨，那知灭没随朝露。", 
            "望郡楼、从此怕经过，西州路。", 
            "总暂在，人间住。", 
            "臣久已，抛千虑。", 
            "作暮年活计，为农学圃。", 
            "十亩力耕先世陇，一抔长守先人墓。", 
            "却旁人、疑我不能堪，田家苦。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其七", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "君幸无疑，君不见、月来长学。", 
            "共野老、田间薙草，屋边织箔。", 
            "赤足踏泥殊滑腻，衰颜向日何薰灼。", 
            "笑居然、黧黑类村农，争相谑。", 
            "案有卷，都高搁。", 
            "尊有酒，时斟酌。", 
            "任閒吟閒写，写成钗脚。", 
            "两首长歌前辈句，八声短调村夫作。", 
            "每醉中、高唱与田家，田家乐。"
        ], 
        "title": "满江红·丁酉夏，穫麦村中，感情即事，得词八首，不避俚俗，漫抒真率云尔 其八", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "蓦地逢君，且携手、垆边细语。", 
            "指蜀树、当年烽火，万山鼙鼓。", 
            "枫叶满林愁客思，落花遍地迷归路。", 
            "叹他乡、好况最无多，难常聚。", 
            "同是客，君尤苦。", 
            "两人恨，悲谁诉。", 
            "看囊中尽矣，酒钱何处。", 
            "吾辈无端寒至此，富儿何物骄如许。", 
            "脱敝裘、付与酒家娘，摇头去。"
        ], 
        "title": "满江红·与殷彦来（案《板桥词钞》题作「赠王正子」）饮", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "屋漏床床，是杜老、当年诗句。", 
            "却今日、任生屋内，也无乾处。", 
            "四壁篱颓浑不葺，三重茅去凭谁补。", 
            "恼天公、昨夜又飘摇，桃花雨。", 
            "或栖止，山中树。", 
            "或岸上，牵船住。", 
            "算古来如此，君无太苦。", 
            "海现晴虹当户挂，瓮馀浊酒呼儿取。", 
            "试寻他、王谢旧时门，馀荒土。"
        ], 
        "title": "满江红·柬开周", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "老辈西斋，纵横甚、才华无敌。", 
            "记曾见、酒酣以往，高吟撼壁。", 
            "诗妙共惊神有助，书工更觉行逾密。", 
            "恰当时、狼藉满贫家，何尝惜。", 
            "一转盼，伤今昔。", 
            "人争购，如和璧。", 
            "喜深情我友，犹珍此册。", 
            "阅竟茫茫增百感，风流一去无消息。", 
            "问后来、健笔起骚坛，谁其匹。"
        ], 
        "title": "满江红·题薛有玱家藏西斋墨迹", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "晚岁论交，算尔我、胜于昆仲。", 
            "最今岁、雨番欢聚，故人情重。", 
            "画舫乘春欣过访，官桥欲别愁相送。", 
            "恰残冬、荒县又重逢，浑如梦。", 
            "华筵畔，频陪从。", 
            "留宿处，时时共。", 
            "正同云密布，飙风乍动。", 
            "雪压万家鸳瓦白，寒煎千里长河冻。", 
            "任夜深、相向拥红炉，欹春瓮。"
        ], 
        "title": "满江红·六皆重过敝邑，水阻兼旬，游醮极欢，于其行也，赋此送之 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "别思匆匆，惜无计、得留君住。", 
            "念此去、寒汀野渚，冰坚可渡。", 
            "几个归人残雪岸，一肩行李斜阳路。", 
            "较春初、一倍泪痕多，如铅注。", 
            "离别恨，都休诉。", 
            "问后会，知何处。", 
            "叹人生聚散，飘蓬落絮。", 
            "风雨莫教魂梦隔，音书肯使鳞鸿误。", 
            "更为余、传语到高堂，思尤苦。"
        ], 
        "title": "满江红·六皆重过敝邑，水阻兼旬，游醮极欢，于其行也，赋此送之 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "老才难挫。", 
            "记从公、平湖春汎，柳绵轻播。", 
            "酒客半酣争岸帻，并舣画桥双舸。", 
            "公亦脱、红丝布裹。", 
            "顾语吾翁儿小异，定他年、腾达应先贺。", 
            "讵今日，声我堕。", 
            "敢云百尺楼头卧。", 
            "只平生、几枝红豆，缪蒙许可。", 
            "莫向名流还艳说，祗益小人之过。", 
            "恐笑口、词场都破。", 
            "才尽江淹真阁笔，检残编、悉付银缸火。", 
            "恨总是，言愁作。"
        ], 
        "title": "贺新郎·呈王勿斋先生身", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "记得春初，曾醉我、酩酊堂里。", 
            "讵转眼、将离花放，相逢于此。", 
            "羁旅绝无他事好，团圞只有今朝喜。", 
            "看尊前、都是故乡人，何拘忌。", 
            "漏已下，三声矣。", 
            "酒已罄，歌难止。", 
            "更青钱亟数，客为重市。", 
            "村犬聚狺如虎啸，酒佣鼾睡浑充耳。", 
            "奈门前、剥啄不能休，催人起。"
        ], 
        "title": "满江红·同天申、扶九、跃千、秋箴、蔚园诸君饮雉升斋中，即事赋此 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "好友良朋，细屈指、平生有几。", 
            "喜今夕、客中欢聚，眼前都是。", 
            "厚意感君真不薄，香醪饮我宁辞醉。", 
            "任兴酣、高唱古人词，惊乌起。", 
            "临川剧，半忘矣。", 
            "无腔曲，饶佳趣。", 
            "更摹神作态，掀髯抵几。", 
            "尊内酒空钱复数，腹中曲尽文能记。", 
            "恰醒时、回忆醉歌声，香凝齿。"
        ], 
        "title": "满江红·同天申、扶九、跃千、秋箴、蔚园诸君饮雉升斋中，即事赋此 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "堤柳经霜挫。", 
            "记春初、木兰院里，曾逢王播。", 
            "行值江头铙吹急，何处官人画舸。", 
            "中有女、内家梳裹。", 
            "倘使名姝能赠客，赋新词、亟为先生贺。", 
            "君大笑，冠缨堕。", 
            "凉秋抱病僧斋卧。", 
            "问还能、千杯醉否，欣然曰可。", 
            "况有琵琶推妙手，曾是昔年听过。", 
            "弹一曲、关河劈破。", 
            "欢极那知更漏尽，早城边、夜市稀灯火。", 
            "待来日，歌重作。"
        ], 
        "title": "贺新郎·广陵寺寓同陈生饮，听座上琵琶", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "壮志风尘挫。叹年来、室庐漂荡，几经迁播。", 
            "饥苦驱人他县去，常是趁人轻舸。", 
            "风雨急、青毡夜裹。", 
            "有日万家生聚复，赛丛祠、社酒千杯贺。", 
            "莫便向，沟渠堕。", 
            "还家依旧牛衣卧。", 
            "笑此身、巍然七尺，生无一可。", 
            "说甚封侯当及壮，五十蹉跎将过。", 
            "恨欲把、唾壶椎破。", 
            "吟罢新词声激楚，听荒陵、鬼语吹阴火。", 
            "问此是，何人作。"
        ], 
        "title": "贺新郎·秋夜歌", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "干莫锋难挫。", 
            "羡才兼、辋川诗画，名流争播。", 
            "家住小园风物好，水屋居然似舸。", 
            "中只有、茶铛药裹。", 
            "怪石巉岩松树老，喜帘垂、无事趺跏坐。", 
            "松子落，岩花堕。", 
            "北窗企脚闲高卧。", 
            "任朋来、谈仙说佛，都无不可。", 
            "屈指今冬周甲子，得丧兴衰俱过。", 
            "久已向、蒲团参破。", 
            "甲第轩车惊赫奕，总萤飞、一点须臾火。", 
            "游五岳，芒鞋作。"
        ], 
        "title": "贺新郎·寿吴凌苍先生六卜", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "高阁书还捲。", 
            "任读残、五车六库，客怀难遣。", 
            "半世道途成底事，扪足泪痕惊泫。", 
            "叹如此、手胝重茧。", 
            "欲问桑田何处是，总茫茫、沧海无时浅。", 
            "甚日也，愁眉展。", 
            "先人作赋名殊显。", 
            "每投人、膏盲药石，胜于卢扁。", 
            "今日谁怜任昉后，云是景升豚犬。", 
            "亦自分、鞭笞未免。", 
            "只有汪伦时醉我，昨相逢、脱裤为余典。", 
            "话夜半，红灯剪。"
        ], 
        "title": "贺新郎·客舍感怀呈汪公有", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "才别扬州市。", 
            "又匆匆、一肩行李，饥驱于此。", 
            "累夕追欢殊不厌，大有忘年诸子。", 
            "喜别久、情深犹是。", 
            "一笑吾生惟剧饮，使他乡、日日能供醉。", 
            "谁更起，还家思。", 
            "海天渐动初冬意。", 
            "最凄清、窗棱风冷，檐牙雨细。", 
            "夜黑堂空灯火暗，而我偏工说鬼。", 
            "惹四座、魂惊欲死。", 
            "百怪千奇姑妄说，笑群公、此物何须畏。", 
            "可畏是，人间世。"
        ], 
        "title": "贺新郎·同东亭、何阜诸子饮缪豹文宅", 
        "type": "词", 
        "yun": null
    }, 
    {
        "author": "陆蕙芬", 
        "era": "清", 
        "subtype": "五言律诗", 
        "text": [
            "相亲复相爱，同气本同情。", 
            "别梦重山隔，归舟一叶轻。", 
            "荒台芳草绿，广苑夕阳明。", 
            "此日乘风去，何时扫径迎。"
        ], 
        "title": "送三妹回吴门", 
        "type": "律诗", 
        "yun": "庚"
    }, 
    {
        "author": "陆蕙芬", 
        "era": "清", 
        "subtype": "七言律诗", 
        "text": [
            "束装送别思依依，此去堂堂近紫薇。", 
            "汁染蕉衫拖碧柳，瑞呈蓉镜点朱衣。", 
            "禹门高峻凭龙跃，云路翱翔羡鸟飞。", 
            "待到姓名书淡墨，骅骝好奉锦标归。"
        ], 
        "title": "送晋载弟北上", 
        "type": "律诗", 
        "yun": "微"
    }, 
    {
        "author": "陆翰芬", 
        "era": "清", 
        "subtype": "七言律诗", 
        "text": [
            "何必争追唐与宋，能言情性即诗人。", 
            "十年泉石常怀国，千首词章半忆亲。", 
            "残月晓风皆寄托，春花秋柳亦精神。", 
            "卿云未出欣先睹，定有灵山香火因。"
        ], 
        "title": "潜园琴馀草题词 其一", 
        "type": "律诗", 
        "yun": "真"
    }, 
    {
        "author": "陆翰芬", 
        "era": "清", 
        "subtype": "七言律诗", 
        "text": [
            "东瀛梅鹤继西湖，好向孤山认故吾。", 
            "海国几人扶大雅，蛮乡从此获骊珠。", 
            "虚心下问君师竹，盲目随声我滥竽。", 
            "传到洛阳应纸贵，骚坛处处识林逋。"
        ], 
        "title": "潜园琴馀草题词 其二", 
        "type": "律诗", 
        "yun": "虞"
    }, 
    {
        "author": "陆懋修", 
        "era": "清", 
        "subtype": "七言律诗", 
        "text": [
            "汾湖水接禊湖滨，复此烟波作隐沦。", 
            "席帽仍为孤往客，莺花莫笑不归人。", 
            "管宁久坐常穿榻，郭泰微行自垫巾。", 
            "便拟天随桥畔住，药阑长傍鸭阑新。"
        ], 
        "title": "丁卯初夏薄游梨里南去二里许日鸭阑泾东西两小村有天随桥架其上即鲁望斗鸭阑也感而有作", 
        "type": "律诗", 
        "yun": "真"
    }, 
    {
        "author": "陆耀", 
        "era": "清", 
        "subtype": "七言律诗", 
        "text": [
            "晨炊早熟敝裘轻，残月犹悬事晓征。", 
            "雁背白云沙际立，人穿红叶岭头行。", 
            "无多长物酬僮仆，只倚同官作弟兄。", 
            "闻说关山今极北，向南明日是归程。"
        ], 
        "title": "晓发案斑鸠活络色钦", 
        "type": "律诗", 
        "yun": "庚"
    }, 
    {
        "author": "陆耀遹", 
        "era": "清", 
        "subtype": "七言律诗", 
        "text": [
            "昔年羸马经过地，摇落能将别绪催。", 
            "暝色数峰随客到，秋声一夜渡淮来。", 
            "冠裳异代余松槚，龙虎英风没草莱。", 
            "两载倦游重吊古，不堪携醉步层台。"
        ], 
        "title": "归次盱眙感赋", 
        "type": "律诗", 
        "yun": "灰"
    }, 
    {
        "author": "陆耀遹", 
        "era": "清", 
        "subtype": "七言律诗", 
        "text": [
            "一径柯坪款石扉，碧云漠漠湿行衣。", 
            "长镵便拟求黄独，老屋惟应结翠微。", 
            "久惫津梁难济胜，欲盟猿鹤愧忘机。", 
            "向禽旧约蹉跎甚，遥礼天关谢玉妃。"
        ], 
        "title": "青柯坪下山怅然有作", 
        "type": "律诗", 
        "yun": "微"
    }, 
    {
        "author": "陆耀遹", 
        "era": "清", 
        "subtype": "七言律诗", 
        "text": [
            "阮道曾无南北分，全家羁宦忽离群。", 
            "一春又带还乡梦，十载空传誓墓文。", 
            "燕外香泥寒食雨，马前清泪太行云。", 
            "羡他麦饭松楸路，上冢归来未夕曛。"
        ], 
        "title": "道中感怀寄呈秀父合肥兼示燕豫子侄", 
        "type": "律诗", 
        "yun": "文"
    }, 
    {
        "author": "陆耀遹", 
        "era": "清", 
        "subtype": "七言律诗", 
        "text": [
            "青牛鞚罢驾茅龙，不用仙人九节筇。", 
            "此去关河分两界，当前霄汉插三峰。", 
            "平临极北星辰动，頫瞰终南雪霰封。", 
            "差喜此邦无佩犊，好禳旱魃事春农。"
        ], 
        "title": "从潼关至华阴西岳庙 其一", 
        "type": "律诗", 
        "yun": "冬"
    }, 
    {
        "author": "陆耀遹", 
        "era": "清", 
        "subtype": "七言律诗", 
        "text": [
            "琼宫绀宇郁嵯峨，遍访遗碑玩古柯。", 
            "万树晴云浮太华，四山春水下黄河。", 
            "咸阳建策貂裘敝，杜曲韬弓虎迹多。", 
            "不信此生难自断，更从画壁恣摩呵。"
        ], 
        "title": "从潼关至华阴西岳庙 其二", 
        "type": "律诗", 
        "yun": "歌"
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "萋萋芳草如茵软。落红满地无人管。", 
            "生就惜花心。可怜扫更深。", 
            "堪嗟春似海。转眼伤憔悴。", 
            "小立独凝愁。休教逐水流。"
        ], 
        "title": "菩萨蛮 扫花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "斜阳庭院深深处。荷锄闲觅荒苔路。", 
            "几度费沉吟。殷勤护惜深。", 
            "匆匆芳事改。一半随流水。", 
            "蝶梦漫惊疑。魂归明月时。"
        ], 
        "title": "菩萨蛮 葬花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "轻躯摇飏群芳腻。可怜难画腰肢细。", 
            "一捻太轻盈。描来魂欲惊。", 
            "疏帘风力软。点笔春应卷。", 
            "半幅看依稀。回眸恐欲飞。"
        ], 
        "title": "菩萨蛮 画蝶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "红阑曲折通幽径。海棠带雨梨花病。", 
            "蓦地见斜飞。轻轻纨扇挥。", 
            "临风闲自弄。春去浑如梦。", 
            "无力下阶行。林深何处寻。"
        ], 
        "title": "菩萨蛮 扑蝶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "荒园露冷花枝少。匆匆旧梦春前杳。", 
            "抱蕊似寻思。伶俜弱不支。", 
            "天涯风景换。霜紧飞应倦。", 
            "黄菊耐秋风。萧疏独伴侬。"
        ], 
        "title": "菩萨蛮 秋蝶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "软红尘海春前误。辛勤乍识罗浮路。", 
            "不意旧繁华。怜它空色花。", 
            "滕王休画影。幻梦年时醒。", 
            "生怪去匆匆。山深云乱封。"
        ], 
        "title": "菩萨蛮 仙蝶", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "数行斜草浑无意。", 
            "尺书能否如侬寄。", 
            "临水惯摹空。", 
            "秋高霜露浓。", 
            "横排初见迹。", 
            "绝胜凌云笔。", 
            "仔细暗端详，馀音空外长。"
        ], 
        "title": "菩萨蛮 雁字", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "月明孤馆生虚白。萧条旅况愁千叠。", 
            "客里独关心。殷勤灭烛听。", 
            "宵长飞欲倦。苕递乡关远。", 
            "侧耳费寻思。寒窗梦断时。"
        ], 
        "title": "菩萨蛮 闻雁", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "玉关风雪连天暗。匆匆只恨流光换。", 
            "辛苦赋南征。寒塘欲下惊。", 
            "空江初过雨。吊影悲羁旅。", 
            "镇日盼春风。归程山几重。"
        ], 
        "title": "菩萨蛮 寒雁", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "平沙漠漠空江阔。相呼旧侣浑无迹。", 
            "嘹唳碧云中。难禁霜露浓。", 
            "蒹葭凉似水。风景年时改。", 
            "终日不成书。月明吊影孤。"
        ], 
        "title": "菩萨蛮 孤雁", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "撩人花气浓于雾。风回蓦地留香住。", 
            "深院昼垂垂。妨他燕子归。", 
            "游丝闲未定。似织回文影。", 
            "蝴蝶忽飞来。波痕荡漾开。"
        ], 
        "title": "菩萨蛮 帘影", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "检书伴我深宵读。兰釭焰短寒如粟。", 
            "几度共徘徊。金炉香渐灰。", 
            "月明帘未卷。掩映罗帏暖。", 
            "寂寂避回风。屏山隔几重。"
        ], 
        "title": "菩萨蛮 灯影", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "年时憔悴常扶病。开奁怕见菱花镜。", 
            "相对是耶非。端详还自疑。", 
            "嚬眉非复旧。幻相参应破。", 
            "拂拭费工夫。模糊看欲无。"
        ], 
        "title": "菩萨蛮 镜影", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "背灯几度愁难折。模糊一片参空色。", 
            "明月夜窗虚。萧疏淡欲无。", 
            "闲庭春气暖。生怕和帘卷。", 
            "约略似疑娇。生绡半幅描。"
        ], 
        "title": "菩萨蛮 花影", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "绛蜡凝黄，琼枝缀蕊，一夜微香初逗。", 
            "月冷云封，霜欺雪压，刚是峭寒时候。", 
            "几度临风看，怎玉骨、这番消瘦。", 
            "绮窗纸帐轻笼，殷勤珍护知否。", 
            "独鹤也应闲守，想皓腕轻攀，冷香盈袖。", 
            "伴我孤吟，一般清绝，不许春风吹逗。", 
            "忍记年时，红紫零落，那堪回首。", 
            "插向铜瓶，岁寒标格如旧。"
        ], 
        "title": "探春慢 腊梅花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "明月逗疏帘，夜沉沉，扶起一枝纤影。", 
            "微步惯凌波，寒窗里、合伴梅花凄冷。", 
            "风裳水佩，珊珊瘦骨疑扶病。", 
            "洗净铅华清欲绝，果似神仙孤迥。", 
            "前身应是飞琼，照亭亭、一片水痕如镜。", 
            "粉靥漫疑愁，萧疏处、谁识孤高情性。", 
            "迢迢银浦，魂归那更游尘境。", 
            "风雪天涯寒欲勒，又被素琴弹醒。"
        ], 
        "title": "南浦 水仙花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "一分月色。", 
            "照绮窗斗影，娟娟清绝。", 
            "缟袂初逢，绿萼仙人似相识。", 
            "回首乡关旧梦，浑难问、南枝消息。", 
            "看一树、瘦影横斜，寒素谢雕饰。", 
            "残雪。", 
            "伴孤洁。", 
            "正卷幔忽惊，竹外琼积。", 
            "几回暗惜。", 
            "玉质冰姿漫轻摘。", 
            "多少嫣红姹紫，更莫妒、天然风骨。", 
            "应好护、开遍也，休教狼藉。"
        ], 
        "title": "暗香 白梅花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "阑干曲曲。", 
            "探南枝信早，占到春足。", 
            "弄影姗姗，偶点轻红，横斜那更妆束。", 
            "空山雪满添寥寂，倩纸帐、轻笼低覆。", 
            "只此间、合住清华，耐冷傍侬茅屋。", 
            "描取香魂一缕，待巡檐索笑，牵动帘幕。", 
            "浅水波明，掩映芳痕，不似寻常夭灼。", 
            "疏枝纵染胭脂色，□冷艳、天然幽独。", 
            "对夕阳、一抹晴封，欲画生绡几幅。"
        ], 
        "title": "疏影 红梅花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "倚危阑、几回凝伫，凄凉庭院深处。", 
            "天涯极目西风冷，难得玉龙起舞。", 
            "香篆缕。", 
            "但怅望、长空密密彤云布。", 
            "凝愁不语。", 
            "算只有殷勤，卷帘人瘦，镇日觅新句。", 
            "梅花梦，谁把金铃深护。", 
            "巡檐索笑如许。", 
            "萧疏共结盟寒侣。", 
            "赢得清幽无数。", 
            "寒欲聚。", 
            "闲自检、松间竹里烹茶具。", 
            "微吟正苦。", 
            "绕槛独徘徊，无端惆怅，何日便飞絮。"
        ], 
        "title": "摸鱼儿 待雪", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "对银釭耿耿夜窗虚，卷帘月初来。", 
            "正霜花飘堕，新寒料峭，炉篆成灰。", 
            "无限萧疏景物，顾影独徘徊。", 
            "回首乡关恨，扫更难开。", 
            "小倚阑干闲自，弄数枝瘦影，开到寒梅。", 
            "叹频年羁旅，寥落亦堪哀。", 
            "听征鸿、一行过尽，盼音书、几度费疑猜。", 
            "怎知我、此时情绪，一例愁堆。"
        ], 
        "title": "八声甘州 寒窗夜坐，有怀琴如姑母", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "滨海鱼盐市。", 
            "笑无端、行踪落落，逢君于此。", 
            "一片西风吹栗冽，记得彦升儿子。", 
            "曾身着、练衣如是。", 
            "且喜他乡多地主，好拚他、日日如泥醉。", 
            "身与世，都休思。", 
            "昨来又动分张意。", 
            "望苍茫、蒹葭水阔，蒲帆雨细。", 
            "到日郡城应有遇，莫遇揶揄路鬼。", 
            "最此物、堪憎欲死。", 
            "若遇当年遣老在，念而翁、才笔群相畏。", 
            "或与汝，论先世。"
        ], 
        "title": "贺新郎·同蔚围、函九饮豹文宅。即送王十二之郡", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "水槛真空洞。", 
            "细听他、临川妙曲，感怀尤重。", 
            "人世繁华原易了，宁独明朝是梦。", 
            "还须作、梅花三弄。", 
            "小语雏姬应一笑，问吹箫、何日能骑凤。", 
            "只惯把，雕鞍控。", 
            "前堤草软香尘动。", 
            "便幽燕、轻獧年少，逊伊纵横。", 
            "座客一时欢笑极，争把金瓯相送。", 
            "有狂客、忽焉沉痛。", 
            "昨上蜀冈高处望，玉勾斜、麦秀罗青陇。", 
            "中尽是，红颜冢。"
        ], 
        "title": "贺新郎·吴陵俞园观演邯郸梦剧及诸伎走马", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "昨岁兼今岁。", 
            "算他乡、两人相聚，欢如兄弟。", 
            "一夕兰舟俄送别，锦缆何人能系。", 
            "嘱君去、此行须记。", 
            "莫倚故园琴瑟好，便天涯、轻把埙篪弃。", 
            "书亟趁，春潮寄。", 
            "香奁讵惜千金费。", 
            "却途经、广陵市上，旧饶珠翠。", 
            "明镜盘龙天下少，可爱新磨似水。", 
            "归照见、玉容尤喜。", 
            "路过西泠逢越女，更买他、十幅缭绫腻。", 
            "合欢被，宜先制。"
        ], 
        "title": "贺新郎·送胡式金归歙新婚", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "日午思衣葛。", 
            "偶閒行、西桥西去，游人争说。", 
            "小寺藤花开正好，树干千寻如铁。", 
            "花直上、千寻之末。", 
            "未到禅扉翘首望，早无边、紫气来空阔。", 
            "下更积，千堆雪。", 
            "浑疑柳絮因风叠。", 
            "细看时、绣毬万颗，团团如月。", 
            "不是扁舟前日到，已过花开时节。", 
            "算转眼、春将人别。", 
            "金尽尚能谋一醉，只吴陵、酒恶难消渴。", 
            "煮茗共，山僧啜。"
        ], 
        "title": "贺新郎·吴陵僧寺看紫藤绣毬", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "底事伤怀抱。", 
            "忆当年、两家名父，论交最好。", 
            "我始弱龄君壮盛，争说恢奇才调。", 
            "定指日、翻飞天表。", 
            "转眼高堂人去后，守遣编、竟以穷愁老。", 
            "升沉事，谁能料。", 
            "贱贫仆更何须道。", 
            "算输君、才思什伯，敢辞潦倒。", 
            "半世惯填红豆曲，久惹词场人笑。", 
            "笑此技、从来绝小。", 
            "何意先生痂嗜甚，每相逢、坚索囊中稿。", 
            "只此是，焚馀草。"
        ], 
        "title": "贺新郎·与殷彦来", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "古道坚胶漆。", 
            "记吾乡、旧时遣老，曾图三益。", 
            "今日射陵传四友，也倩虎头妙笔。", 
            "细写出、苍然颜色。", 
            "蓦向华筵披画卷，只两人、是我曾相识。", 
            "菉园老，东皋客。", 
            "滋庵中表亲情密。", 
            "忆当年、两家名父，交欢尤剧。", 
            "转眼荒坟馀宿草，那禁泪零沾臆。", 
            "又惹得、王郎于邑。", 
            "指示图中稽叟像，痛此公、今亦重泉隔。", 
            "都休听，山阳笛。"
        ], 
        "title": "贺新郎·题射陵四友图", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "此日饶佳趣。", 
            "正风流，周郎年少，小乔嫁与。", 
            "共说名媛工翰墨，何止才能咏絮。", 
            "应魄煞、谢家娇女。", 
            "纵遇仙郎才更健，倚香奁、亟索催妆句。", 
            "肯容易，登车去。", 
            "良宵上客簪缨聚。", 
            "正当筵、灯红如昼，酒浓于乳。", 
            "遮莫狂奴逢此夕，醉倚帘栊深处。", 
            "还戏傍、红窗低诉。", 
            "佳婿从来怜小妇，蹙双蛾、定惹深闺妒。", 
            "谁许汝，先偷娶。"
        ], 
        "title": "贺新郎·为周□□新婚赋，周先有姬", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "乌鹊桥初驾。", 
            "也人间、重逢旧雨，在东亭舍。", 
            "记得前年秋八月，万斛清辉狼藉。", 
            "曾酌我、玩芳亭下。", 
            "一别诅期三载过，诉离愁、深夜何曾罢。", 
            "惹鹦鹉，笼中骂。", 
            "饶伊絮尽伤心话。", 
            "总何如、狂时拓戟，醉馀舞蔗。", 
            "吾意且填红豆曲，刚擘蛮笺细写。", 
            "又早被、泪痕沾洒。", 
            "人世那能长聚首，算浮生、本是无根者。", 
            "萍与梗，任潮打。"
        ], 
        "title": "贺新郎·庚辰七夕，晤缪函九于刘蔚园寺寓席上赋赠", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "赋命羁人耳。", 
            "笑还家、无多几日，轻装又理。", 
            "天似催人孤艇发，特与西风甚利。", 
            "挂一幅、蒲帆如驶。", 
            "虽则离乡多感慨，恰舟行、安稳差堪喜。", 
            "晚一碧，天光霁。", 
            "阴晴更变须臾事。", 
            "乍湖中、奔浑骤雨，杳冥无际。", 
            "芦荻洲边风更逆，急缆船头须避。", 
            "且愁向、篷窗沉睡。", 
            "世路险夷俄顷判，叹人间、万事都如此。", 
            "哀与乐，原相倚。"
        ], 
        "title": "贺新郎·之何阜舟中作", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "綵笔清于绮。", 
            "恰平生、奴狂自许，羞称名士。", 
            "忆昔论文当弱冠，也把壁人曾拟。", 
            "讵憔悴、而今若此。", 
            "四十浮生驹隙过，叹余年、亦去君无几。", 
            "男儿志，成何事。", 
            "惟拚纵饮清狂耳。", 
            "最先生、年来混迹，倡楼僧寺。", 
            "知己相期须努力，那便如斯而已。", 
            "况君更、才雄无二。", 
            "转眼秣陵秋正好，看抟霄、健翮凌风起。", 
            "惊一夕，腾千里。"
        ], 
        "title": "贺新郎·赠白斋四十", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "久矣诗名著。", 
            "记常从、屏间纸上，诵君佳句。", 
            "作客荒乡多岁月，竟乏平生一晤。", 
            "恰今日、芜城方遇。", 
            "把酒看花欢笑极，惜轻帆、又指湘江路。", 
            "是魏武，横戈处。", 
            "好凭彩笔怀千古。", 
            "更殊方、有人酬倡，弟兄欢聚。", 
            "只是尊前新旧雨，添了许多离绪。", 
            "君暂住、为君细语。", 
            "此别虽怜千里外，尚南飞、鸿雁书堪附。", 
            "莫更过，衡阳去。"
        ], 
        "title": "贺新郎·送吴书永楚游", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "节序真嫌短。", 
            "早閒园、好花开尽，绿阴都满。", 
            "记得清明游赏日，芍药阑边低看。", 
            "笑出土、红芽尚浅。", 
            "把酒重来将隔月，惊一枝、已待临风绽。", 
            "春去也，浑如箭。", 
            "浮生瞬息何须算。", 
            "忆髫年、从亲至此，荷衣出见。", 
            "座客惟公青鬓好，人比黑头王掾。", 
            "讵今日、白于垂练。", 
            "漫撚银髭伤老大，便儿童，夙昔今都变。", 
            "也一半，颠毛换。"
        ], 
        "title": "贺新郎·夏至饮繁露先生南庄", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "两岁东亭客。", 
            "却频来、君家醉饱，使人颜赤。", 
            "新米初炊留客饭，颗粒如珠一色。", 
            "更烹出、银鳞鲜鲫。", 
            "裁使老饕都属餍，早门边、又见提瓶出。", 
            "酤满眼，钱休惜。", 
            "群公笑语欢尤剧。", 
            "却谁知、有人黯淡，离愁先集。", 
            "转盼明年吾去此，少个酒徒无藉。", 
            "也清醥、省公千石。", 
            "只是他时良宴会，顾尊前、无我情悽恻。", 
            "恐未免，泪沾臆。"
        ], 
        "title": "贺新郎·同里诸公集宜阁", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "孤冢狐穿罅。", 
            "倚西风、招魂何处，浇羹奠鲊。", 
            "野老能言当日事，夜火城边相射。", 
            "看肉薄、乘城都下。", 
            "十万横磨刀似雪，尽孤臣、一死他何怕。", 
            "气堪作，长虹挂。", 
            "至今恨泪如铅泻。", 
            "道此中、衣冠犹在，音容难画。", 
            "欹侧路傍松与柏，日日行人系马。", 
            "况又被、樵苏尽打。", 
            "只有残碑留汉字，细摩挲、不识谁题者。", 
            "一半是，青苔藉。"
        ], 
        "title": "贺新郎·梅花岭拜昔人葬衣冠处，用迦陵词韵", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "恨事多如许。", 
            "记前年、秣陵城下，群公相聚。", 
            "座有宗生高兴极，招手狂吟而去。", 
            "路踏入、乱山荒坞。", 
            "再上孝陵回首望，见禁城、秋柳垂烟莫。", 
            "是往日，朝天处。", 
            "运移汉祚畴能拒。", 
            "叹从来、蜗头蛮触，都归历数。", 
            "指点六朝遗迹在，多少兴亡之故。", 
            "曾一夕、共论千古。", 
            "来岁重游君不见，也铜驼、石马知回顾。", 
            "只髣髴，精灵度。"
        ], 
        "title": "贺新郎·记与诸子往岁金陵之游，感怀宗二又曾", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "鱼跃澄潭罅。", 
            "思从君、投竿东海，钓鳌为鲊。", 
            "海面白波山屹立，万弩迎潮而射。", 
            "有百怪、纵横其下。", 
            "此景莫教人世晓，恐惊他、胆破侏儒怕。", 
            "取铁网，珊瑚挂。", 
            "一声长啸星河泻。", 
            "恰依然、渔舟夜火，寒江图画。", 
            "自笑劳生真太苦，乃至作人牛马。", 
            "剧怆感、孤坟浪打。", 
            "赢得如霜枯骨在，久人间、名姓无知者。", 
            "千秋业，口何藉。"
        ], 
        "title": "贺新郎·月下同高集生先生、孙殿球、邓去华水边小步", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "炉火还床罅。", 
            "苦今宵、无人送酒，凭谁饷鲊。", 
            "掌大雪飞风更恶，一片冷光相射。", 
            "人同客、海陵城下。", 
            "正倚穷途相慰藉，早明朝、分手心先怕。", 
            "忍见汝，江帆挂。", 
            "银涛滚滚长东泻。", 
            "料经过、寄奴山下。", 
            "山光如画。", 
            "而我何缘当岁暮，翻向他乡策马。", 
            "正故国、冰坚难打。", 
            "此去东亭知己少，更无人、念我如君者。", 
            "书频寄，鸿堪藉。"
        ], 
        "title": "贺新郎·除月二十二日，乔文梁、洛闻将别余渡江，余亦由陆路之东亭，前一夕赠别", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "回首江城罅。", 
            "忆前宵、故人相聚，绿醅红鲊。", 
            "今日我行君昨去，风急江帆如射。", 
            "想已到、寄奴山下。", 
            "劳顿长途谁似我，对风雨、落日心尤怕。", 
            "又不见，冰轮挂。", 
            "淙淙只听流澌泻。", 
            "隔疏林、数家灯火，荧然如画。", 
            "错愕村童惊问讯，何处官人系马。", 
            "鞭指向、篱门乱打。", 
            "鸡黍农家烦欸洽，讵疑余、亦是轻肥者。", 
            "聊偃息，茅堪藉。"
        ], 
        "title": "贺新郎·别文梁、洛闻之明日，宿江堰镇却寄", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "晴日穿帘罅。", 
            "喜今朝、梅花渍酒，辛盘蔫鲊。", 
            "年入新春花放早，已有暗香飘射。", 
            "共弱女、婆娑其下。", 
            "闭户漫劳佳客到，更迂疏、但说逢迎怕。", 
            "视桁上，无衣挂。", 
            "山妻斗酒为余泻。", 
            "叹生平、蓬头椎髻，双眉慵画。", 
            "今日也因新岁至，学甚盘鸦堕马。", 
            "只我已、鬓毛霜打。", 
            "随分高歌真烂醉，卧牛衣、讵作吞声者。", 
            "愿白首，惟卿藉。"
        ], 
        "title": "贺新郎·戊寅元旦", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "月照疏篱罅。", 
            "正朋来、壶提村酿，盘堆腊鲊。", 
            "手把一杯闲骋望，万户清辉团射。", 
            "人尽在、光天之下。", 
            "只我故乡逢此夕，有银涛、千顷君应怕。", 
            "釜夜爨，檐牙挂。", 
            "堤崩岁岁淮黄泻。", 
            "纵重逢、监门郑侠，此情难画。", 
            "使我饥驱无定所，疲甚空墙病马。", 
            "风雨骤、蓬窗浪打。", 
            "昨自蒿坡祠下过，问何人、是识英雄者。", 
            "驵侩伍，今谁藉。"
        ], 
        "title": "贺新郎·月夜集友人寓斋", 
        "type": "词", 
        "yun": null
    }, 
    {
        "author": "陆嵩", 
        "era": "清", 
        "subtype": null, 
        "text": [
            "翩翩少年谁家子，挟弹操戈过都市。", 
            "自言膂力能绝人，射虎不数李将军。", 
            "南山猎猎风沙狂，林木摧振天昏黄。", 
            "吁嗟白额何处藏，训狐作人踞匡床，据鞍顾盼徒旁皇。", 
            "劝君且归释弓驽，今但有狐那有虎。"
        ], 
        "title": "射虎行", 
        "type": "古风", 
        "yun": null
    }, 
    {
        "author": "陆葇", 
        "era": "清", 
        "subtype": null, 
        "text": [
            "夙兴越崇冈，晓气湿如露。", 
            "丘壑郁回抱，登顿得坦步。", 
            "虽非五丁凿，介然以成路。", 
            "云是高兴陈，名存迹非故。", 
            "茂草生峰巅，光风为布濩。", 
            "荡漾成微波，渺若水云遇。", 
            "嗤彼涧底松，偃伏叹迟暮。"
        ], 
        "title": "度高岭陈岭", 
        "type": "古风", 
        "yun": "遇"
    }, 
    {
        "author": "陆葇", 
        "era": "清", 
        "subtype": null, 
        "text": [
            "停车谢尘鞅，晴江荡柔橹。", 
            "中有双鱼浮，似挟浪花舞。", 
            "层云吐新霞，颜色美难数。", 
            "颢气指东北，划然界苍宇。", 
            "溪流忽如断，夕阳在山左。", 
            "晚峰郁深翠，暮霭覆村坞。", 
            "隐隐闻雷声，孤篷戛夜雨。", 
            "回溪且停桡，玉璜奏今古。", 
            "双鱼洲巨浸不没，璜溪水声如鸣玉。"
        ], 
        "title": "宁都西江", 
        "type": "古风", 
        "yun": null
    }, 
    {
        "author": "陆葇", 
        "era": "清", 
        "subtype": null, 
        "text": [
            "厉风击水使倒流，水声怒立为山丘。", 
            "六鳌并起翻沧海，盘涡鼎沸驱蛟虬。", 
            "白日黯淡鬼神泣，狂澜震摇天地愁。", 
            "我行江中历旬月，淹留飘泊心饥渴。", 
            "今朝一叶飞洪涛，遂使形神寄超忽。", 
            "阳侯鼓浪如共工，层波相触群山空。", 
            "排沙裂岸不可却，马当横绝居其冲。", 
            "上云太行险，下云吕梁洪。", 
            "地势何太逼，昼夜追风蹑影无尘声。", 
            "复似修鱼鼓鳞鬣，任钩巨锱何敢撄。", 
            "鸟翼徘徊不能上，商飙卷箨何其轻。", 
            "羲和辔已迟，长江路盈咫。", 
            "回首万重山，去若弦上矢。", 
            "不向壶公借碧龙，那羡琴高骑赤鲤。"
        ], 
        "title": "大风疾行二百里过马当小孤", 
        "type": "古风", 
        "yun": null
    }, 
    {
        "author": "陆登选", 
        "era": "清", 
        "subtype": "七言律诗", 
        "text": [
            "琴风凄断泣孤鸾，霜月惊看花魄残。", 
            "劲节不磨天地老，幽怀有恨水云乾。", 
            "帷空祗是存冰檗，镜破还同折镆干。", 
            "含笑九原双比翼，贞心长彻海波寒。"
        ], 
        "title": "节妇郑氏诗", 
        "type": "律诗", 
        "yun": "寒"
    }, 
    {
        "author": "陆瑛", 
        "era": "清", 
        "subtype": null, 
        "text": [
            "雨雨风风，杜鹃声里催春去。", 
            "半庭花絮。", 
            "都作离人绪。", 
            "记得相逢，春在深深树。", 
            "重凝伫。", 
            "柔情几许。", 
            "没个安排处。"
        ], 
        "title": "点绛唇 春晚（见《词综续编》）", 
        "type": "词", 
        "yun": null
    }, 
    {
        "author": "陆瑛", 
        "era": "清", 
        "subtype": null, 
        "text": [
            "寒成阵，风露逼帘旌。", 
            "今夜阑干人独倚，去年小阁记同登。", 
            "往事不胜情。"
        ], 
        "title": "望江南 忆婉芬嫂", 
        "type": "词", 
        "yun": null
    }, 
    {
        "author": "陆曾蕃", 
        "era": "清", 
        "subtype": "五言律诗", 
        "text": [
            "积雨苔痕绿，西风客舍寒。", 
            "疏花垂短砌，湿鸟坐雕阑。", 
            "贫贱依人老，关山行路难。", 
            "感时空洗句，愁绝镜中看。"
        ], 
        "title": "秋雨", 
        "type": "律诗", 
        "yun": "寒"
    }, 
    {
        "author": "陆曾禹", 
        "era": "清", 
        "subtype": null, 
        "text": [
            "蒸暑尚未减，佳夕忽我临。", 
            "顾兔细云衢，宛虹垂华林。", 
            "绮窗弄玉笛，朱楼理瑶琴。", 
            "缥缈入银汉，凄凉杂清砧。", 
            "露辉金剪刀，风引素丝针。", 
            "始妒合欢扇，次爱鸳鸯衾。", 
            "仿佛琉璃帐，依稀环佩音。", 
            "感物兴叹息，莫言辰与参。"
        ], 
        "title": "七夕", 
        "type": "古风", 
        "yun": "侵"
    }, 
    {
        "author": "陆曾禹", 
        "era": "清", 
        "subtype": null, 
        "text": [
            "我与许子常徘徊，湖上同登照胆台。", 
            "渔歌四起春草绿，横笛短箫送酒杯。", 
            "人生聚散不可长，江风五月芰荷香。", 
            "别我欲往兰溪去，执手依依情自将。", 
            "许子之父方秉铎，苜蓿斋中未萧索。", 
            "朝暮趋庭诲《诗》礼，青山万叠对高阁。", 
            "去时漠漠双台高，江岸烟深猿夜嗥。", 
            "倚天绝壁喷石乳，动地清流涌翠涛。", 
            "兰阴山中兰蕙多，香风拂拂衣上过。", 
            "一林翠竹笼烟霭，百尺苍松挂藤萝。", 
            "知君雅意事游衍，紫霞白云常在眼。", 
            "山光夜映酒杯中，几番脱帽坐苔藓。"
        ], 
        "title": "送许星彩之{氵鷇}溪", 
        "type": "古风", 
        "yun": null
    }, 
    {
        "author": "陆惠", 
        "era": "清", 
        "subtype": null, 
        "text": [
            "正苦花深雾重。", 
            "密字衔来青凤。", 
            "一字一明珠，照彻心心俱痛。", 
            "如梦。", 
            "如梦。", 
            "梦里将愁细种。"
        ], 
        "title": "如梦令 寄外子客馆（见《玉琼集》）", 
        "type": "词", 
        "yun": null
    }, 
    {
        "author": "陆惠", 
        "era": "清", 
        "subtype": null, 
        "text": [
            "清晖两地明如此。将人置入相思里。", 
            "形影不能双。凄然独掩窗。", 
            "愁思肠角绕。香篆心头袅。", 
            "瘦笔一枝携。新词和泪题。"
        ], 
        "title": "菩萨蛮 和外子韵", 
        "type": "词", 
        "yun": null
    }, 
    {
        "author": "陆惠", 
        "era": "清", 
        "subtype": null, 
        "text": [
            "檐铎郎当雁语孤。", 
            "霜风走叶柝声粗。", 
            "可怜情味倩谁摹。", 
            "一点寒灯挑不起，两行清泪滴将枯。", 
            "问君此境似侬无。"
        ], 
        "title": "浣溪沙 十月十九夜寒甚，寄外子客中", 
        "type": "词", 
        "yun": null
    }, 
    {
        "author": "陆惠", 
        "era": "清", 
        "subtype": null, 
        "text": [
            "指湖光一抹，峦翠双螺，飘渺堪寻。", 
            "天末迷离影，剩浓云拥絮，隔断烟岑。", 
            "卜居水竹何处，遐想碧波深。", 
            "便画出巢痕，访来诗境，煞费仙心。", 
            "沉吟。", 
            "故乡路，叹树杪斜阳，误了归禽。", 
            "蓦向图中见，有鸥眠远渚，鹭立寒浔。", 
            "渔庄似此清剧，未许点尘侵。", 
            "试卷上疏帘，西山爽气凉到襟。"
        ], 
        "title": "忆旧游  见五湖鱼庄图题词", 
        "type": "词", 
        "yun": null
    }, 
    {
        "author": "陆淹", 
        "era": "清", 
        "subtype": "七言律诗", 
        "text": [
            "叶染深秋变早枫，轻云如黛月如弓。", 
            "闲情𣯀𣰕非关酒，倦骨支离不耐风。", 
            "鱼悔尾赪思溟北，豕夸头白笑辽东。", 
            "分明袖手看残弈，一角争差劫未终。"
        ], 
        "title": "秋怀", 
        "type": "律诗", 
        "yun": "东"
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "细雨孤灯，感往事、闷来闲写。", 
            "记旧日、江南烟景，风流云谢。", 
            "吴苑荒凉麋鹿走，金山寂寞寒潮打。", 
            "算古今、兴废几回更，苍苍者。", 
            "狐兔窜，闻悲角。", 
            "蹂躏遍，无全瓦。", 
            "盼降幡一片，石头城下。", 
            "浩劫茫茫惟涕泪，乡关远望临风洒。", 
            "问元戎、恢复竟何时，洗兵马。"
        ], 
        "title": "满江红 壬戌之冬避居崇川，感而填此", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "镂就玲珑质。", 
            "爱亭亭、者还不籍，东风吹拂。", 
            "几夜银塘霜露迸，算是清寒第一。", 
            "看满地、嶙峋瘦骨。", 
            "休共素娥闲斗影，记前因、一片参空色。", 
            "吹乍散，冷还结。", 
            "琉璃世界琼瑶积。", 
            "问浮沤、无端幻此，甚时了得。", 
            "冷淡生涯尘不染，难道坚原如铁。", 
            "好与共、梅魂幽绝。", 
            "谁唱阳春高格调，助精神、雪萼三分白。", 
            "闲指点，信孤洁。"
        ], 
        "title": "金缕曲 冰花", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "一夜严寒，绮窗外、散作漫空香絮。", 
            "小阁闲拨红炉，轻盈对飞舞。", 
            "看万里、无端幻化，怎能得、遍开琼树。", 
            "断岸横斜，荒村约略，闲过迷误。", 
            "更愁是、苕递关河，想冒冷、天涯感长路。", 
            "极目板桥茅店，正飘飘堆素。", 
            "记旧日、寻梅踏冻，问故园、消息谁去。", 
            "细看六出纷纷，欲收还吐。"
        ], 
        "title": "琵琶仙 对雪，恭和家大人韵", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "扫更难开，断还重续，未信并刀能剪。", 
            "渺渺无因，丝丝织就，好似冰轮云掩。", 
            "几度防偏至，恁终古、难消如链。", 
            "怪他乍上眉头，来时那更能遣。", 
            "何地可埋千片，想赋罢张衡，剩来点点。", 
            "湖畔谁名，卢家魂杳，此后休论深浅。", 
            "漫说新添多少，浩荡不堪重检。", 
            "无计闲驱，任教难绝如线。"
        ], 
        "title": "探春慢 咏愁", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "夜窗虚、漏声听彻，冰轮高拥如洗。", 
            "人生难得当头照，漫道愁深似海，无限意。", 
            "料青女姮娥，斗影寒何悔。", 
            "银波无际。", 
            "恰伴我徘徊，故国长望，渺渺隔江水。", 
            "萧条处、严城悲角初起。", 
            "阑干怯冷慵倚。", 
            "年来惆怅多离别，那更清宵对此。", 
            "更阑矣。", 
            "看楼阁参差，远树朦胧里。", 
            "苦吟欲止。", 
            "恨极目关山，迢迢雁序，对影共千里。"
        ], 
        "title": "摸鱼儿 寒夜对月，恭和家大人韵", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "休论尘世事，对影共吟哦。", 
            "卷帘空外长望，还欲问嫦娥。", 
            "照尽悲欢万古，便有阴晴圆缺，只是不销磨。", 
            "我欲乘风去，一笑定如何。", 
            "徘徊处，霜露迸，冷偏多。", 
            "当头此夜，难得一掷恐轻过。", 
            "回首家山何处，同有离愁千斛，寂寞冷关河。", 
            "秉烛更重话，怕听唱骊歌。"
        ], 
        "title": "水调歌头 十一月望夜对月，同蕴珏表姨话别", 
        "type": "词", 
        "yun": "歌"
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "一缕秋魂纤欲化。", 
            "似有疑无，却在斜阳外。", 
            "漂泊天涯何处著。", 
            "思量悔把枝头舍。", 
            "野岸孤村天半夜。", 
            "开处凄凉，零落人谁话。", 
            "欲舞徘徊还自罢。", 
            "依依一种情难画。"
        ], 
        "title": "蝶恋花 芦花 其一", 
        "type": "词", 
        "yun": null
    }, 
    {
        "author": "陆蓉佩", 
        "era": "清", 
        "subtype": null, 
        "text": [
            "风紧霜浓秋渐瘦。", 
            "小住孤村，应是寒难受。", 
            "朱户荒台随意逗。", 
            "可怜一捻浑无有。", 
            "转眼炎凉非复旧。", 
            "纵使飘零，肯把秾华斗。", 
            "试问依依堤上柳。", 
            "那时风景还存否。"
        ], 
        "title": "蝶恋花 芦花 其二", 
        "type": "词", 
        "yun": null
    }, 
    {
        "author": "陆敏", 
        "era": "清", 
        "subtype": null, 
        "text": [
            "风欲偃，路愁遥。", 
            "枝头莺语滑，柳下马嘶骄。", 
            "堤边嫩绿年年长，几换游人过画桥。"
        ], 
        "title": "江南春 春草（见《众香词》）", 
        "type": "词", 
        "yun": null
    }, 
    {
        "author": "陆敏", 
        "era": "清", 
        "subtype": null, 
        "text": [
            "风正凉。桂正香。", 
            "月照当头树影墙。良宵暗断肠。", 
            "灯闪墙。月移廊。", 
            "欲抚丝桐情自伤。声中求凤凰。"
        ], 
        "title": "长相思 题月下抱琴美人图", 
        "type": "词", 
        "yun": null
    }, 
    {
        "author": "陆敏", 
        "era": "清", 
        "subtype": null, 
        "text": [
            "莺唤纱窗惊晓梦。", 
            "日上三竿，乱把花枝弄。", 
            "杨柳池塘烟水重。", 
            "荼蘼香暖时相送。", 
            "懊恼游蜂闲打閧。", 
            "自捲湘帘，玉笛轻声弄。", 
            "暗卜金钱何处用。", 
            "六幺倒挂窗前凤。"
        ], 
        "title": "蝶恋花 春尽", 
        "type": "词", 
        "yun": null
    }, 
    {
        "author": "陆敏", 
        "era": "清", 
        "subtype": null, 
        "text": [
            "寒山闺秀神清彻。", 
            "映千尺，流泉雪。", 
            "忽见花开来舞蝶。", 
            "缣缃乍展，丹铅漫染，点缀香痕湿。", 
            "玉人天授生花笔。", 
            "非雾非烟空翠滴。", 
            "好鸟和鸣呼欲出。", 
            "红蕉白萼，柔枝嫩叶，生意毫端集。"
        ], 
        "title": "青玉案 题赵夫人文淑画", 
        "type": "词", 
        "yun": null
    }, 
    {
        "author": "陆惟灿", 
        "era": "清", 
        "subtype": "七言律诗", 
        "text": [
            "桐城去后无诗史，差喜龚君起故关。", 
            "何意狌鼯喧世日，再闻鸾凤啸云间。", 
            "清微绝俗陶彭泽，哀艳惊人庾子山。", 
            "此事千秋公夺席，咿唔小子愿追攀。"
        ], 
        "title": "书梦华先生诗集后", 
        "type": "律诗", 
        "yun": "删"
    }, 
    {
        "author": "陆震", 
        "era": "清", 
        "subtype": null, 
        "text": [
            "别日无多许。", 
            "早怀人、今宵两地，几时重聚。", 
            "记得残冬分手日，又说春光将去。", 
            "如长在、蛮山蜑坞。", 
            "何处相思臣最苦，只斜风、细雨天将暮。", 
            "便追忆，为欢处。", 
            "深情留客畴能拒。", 
            "任当筵、狂呼剧饮，酒筹无数。", 
            "座上新知才更健，一见论交如故。", 
            "诗咏罢、淋漓入古。", 
            "今夜孤吟谁与和，只颓然、只影灯前顾。", 
            "恍惚是，前生度。"
        ], 
        "title": "贺新郎·寄怀东亭旧游", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "尔我心相许。", 
            "喜年来、团圞里社，夜分常聚。", 
            "生世不谐逢歉岁，又恐饥驱人去。", 
            "飘泊在、异乡村坞。", 
            "已矣身名拚灭没，纵飞腾、仆已伤迟暮。", 
            "总话到，销魂处。", 
            "一杯相劝休相拒。", 
            "算生年、真能满百，也知有数。", 
            "况是彭殇难预料，几个亲朋无故。", 
            "宗吴辈、顿成今古。", 
            "欲觅孤坟何处是，怅荒原、草满无从顾。", 
            "正萧瑟，秋风度。"
        ], 
        "title": "贺新郎·与诸子夜话，悼佑曾以宁", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "夙昔羁何阜。", 
            "记从君、欢场戏赌、醁醽千斗。", 
            "自散华筵归故国，也拟蓬蒿长守。", 
            "讵又被、饥驱出走。", 
            "再上高堂三载过，喜故人、情好还如旧。", 
            "又饮我，床头酒。", 
            "凄凉泪落三更后。", 
            "忆庚辰、残冬荒寺，群公聚首。", 
            "雪恶风狂俱不畏，日日街杯在口。", 
            "喜吟咏、宾文王叟。", 
            "今我重来都好在，只此翁、已去泉台久。", 
            "今夕会，翁知否。"
        ], 
        "title": "贺新郎·余至何阜，故人胡二简开尊酌我，酒间因话庚辰冬与余同寓吴陵，有仇坦园、王宾文两先生风雪中相聚甚欢，今宾翁已殁，怆然感怀，为赋是词", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "二月才遇半。", 
            "早庭前、老梅舒绿，落英零乱。", 
            "取次玉兰应渐放，昨岁君家曾见。", 
            "又今日、隔城来唤。", 
            "一片花光檐际白，似天池、万朵莲初绽。", 
            "直开上，凌霄干。", 
            "主人倚树还三叹。", 
            "叹今宵、有花无月，□□□□。", 
            "少顷碧空飞玉兔，倍映琼花光烂。", 
            "真快意、倾杯无算。", 
            "更嘱他时频贳酒，待阑开、芍药还来看。", 
            "只可惜、年光换。"
        ], 
        "title": "贺新郎·月夜黄直贻招看玉兰", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "念昔尊公，遭世沧桑，身亦沉沦。", 
            "遂杜门荒野，庭无杂客，谈经暇日，座有遣民。", 
            "而我先人，单衫席帽，日唤儿扶去水滨。", 
            "追欢处，更交公兄弟，两世情真。", 
            "伤心。", 
            "墓草多春。", 
            "只后嗣、如余贱且贫。", 
            "似彦升弱息，寒衣是葛，叔敖孤子，生计惟薪。", 
            "今日西州，羊昙再到，昔事低回剧楚辛。", 
            "公真老，惊紫髯变雪，青鬓垂银。"
        ], 
        "title": "沁园春·枣园感旧，呈李久庵先生", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "眼底男儿，俶傥如君，屈指无多。", 
            "记酒酣兴发，珊鞭倒挽，秋高马健，绣袷横驮。", 
            "属客为图，索余题句，醉墨曾于盾鼻磨。", 
            "今重见，又投来锦轴，惹我狂歌。", 
            "豪情一倍嵯峨。", 
            "纵万里、还思瞬息过。", 
            "似御风仙子，将游碧落，乘槎汉使，直犯星河。", 
            "赤鲤汀边，老蟂矶畔，喷沫惊翻十丈波。", 
            "燃犀照，见百灵趋拜，啸舞天魔。"
        ], 
        "title": "沁园春·题胡二简乘风（先曾为题秋高试马图）图", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "客舍寻君，且酌烧春，往事重提。", 
            "正昔年今日，记来约略，君家水阁，想去依稀。", 
            "屋角花开，桥头客至，贳酒炉边手自携。", 
            "颠狂甚，任当筵屡舞，鬓插花枝。", 
            "十折鬓变成丝。", 
            "待再撚、花枝亦可嗤。", 
            "况羁人心性，年年牢落，故园风物，种种离披。", 
            "只我与君，相逢于此，时有閒情把一卮。", 
            "同游者，更飘零何地，陡起相思。"
        ], 
        "title": "沁园春·忆同李凉肆过刘蔚园水亭，饮烧春于蔷薇花下，醉后题记壁间，乃丁丑浴佛前一日也。丙戌同刘子客何阜，适是日过其寓。话及兹事，忽复十年，怆然赋此，并怀凉肆", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "十月荒乡，海气增寒，晚眺层楼。", 
            "正西风飒飒，千林木落，斜阳澹澹，万井烟浮。", 
            "侧帽微吟，凭阑北望，顿起边关万里愁。", 
            "长城下，怅笳声动地，兵气横秋。", 
            "中朝羽檄如流。", 
            "早刻日、移师出帝州。", 
            "看前军夜渡，长河滚滚，燕山暮宿，铁骑赳赳。", 
            "我拟从戎，伊吾之北，博个人间万户侯。", 
            "缘何事，却名争蜗角，利觅蝇头。"
        ], 
        "title": "沁园春·北城晚（时康熙乙亥兀鲁特入寇）眺", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "憔悴朱颜，君尚如斯，正复奚言。", 
            "每閒居深悔，误人红豆，半生多恨，困我青毡。", 
            "命也何穷，时乎易暮，才上华筵倍赧然。", 
            "银灯底，羡妙龄楚楚，少俊翩翩。", 
            "臣平自翔当年。", 
            "亦弱冠、丰标绝可怜。", 
            "谓羁难骥绊，颇矜神骏，笯偏凤厄，竟失腾骞。", 
            "水旱频经，风沙叠犯，久矣今吾不似前。", 
            "君还小，纵沈腰瘦减，潘鬓犹玄。"
        ], 
        "title": "沁园春·酒间与座上客", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "小阁灯红，白堕千觚，酌我其间。", 
            "诉别来情事，牢骚依旧，春初风物，髣髴从前。", 
            "心念朋交，三霜不见，厚意深蒙个个怜。", 
            "臣何幸，更君家兄弟，情好尤坚。", 
            "昔曾僧寺开筵。", 
            "是澹月、疏云乞巧天。", 
            "记余时倚醉，歌成金缕，君为蘸墨，写上蛮笺。", 
            "何意重来，还逢高宴，恰对梅花意惘然。", 
            "微吟处，料他时相见，又说今年。"
        ], 
        "title": "沁园春·重过何阜，晤缪函九、典胄昆仲", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "忽尔长叹，落拓无聊，为客于兹。", 
            "笑贩茶鬻畚，才非贾竖，分章校句，臣是红师。", 
            "君亦年来。", 
            "他乡卖药，讵疗贫家数口饥。", 
            "非长策，即余憎其拙，人笑为痴。", 
            "方今多士熙熙。", 
            "谓奏赋、须遭圣主知。", 
            "问谁能郁郁，缩居马磨，君偏龊龊，溷迹牛医。", 
            "颇怪萧晨，閒门似水，大类君平罢肆时。", 
            "帘垂处，虽吟情甚剧，酒盏都稀。"
        ], 
        "title": "沁园春·戏示延裔", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "庾信多哀，方赋伤心，君亦如吾。", 
            "虽东门不哭，君能自遣，西河堕泪，仆已全枯。", 
            "亭号千秋，地名嬴博，从古销魂有是夫。", 
            "黄台下，况瓜经再摘，臣独何辜。", 
            "衰宗一线堪虞。", 
            "只鄙愿、还奢老不渝。", 
            "倘人矜邕后，匪惟弱女，天延赵祀，遂有遗孤。", 
            "不幸生如，景升儿子，鹿鹿凡毛竟可无。", 
            "君非比，料来春花发，骄我双珠。"
        ], 
        "title": "沁园春·余与缪函九同时有亡儿之戚，填词属和", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "我住荒乡，不见先生，于今三年。", 
            "忽烟波远访，公真谊重，松筠空闭，仆愧名牵。", 
            "手板留衔，破扉题字，想见临风最惘然。", 
            "兹何幸，恰东亭客舍，翻共周旋。", 
            "层霄兔魄刚圆。", 
            "记虎踞、关前八月天。", 
            "正坚留人处，为开山阁，苦辞君去，径放江船。", 
            "负此名区，辜君厚意，底事当时总不怜。", 
            "今重约，约秋来迟我，燕子矶边。"
        ], 
        "title": "沁园春·戊子春闰，予应试吴陵，胡修来过敝里访予不遇，兹于东亭握手，喜而赋此", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "节序匆匆，又过元宵，别绪萦怀。", 
            "怅一肩行李，饥驱人去，满城风雨，天与愁来。", 
            "正喜频年，栖迟故国，日占欢场浊酒杯。", 
            "贫家乐，更团圞儿女，笑口常开。", 
            "无端生计多乖。", 
            "叹如此、分张剧可哀。", 
            "念壮年岁月，依人异地，残更灯火，兀坐萧斋。", 
            "衣马轻肥，钱刀百万，世上偏雄驵侩才。", 
            "如臣辈，问天公何意，潦倒尘埃。"
        ], 
        "title": "沁园春·将赴何阜雨中作", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "今夕何辰，感念吾亲，往事依依。", 
            "记主人寿客，为开清宴，诸郎并我，同戏斑衣。", 
            "回首当年，座中何限，转眼山邱赋曰归。", 
            "西州路，每车过腹痛，怕到城扉。", 
            "门前画戟都稀。", 
            "惟列树、寒鸦晚噪饥。", 
            "纵西华尚在，畴怜沦落，五陵既散，无复轻肥。", 
            "何怪贫家，春风岁岁，不见层楼对夕晖。", 
            "当初燕，总双双去也，知傍谁飞。"
        ], 
        "title": "沁园春·忆丙寅九月八日为先子六十诞辰，客汪舟次先生家，先生张宴为寿。今己亥是日，从郡返里，追念往昔，不禁盛衰存殁之感焉。赋此兼示公有", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "客舍芜城，汝病危时，夜火相依。", 
            "恨延龄续命，都无大药，敛形裹足，更少完衣。", 
            "只说中秋，故园同返，讵料先还是衬归。", 
            "亲朋送，共生徒一哭，声彻郊扉。", 
            "家贫活计原稀。", 
            "更殁后、慈亲苦岁饥。", 
            "念丧明孤子，无方可疗，析薪弱弟，甚日能肥。", 
            "我对霜风，哀吟至此，黯黯寒云日不辉。", 
            "重烧纸，并乌丝写就，齐化灰飞。"
        ], 
        "title": "沁园春·八月初，与王秋上同寓郡城，秋上遇寒疾死，孟冬十日词以哭之", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "我辈何缘，为童子师，此日殊艰。", 
            "叹腹中车转，多时不乐，身同匏系，甚日能閒。", 
            "难得今朝，佳辰有暇，何计为欢足解颜。", 
            "寻芳去，喜南庄最僻，地主非悭。", 
            "萧然茅屋三问。", 
            "有高柳、周遭水一湾。", 
            "正疏疏雨湿，沙头路滑，微微风绽，树顶花殷。", 
            "爽阁东西，危阑曲折，绣砌茵铺草色斑。", 
            "初经此，果一邱一壑，自可跻攀。"
        ], 
        "title": "沁园春·清明雨中，周繁露先生招集南庄别业 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "舍此安之，且任谭谐，跌宕婆娑。", 
            "真欢场快事，百年有几，好春佳节，一岁无多。", 
            "分局围棋，踞床说剑，占定先生安乐窝。", 
            "推窗望，更渔村不远，雨箬烟蓑。", 
            "今朝若更晴和。", 
            "想此地、风光倍澹沲。", 
            "有盈盈秀鬋，都忙斗草，翩翩少俊，竞解徵歌。", 
            "相约明辰，得逢天霁，讵惜千瓢载酒过。", 
            "君休哂，臣半生狂态，未便销磨。"
        ], 
        "title": "沁园春·清明雨中，周繁露先生招集南庄别业 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "世事何常，每到欢时，忽复全乖。", 
            "早湖中灯火。今宵顿灭，筵前丝竹，此夜难偕。", 
            "君既南还，余仍西向，一夕轻帆两地开。", 
            "浑无定，总人生聚散，野马尘埃。", 
            "天涯搔首频回。", 
            "只此际、能无叹息哉。", 
            "看荒村野店，同时旅况，微风冷雨，一样离怀。", 
            "谁道长江，真成天堑，击楫偏能破浪来。", 
            "君姑去，约春时待我，来探江梅。"
        ], 
        "title": "沁园春·修翁有金陵之行，余亦旋里。舟中寄怀", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "久矣骚坛，人共推君，才调恢奇。", 
            "便迦陵狂客，竞称我友，西斋老辈，亦日吾师。", 
            "忆昨先生，东亭遇我，旅馆三更酒醉时。", 
            "曾投赠，有香词一阕，写上乌丝。", 
            "而今别后相思。", 
            "忽寄我、新图属和词。", 
            "讶凭谁细写，姿容逼肖，令余閒想，吟态如斯。", 
            "惯谱新声，偷翻艳曲，百幅蛮笺付雪儿。", 
            "清阴底，听歌声一缕，宛转淋漓。"
        ], 
        "title": "沁园春·题修翁填词小影", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "鬻畚吹篪，余岂能为，惟耕是依。", 
            "冀薄田多黍，兼供酿酒，穷冬有禦，岂叹无衣。", 
            "何意秋来，西风一夜，釜底孤城众壑归。", 
            "茅檐下，惊鱼游花径，浪皱蓬扉。", 
            "稻粱十斛都稀。", 
            "任饱饭、侏儒笑朔饥。", 
            "更每思亲友，皆贫且病，谁言糠覈，可食而肥。", 
            "欲就天涯，故人禄厚，怅望千山又落晖。", 
            "凌空去，问卢耽何术，有翮能飞。"
        ], 
        "title": "沁园春·初冬乏食，感叹成词", 
        "type": "词", 
        "yun": null
    }, 
    {
        "author": "陆寅", 
        "era": "清", 
        "subtype": null, 
        "text": [
            "出门竟何之，东西南北皆路歧。", 
            "仆夫执辔马踯躅，骊歌一声声最悲。", 
            "道傍桃李似惜别，飞花故扑金屈卮。", 
            "人生目前贵适意，不如还逐屠沽儿。", 
            "兄袁盎，弟灌夫，相逢自负高阳徒，樗蒱百万能呼卢。", 
            "朝金张，暮许史，拔剑欲为知己死，眼前谁是严仲子？"
        ], 
        "title": "歧路行", 
        "type": "古风", 
        "yun": null
    }, 
    {
        "author": "陆寅", 
        "era": "清", 
        "subtype": null, 
        "text": [
            "长安城东鬻废箭，故老欷嘘万人看。", 
            "金镞敲残鼓铸锋，鸦翎落尽丹黄变。", 
            "弃掷风尘未尝试，老杆分明宣德字。", 
            "珍惜曾教武库藏，标题尚识良工制。", 
            "高皇昔日戎衣著，剑扫妖氛定雄略。", 
            "已见蒲稍入大宛，更闻蒟酱开邛笮。", 
            "茫茫九服初通贡，竹箭东南待弦控。", 
            "包茅常例豫章来，司空檄取官胥送。", 
            "贻谋孙子但垂衣，夜夜黄星护紫微。", 
            "三殿日高香不散，上林花暖燕群飞。", 
            "夕烽并罢平安火，服御深宫无一可。", 
            "青磁烧出碧鸡成，熏炉制就黄金裹。", 
            "内家擎献龙颜动，流落人间至今重。", 
            "金马铜驼倏已非，石砮楛矢成何用？", 
            "只今新制逾工巧，故物休言旧时好。", 
            "猛将难调神臂弓，仙人且代麻姑爪。", 
            "君不见银泉山下草萧萧，狐兔秋原正寂寥。", 
            "仰天大笑羽毛落，一箭穿云看射雕。"
        ], 
        "title": "宣德箭歌", 
        "type": "古风", 
        "yun": null
    }, 
    {
        "author": "陆莘行", 
        "era": "清", 
        "subtype": "七言绝句", 
        "text": [
            "自怜娇小不知诗，执手临行强致词。", 
            "盼杀天涯传锦字，吴江枫落雁归时。"
        ], 
        "title": "送伯姊之姑苏", 
        "type": "绝句", 
        "yun": "支"
    }, 
    {
        "author": "陆继辂", 
        "era": "清", 
        "subtype": null, 
        "text": [
            "今我不乐思旧游，故人衣袂如浮丘。", 
            "梦中仿佛见图画，晓日正照铜龙楼。", 
            "楼头双成最伤别，一雁翩然下天末。", 
            "雏鸾幺凤飞入云，惜我幽居抱仙骨。", 
            "秋虫促织禽催耕，世间何物堪虚生。", 
            "玉虬未奉行雨敕，迎风化作双娉婷。", 
            "一徵璇宫佐织女，一留寒闺宵顾杵。", 
            "莫言缣素不相如，万缕从看两心苦。", 
            "鹊尾自短银河长，欲往从之渡无梁。", 
            "珠帘詄荡开天阊，云軿间关低复昂。", 
            "巢湖之水秋汪洋，倒影飘落湖中央。", 
            "湖中有鸟名鸳鸯，锦翼虽倦成文章。", 
            "待君筑室笠泽旁，我持作贽登君堂。"
        ], 
        "title": "得董校理书却寄", 
        "type": "古风", 
        "yun": null
    }, 
    {
        "author": "陆继辂", 
        "era": "清", 
        "subtype": null, 
        "text": [
            "邓生家贫一亩无，奢愿欲作耕田夫。", 
            "可怜怀此不得遂，道逢黄犊生嗟吁。", 
            "张生掀髯易易耳，我为卿作耕田图。", 
            "一人驱牛肩荷锄，一人侧笠相招呼。", 
            "平畴雨过绿如许，快意指点夸膏腴。", 
            "山环水抱露茅屋，画所未及窥徐徐。", 
            "山妻日织一疋市，儿子夜读百篇书。", 
            "齑瓶纵横杂酒甓，狸奴跳跃惊疲驴。", 
            "岂惟幽栖足忘世，埋骨亦胜陶家垆。", 
            "君不见浮生幻境何不有，各以意造供嬉娱。", 
            "华严楼阁弹指现，矧此片壤诚区区。", 
            "又不见吾家靃庄风景殊，十年读书空踟蹰。", 
            "圭田已断先世禄，老屋尚属他人居。", 
            "邓生与我差贤愚，何修便许游华胥。", 
            "诗成不觉成轩渠，送尔刺促登徵车。"
        ], 
        "title": "张主簿为邓孝廉作南村耦耕图", 
        "type": "古风", 
        "yun": null
    }, 
    {
        "author": "陆继辂", 
        "era": "清", 
        "subtype": null, 
        "text": [
            "病榻闻君来，云将别我去。", 
            "君行亦非远，我疾苦未愈。", 
            "心学岂易言，人事矧多牾。", 
            "区区方寸地，百忧日盘据。", 
            "大声乍一惊，涣汗忽如注。", 
            "火焚陆浑山，城绝堇父布。", 
            "引醉甫成寐，入梦更多怖。", 
            "寡言守今律，苦吟悔前误。", 
            "默然视移阴，艰哉起沈痼。"
        ], 
        "title": "送尚斋太守归省 其一", 
        "type": "古风", 
        "yun": null
    }, 
    {
        "author": "陆继辂", 
        "era": "清", 
        "subtype": null, 
        "text": [
            "宦成归故里，慈母喜不胜。", 
            "曾闻吏尤俗，未觉面可憎。", 
            "为儿检行箧，信儿守家声。", 
            "质业集子弟，话旧邀亲朋。", 
            "朝眠日三竿，夜坐月半庭。", 
            "荣荣容谷兰，飘飘大海萍。", 
            "何日尘埃中，复此怀抱倾。", 
            "方期壹哀乐，双泪忽已零。"
        ], 
        "title": "送尚斋太守归省 其二", 
        "type": "古风", 
        "yun": null
    }, 
    {
        "author": "陆继辂", 
        "era": "清", 
        "subtype": null, 
        "text": [
            "知音求不易，况乃求知心。", 
            "遇君冠盖场，萧然若山林。", 
            "唯诺习良易，直谅意所钦。", 
            "恒言出肺腑，片语成规箴。", 
            "十年互相资，交深学亦深。", 
            "因君返初服，益自悲尘襟。", 
            "愿趁下水船，集此焚巢禽。", 
            "巢禽归不得，且当归故岑。"
        ], 
        "title": "送尚斋太守归省 其三", 
        "type": "古风", 
        "yun": "侵"
    }, 
    {
        "author": "陆继辂", 
        "era": "清", 
        "subtype": null, 
        "text": [
            "清时易为吏，无事待兴革。", 
            "书生没世名，终当托楮墨。", 
            "洋洋典谟文，煌煌尧禹迹。", 
            "制器不能铭，德功亦沈寂。", 
            "君今归杜门，经训日有获。", 
            "我行抗黄尘，解悟恐非昔。", 
            "窃誉未可期，违才良自惜。", 
            "傥君假一椽，为君校图籍。"
        ], 
        "title": "送尚斋太守归省 其四", 
        "type": "古风", 
        "yun": null
    }, 
    {
        "author": "陆真", 
        "era": "清", 
        "subtype": null, 
        "text": [
            "春已无多，杜鹃又欲催归去。", 
            "落红如许。", 
            "一夜风和雨。", 
            "独倚楼头，望里斜阳暮。", 
            "情难诉。", 
            "绿芜深处。", 
            "可是春归路。"
        ], 
        "title": "点绛唇（见《昭代词选》）", 
        "type": "词", 
        "yun": null
    }, 
    {
        "author": "陆振渊", 
        "era": "清", 
        "subtype": "五言律诗", 
        "text": [
            "烟水弥漫际，玲珑构一庵。", 
            "浪高翻鹤渚，月转印龙潭。", 
            "幡每空中舞，禅宜象外参。", 
            "缘知名利客，净土未曾探。"
        ], 
        "title": "水月禅院", 
        "type": "律诗", 
        "yun": "覃"
    }, 
    {
        "author": "陆继辂", 
        "era": "清", 
        "subtype": "七言绝句", 
        "text": [
            "何人花外叱乌犍，珍重江南二月天。", 
            "触我归心留不住，一犁春雨画中田。"
        ], 
        "title": "为蔡四题画", 
        "type": "绝句", 
        "yun": "先"
    }, 
    {
        "author": "陆继辂", 
        "era": "清", 
        "subtype": "七言律诗", 
        "text": [
            "芳草闲庭镇掩门，乍看颜色玉同温。", 
            "文因君赏思传世，病有人知似受恩。", 
            "酒未临歧先化泪，刀从断水不留痕。", 
            "故人五字魂消极，盼杀招凉共一尊。"
        ], 
        "title": "简刘泗州次前韵", 
        "type": "律诗", 
        "yun": "元"
    }, 
    {
        "author": "陆继辂", 
        "era": "清", 
        "subtype": "七言律诗", 
        "text": [
            "春风送汝称归心，怪汝仍流激楚音。", 
            "此去稻粱江上少，共怜岁月客中深。", 
            "天涯旧侣无来信，日暮空庭又薄阴。", 
            "见说神丹河可塞，刀圭先拟试黄金。"
        ], 
        "title": "闻雁呈刘眉生廉访", 
        "type": "律诗", 
        "yun": "侵"
    }, 
    {
        "author": "陆继辂", 
        "era": "清", 
        "subtype": "七言律诗", 
        "text": [
            "漫说书生文福齐，岂知仍是忆云泥。", 
            "欢筵泪洒弹筝后，病榻心飞落日西。", 
            "楚帐何人当侧盾，吴江快意试然犀。", 
            "由来枕上游仙近，悔共刘郎听晓鸡。"
        ], 
        "title": "重阅王卫辉诗有感 其一", 
        "type": "律诗", 
        "yun": "齐"
    }, 
    {
        "author": "陆继辂", 
        "era": "清", 
        "subtype": "七言律诗", 
        "text": [
            "愈湜题门三度看，从知在郡重孤寒。", 
            "戴头太尉锄强易，露齿欧阳息谤难。", 
            "此日尚惊诗胆放，急装谁信宦情阑。", 
            "因君并忆吹香阁，折到花南第几栏。"
        ], 
        "title": "重阅王卫辉诗有感 其二", 
        "type": "律诗", 
        "yun": "寒"
    }, 
    {
        "author": "陆继辂", 
        "era": "清", 
        "subtype": "七言律诗", 
        "text": [
            "《艺文》十卷订初成，百感苍茫赴短檠。", 
            "放眼略消穷士恨，惊心乍见故人名。", 
            "刚柔分日摧华发，雅颂千秋有正声。", 
            "莫笑书生生太晚，镇邀江戴话严更。"
        ], 
        "title": "辑江北艺文志成题后并寄邓博士", 
        "type": "律诗", 
        "yun": "庚"
    }, 
    {
        "author": "陆寅", 
        "era": "清", 
        "subtype": "五言律诗", 
        "text": [
            "又见秋风动，芦花江渚飞。", 
            "忍看时序变，犹与老亲违。", 
            "远信无他语，深情只望归。", 
            "应怜挥手日，儿女共牵衣。"
        ], 
        "title": "秋日忆家大人粤游", 
        "type": "律诗", 
        "yun": "微"
    }, 
    {
        "author": "陆寅", 
        "era": "清", 
        "subtype": "五言律诗", 
        "text": [
            "自笑桑弧志，天涯只布衣。", 
            "到家翻是客，逆旅岂如归。", 
            "白日从愁尽，青山入梦非。", 
            "缄书与僮仆，为扫钓鱼矶。"
        ], 
        "title": "自笑", 
        "type": "律诗", 
        "yun": "微"
    }, 
    {
        "author": "陆寅", 
        "era": "清", 
        "subtype": "七言律诗", 
        "text": [
            "祠庙吴山草木凋，芦中穷士旧吹箫。", 
            "眼看吴市东门甲，怒卷钱塘八月潮。", 
            "乌喙竟能亡敌国，鱼肠应悔刺王僚。", 
            "锦帆一片风流尽，白马红旗浪里招。"
        ], 
        "title": "钱塘怀古", 
        "type": "律诗", 
        "yun": "萧"
    }, 
    {
        "author": "陆寅", 
        "era": "清", 
        "subtype": "七言律诗", 
        "text": [
            "翘首天涯那可凭，丹枫一望泪初凝。", 
            "却羞轵里逢严遂，曾否夷门辱信陵。", 
            "揽镜未应头似雪，埋忧不办酒如渑。", 
            "棹歌且逐中流去，荡桨操舟我亦能。"
        ], 
        "title": "秋日杂感", 
        "type": "律诗", 
        "yun": "蒸"
    }, 
    {
        "author": "陆曾禹", 
        "era": "清", 
        "subtype": "五言律诗", 
        "text": [
            "洞霄真福地，上帝自高居。", 
            "鹤语依轩竹，龙鸣出水渠。", 
            "松台春草发，石壁晚花疏。", 
            "自有乾坤大，何须步碧虚。"
        ], 
        "title": "洞霄宫", 
        "type": "律诗", 
        "yun": "鱼"
    }, 
    {
        "author": "陆葇", 
        "era": "清", 
        "subtype": "七言绝句", 
        "text": [
            "春山寂寂片帆轻，一路烟峦送客程。", 
            "最是断肠听不得，杜鹃花里鹧鸪声。"
        ], 
        "title": "南安早发", 
        "type": "绝句", 
        "yun": "庚"
    }, 
    {
        "author": "陆葇", 
        "era": "清", 
        "subtype": "五言律诗", 
        "text": [
            "骑出榛荆谷，天开葭菼乡。", 
            "藕花明万顷，渔艇入三湘。", 
            "脱帽双帘醉，停鞍独树凉。", 
            "虽无《采莲》曲，逸兴满沧浪。"
        ], 
        "title": "浒山铺", 
        "type": "律诗", 
        "yun": "阳"
    }, 
    {
        "author": "陆葇", 
        "era": "清", 
        "subtype": "五言律诗", 
        "text": [
            "烟景曾无异，兵戈鸟道荒。", 
            "千章松影碧，五月稻花香。", 
            "汉使征轺急，秦关戍路长。", 
            "今宵应剪烛，莫漫忆他乡。"
        ], 
        "title": "大庾岭", 
        "type": "律诗", 
        "yun": "阳"
    }, 
    {
        "author": "陆葇", 
        "era": "清", 
        "subtype": "五言律诗", 
        "text": [
            "燕市同为客，君归我尚留。", 
            "凄凉《鹦鹉赋》，憔悴鹔鹴裘。", 
            "春酒销微禄，乡园托远愁。", 
            "寄言同学者，心事愧林丘。"
        ], 
        "title": "都门人日送高念祖南归", 
        "type": "律诗", 
        "yun": "尤"
    }, 
    {
        "author": "陆葇", 
        "era": "清", 
        "subtype": "五言律诗", 
        "text": [
            "春江灌潦水，百堵没沧洲。", 
            "釜已游鱼鳖，涯难辨马牛。", 
            "橹声来木杪，帆影度城楼。", 
            "双剑沉何处，清宵起暮愁。"
        ], 
        "title": "自丰城抵万安江水大涨", 
        "type": "律诗", 
        "yun": "尤"
    }, 
    {
        "author": "陆葇", 
        "era": "清", 
        "subtype": "七言律诗", 
        "text": [
            "曾惊骇浪挟风骄，击楫重过一叶飘。", 
            "树色明浮千顷月，江声寒听五更潮。", 
            "蓬莱紫日光应近，槜李青山梦渐遥。", 
            "明发征尘愁扑面，中泠回忆旧茶寮。"
        ], 
        "title": "泊瓜步", 
        "type": "律诗", 
        "yun": "萧"
    }, 
    {
        "author": "陆嵩", 
        "era": "清", 
        "subtype": "七言绝句", 
        "text": [
            "房琯空悲将略多，陈涛一战恨如何。", 
            "早知幕府惟刘秩，应悔心轻曳落河。"
        ], 
        "title": "读房琯传有感", 
        "type": "绝句", 
        "yun": "歌"
    }, 
    {
        "author": "陆嵩", 
        "era": "清", 
        "subtype": "五言律诗", 
        "text": [
            "不堪兵火后，重与语平生。", 
            "图籍他年劫，桑麻故国情。", 
            "素心知几在，倦眼此同明。", 
            "莫更伤离别，风尘幸已清。"
        ], 
        "title": "白门遇程序伯次韵奉酬 其一", 
        "type": "律诗", 
        "yun": "庚"
    }, 
    {
        "author": "陆嵩", 
        "era": "清", 
        "subtype": "五言律诗", 
        "text": [
            "惆怅秦淮路，西风愿屡违。", 
            "堕鸢惊跕跕，残柳故依依。", 
            "久管身兼病，无田几况饥。", 
            "蹉跎俱五十，岂是未知非。"
        ], 
        "title": "白门遇程序伯次韵奉酬 其二", 
        "type": "律诗", 
        "yun": "微"
    }, 
    {
        "author": "陆嵩", 
        "era": "清", 
        "subtype": "七言律诗", 
        "text": [
            "萧然廿载闭柴荆，过眼沧桑自变更。", 
            "千古高风追泄柳，一生心事托侯嬴。", 
            "采薇得食何忧饿，却聘无书为晦名。", 
            "谁似山阴戴处士，死生不忘故人情。"
        ], 
        "title": "涧上草堂", 
        "type": "律诗", 
        "yun": "庚"
    }, 
    {
        "author": "陆嵩", 
        "era": "清", 
        "subtype": "七言律诗", 
        "text": [
            "独倚雕阑有所思，珠帘不卷月来迟。", 
            "分明对酒徵歌夜，怊怅攀条惜别时。", 
            "银烛摇风光黯黯，红楼隔雨冷差差。", 
            "梦中连夕金微到，只是旁人未得知。"
        ], 
        "title": "独倚", 
        "type": "律诗", 
        "yun": "支"
    }, 
    {
        "author": "陆震", 
        "era": "清", 
        "subtype": null, 
        "text": [
            "七夕相逢，感旧情悽，不减山阳。", 
            "当君年弱冠，便期早达，臣时总角，已堕清狂。", 
            "记得扬州，莺花三月，多少名流聚此乡。", 
            "吾与汝，并追随严父，宴侍壶觞。", 
            "苍茫泪洒兰缸。", 
            "怅无复、前人话夜窗。", 
            "更后嗣老矣，都沦贫贱，名心灰甚，岂羡明光。", 
            "逆旅霜寒，深更酒热，且拥红炉醉一场。", 
            "休重说，恐茫茫旧恨，碧海难量。"
        ], 
        "title": "沁园春·与殷彦来", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "郁郁吾生，于此久居，真使人哀。", 
            "恰名场溷迹，逢迎计拙，浮云过眼，富贵心灰。", 
            "物外逃名，墙东避世，我意如斯更不回。", 
            "君豪甚，忽别余千里，买棹长淮。", 
            "羡君此去金台。", 
            "看帝阙、巍峨北极开。", 
            "更苍松翠柏，西山崒嵂，银涛雪浪，易水潆洄。", 
            "乐毅坟边，张华宅畔，吊古谁能不感怀。", 
            "题诗处，问中朝诸贵，若个怜才。"
        ], 
        "title": "沁园春·送李神木北上", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "白眼看来，惟利与名，举世纷纷。", 
            "问谁能息意，都忘俗累，畴甘遁迹，不系尘氛。", 
            "物外陶情，閒中遣虑，眼底惟馀我与君。", 
            "时狂笑，笑人间富贵，邈若浮云。", 
            "闭门花乌忻忻。", 
            "每姻好、过从不厌勤。", 
            "任君耽茗饮，长煎活火，臣拚鲸吸，自醉馀醺。", 
            "尚苦喧嚣，恋他城市，思买烟村傍水滨。", 
            "移家去，令子孙相约，共事耕耘。"
        ], 
        "title": "沁园春·与姻翁解远公", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "昨醉君家，秋正佳哉，吾为赋之。", 
            "囗光妍且紫，谁遣袋佩，色黄而浅，何处鹅儿。", 
            "最爱丛中，数枝绝艳，毳染腥红更不疑。", 
            "阑干外，总鸾笺十样，锦烂霞披。", 
            "主人指示非欺。", 
            "看像别、形殊迈丑夷。", 
            "或神山芝草，秀成轮囷，赤城云物，幻出离奇。", 
            "更类西川，桐花么凤，飞向风前羽倒垂。", 
            "凡葩耳，问化工何意，镂绘如斯。"
        ], 
        "title": "沁园春·许时沾斋中赏鸡冠", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "风雨潇然，独坐怀公，遽尔伤神。", 
            "记东亭客里，每多欢笑，高斋酒半，大有规箴。", 
            "情岂能忘，言真可佩，感激时令涕泪新。", 
            "蒙相许，谓君才如此，讵患长贫。", 
            "年华莫漫因循。", 
            "恐诗酒、从来总误身。", 
            "恰情钟花月，公真知我，性耽宠利，臣不如人。", 
            "生既无才，长尤废学，身世空嗟命不辰。", 
            "他何恨，只故人此意，惭负千春。"
        ], 
        "title": "沁园春·舆赵跃千先生", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "秋草蓬门，剥啄谁欤，起我闲眠。", 
            "惊故人远访，翻疑是梦，清尊重把，私怪何缘。", 
            "昨岁东亭，别君九月，弹指花黄又一年。", 
            "欣无恙，只近来双鬓，渐白于前。", 
            "似公六十堪怜。", 
            "却孥寄、他乡甚日还。", 
            "纵菊荒松老，室庐安在，牛眠马鬣，邱墓依然。", 
            "为嘱明春，归来故国，旧业还馀数顷田。", 
            "如吾辈，更子孙相约，钓雨耕烟。"
        ], 
        "title": "沁园春·己丑十月，赵跃千先生六十称觞，前一月归里，命余填词，后阕念年老不归，且不作祝嘏语，皆先生意也", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "浊酒三杯，余与徐生，为饯君行。", 
            "正南墙春暖，梅花顿绽，北池雨过，柳带刚青。", 
            "如此风光，真堪聚首，何事轻装又远征。", 
            "登高望，怅蓟门千里，无限离情。", 
            "知君未免沾膺。", 
            "恰今夕、狂歌兴倍增。", 
            "任酒酣已往，偏能说剑，更阑而后，且复谭兵。", 
            "倒马关前，王陵城下，此去经过百感生。", 
            "兵争后，恐阴燐未灭，战血犹腥。"
        ], 
        "title": "沁园春·李神木北上，同白斋饯之", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "怪煞双丸，电掣波翻，底事如驰。", 
            "记忘年可友，衡方齿少，南邻觅阮，咸亦肩随。", 
            "顾我殊惭，目伊何似，谢树临风玉两枝。", 
            "惊相问，今四旬都过，消减光仪。", 
            "吾衰更复奚辞。", 
            "算久已、飞腾不系思。", 
            "纵才华似尔，工诗无益，行藏如仆，赋命偏奇。", 
            "人说当初，负薪翁子，五十乘骢守会稽。", 
            "吾长啸，也明年曰艾，怀绶何时。"
        ], 
        "title": "沁园春·己亥十月重过何阜闻缪函九、豹文叔侄今年皆四十初度，题词以赠", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "客邸相逢，酌酒欷歔，余胡式微。", 
            "向木兰院里，惯为羁客，西华道上，尚著絺衣。", 
            "一夜秋风，动人乡思，径挂蒲帆带雨归。", 
            "归来日，已叶堆荒砌，草没荆扉。", 
            "橐中金剩几希。", 
            "都未暇、怜渠妇子饥。", 
            "且买从旁舍，浊醪殊妙，持来左手，紫蟹初肥。", 
            "恨不囗囗，同君兄弟，坐此閒轩话夕晖。", 
            "江天外，纵烟波无际，魂梦能飞。"
        ], 
        "title": "沁园春·归里后，寄乔文梁、洛闻兄弟", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "俗子呶呶，为劝南征，若岂知予。", 
            "虽生年未老，心于名淡，登科无命，天与才枯。", 
            "那更炎风，一肩行李，又策华阳道上驴。", 
            "真劳甚，任人思高第，我爱閒居。", 
            "豆棚凉月刚初。", 
            "早散遣、生徒一事无。", 
            "喜酒香客到，齐倾伯雅，夜阑人去，独掩吾庐。", 
            "省得今番，离离禾黍，感叹重经旧帝都。", 
            "浑难忘，只山光翠湿，江影金铺。"
        ], 
        "title": "沁园春·辛卯不赴金陵之试，示一二同志", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "萧寂衡门，剥啄谁与，忽讶君来。", 
            "问前宵初返，异乡孤棹，今番且尽，长夜深杯。", 
            "喜极尤狂，酣时转恨，令弟多春不共回。", 
            "遥相忆，想一灯愁听，风雨空阶。", 
            "最怜缪二多才。", 
            "怅何事、新辞懒寄怀。", 
            "更宾文王叟，须眉似雪，东阳方子，调笑无猜。", 
            "屈指于今，三年不见，虚拟霜帆昨岁开。", 
            "凭君报，道臣仍无状，迹混黄埃。"
        ], 
        "title": "沁园春·刘延裔自何阜归，遇余共饮，因怀令弟叔裔并旧好相存问者", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "吾邑人文，实自先生，再起词场。", 
            "当永嘉之末，犹闻正始，杜陵而下，不愧襄阳。", 
            "伯仲相师，朋交迭倡，日坐先公旧草堂。", 
            "閒高咏，与卧游宗丈，探讨微茫。", 
            "不知底事心伤。", 
            "长北望、神州意激昂。", 
            "纵杯中酒热，焉能遣恨，风前泪落，只使沾裳。", 
            "土室卑栖，牛车稳卧，多少遣民此遁荒。", 
            "今安在，总云飞星散，人去琴亡。"
        ], 
        "title": "沁园春·题李艾山先生像二（刘昭允讳宗泽写照，外父吴梦翔先生补景）首 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "最震伤心，二十馀年，不见吾亲。", 
            "记临终有托，累公弱息，没身不负，勖我先人。", 
            "思旧情深，矜孤谊重，几载从游若饮醇。", 
            "今回首，叹骑箕去后，忽判多春。", 
            "像惟三益传神。", 
            "恰刘子、兹图亦写真。", 
            "看霜髯雪鬓，丰标如在，苍松乱石，笔墨犹新。", 
            "补景为谁，妇翁吴老，也向重泉结比邻。", 
            "题词罢，对一天风雨，百感酸辛。"
        ], 
        "title": "沁园春·题李艾山先生像二（刘昭允讳宗泽写照，外父吴梦翔先生补景）首 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "此地人言，是小扬州，也自繁华。", 
            "早郊园雨后，争看芍药，游人日午，尽衣春纱。", 
            "独有思乡，无聊羁客，闭户巡檐手自叉。", 
            "身何在，笑居然海角，不比天涯。", 
            "风前莫漫长嗟。", 
            "算有日、轻帆也到家。", 
            "正烟波万顷，凫雏雁子，风光五月，菱叶荷花。", 
            "招手宾朋，水亭深处，绿酒千觚恣意赊。", 
            "颠狂甚，任玉箫吹裂，画鼓频挝。"
        ], 
        "title": "沁园春·初夏遣怀客何阜", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "狂甚诗人，小令长谣，偶亦为之。", 
            "或灯红酒畔，填成旧恨，月明楼上，寄与相思。", 
            "犀管争拈，蛮笺竞写，珍重群公绝妙词。", 
            "焚香坐，将冰弦细谱，可协琴徽。", 
            "千篇锦烂花霏。", 
            "念白雪、由来和者稀。", 
            "况毫枯墨涩，臣才已尽，行僵立踬，我数尤奇。", 
            "共说当年，吾亲健日，酒溢欢场百韵飞。", 
            "今重省，感遗文在笥，泪落封题。"
        ], 
        "title": "沁园春·里中诗伯偶效填词，并属予和，聊用写怀 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "起语群公，将束轻装，竟别淮扬。", 
            "去夜猿多处，蛮山迢递，荔枝红日，细雨微茫。", 
            "愁自关心，饥能驱我，士到千人气不昂。", 
            "西斋叟，记昔曾经此，话我偏长。", 
            "阴燐野烧沙场。", 
            "更枕畔、魂惊客梦妨。", 
            "听潮生沧海，长鲸夜斗，风号大麓，神乌宵翔。", 
            "说到愁时，灯昏月黑，讵待离乡始断肠。", 
            "幡然悔，尽故园此日，诗酒襄羊。"
        ], 
        "title": "沁园春·里中诗伯偶效填词，并属予和，聊用写怀 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "记否春初，有约花时，迟我高斋。", 
            "正老梅开日，便思折柬，夭桃红处，只想衔杯。", 
            "讵意春残，俄惊夏至，不见青尊为客开。", 
            "言真忘，笑君非有意，仆自无猜。", 
            "今朝侧帽还来。", 
            "恰自谢、臣贫似可哀。", 
            "谓医门少疾，药笼蛛网，青山谁买，画帧尘埋。", 
            "君纵堪怜，予偏渴甚，亟向当垆典妇钗。", 
            "閒窗外，剩绿阴都满，且坐莓苔。"
        ], 
        "title": "沁园春·饮方东扬宅戏赠", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "暖日寒檐，扪虱閒吟，尔物诚微。", 
            "问何由气孕，潜于犊鼻，无端卵育，生自牛衣。", 
            "或附颠毛，类分黑白，垢絮焉知是与非。", 
            "爬搔极，使清谈顿歇，好梦都稀。", 
            "居然生命相依。", 
            "也膏血、甘分饱尔饥。", 
            "却臣羸见骨，奚堪若饱，蹠香多肉，可恣而肥。", 
            "畏彼偏无，欺予独夥，理讵能平息祸机。", 
            "高堂下，已具陈汤沐，相吊奚为。"
        ], 
        "title": "沁园春·讯虱", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "虱告主人，臣罪当烹，幸缓须臾。", 
            "恰憎予贪甚，诚然无状，念兹蠢尔，焉用深诛。", 
            "造化从来，多钟物害，攫者豺狼射者狐。", 
            "公真误，总鸱张不问，翻谴区区。", 
            "公能为蹠之徒。", 
            "敢群处、裈中慁起居。", 
            "奈绣衣云烂，生无而分，锦衾香暖，命不人如。", 
            "独类嵇生，性耽懒慢，盥洗都慵发怕梳。", 
            "还相宥，愿长依敝裤，终惠微躯。"
        ], 
        "title": "沁园春·虱辩", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "谡谡风来，暑气全消，秋意新添。", 
            "正宾嘲客难，踞床上坐，弟酬兄劝，挥麈清谈。", 
            "而我尤狂，翩然侧帽，阑入华筵竟不惭。", 
            "频呼酒，恰红灯冉冉，暮雨纤纤。", 
            "主人觞政偏严。", 
            "笑醉里、宁知漏已三。", 
            "算他乡此日，为欢不易，浮生今夜，作达何嫌。", 
            "忽话从前，群公高宴，老辈西斋兴更酣。", 
            "今何在，惹座中泣下，湿透青衫。"
        ], 
        "title": "沁园春·同张扶九、诣胡修来、二简兄弟留饮", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "追念平生，孤露茕茕，何限酸辛。", 
            "更兄偏早夭，余将安托，姊今遽逝，弟益无亲。", 
            "昨岁床前，频来问疾，语我今番病已真。", 
            "吾与汝，恐此生相见，不到明春。", 
            "夜阑语更谆谆。", 
            "念儿幼、愚騃长未婚。", 
            "况蓬头历齿，尤怜弱女，画眉梳发，待倩何人。", 
            "嘱汝毋忘，归言而妇，少小相依莫更嗔。", 
            "今重记，觉言犹在耳，泪尚沾巾。"
        ], 
        "title": "沁园春·客东亭，夜梦亡姊，枕上赋此", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "昨客芜城，留宿君家，节是重阳。", 
            "恰帘开笑看，茱萸正烂，登高懒去，风雨殊狂。", 
            "座上而翁，樽前诸弟，独尔迢遥隔旧乡。", 
            "来何日，倘秋深返棹，犹及衔觞。", 
            "空望花绽银缸。", 
            "讵归日、严冬雪满窗。", 
            "正团圞亲舍，同分岁酒，缤纷梅萼，已露春光。", 
            "我待新晴，孥舟相就，问讯浮邱古道场。", 
            "闻奇绝，只莲峰可蹑，云海难量。"
        ], 
        "title": "沁园春·闻胡次蕃返邗，词以寄之", 
        "type": "词", 
        "yun": null
    }, 
    {
        "author": "陆钟辉", 
        "era": "清", 
        "subtype": "五言律诗", 
        "text": [
            "江村梅有信，趁暖喜追寻。", 
            "沙软小车疾，草枯黄犊侵。", 
            "断桥横野水，微日淡荒林。", 
            "我是曾来客，廊腰记浅深。"
        ], 
        "title": "霍家桥道中", 
        "type": "律诗", 
        "yun": "侵"
    }, 
    {
        "author": "陆钟琦", 
        "era": "清", 
        "subtype": "七言绝句", 
        "text": [
            "虞陛赓歌际盛时，人閒弦管不教持。", 
            "寓言本是南华旨，翻作西涯乐府辞。"
        ], 
        "title": "题金桧门总宪观剧绝句 其一", 
        "type": "绝句", 
        "yun": "支"
    }, 
    {
        "author": "陆钟琦", 
        "era": "清", 
        "subtype": "七言绝句", 
        "text": [
            "停轺畿辅正搜才，桃李千蹊是旧栽。", 
            "玉尺罢量閒作字，几人法曲共听来。"
        ], 
        "title": "题金桧门总宪观剧绝句 其二", 
        "type": "绝句", 
        "yun": "灰"
    }, 
    {
        "author": "陆钟琦", 
        "era": "清", 
        "subtype": "七言绝句", 
        "text": [
            "登场鲍老意阑珊，粉墨徒留壁上观。", 
            "一首加官先道破，退场多是不堪看。"
        ], 
        "title": "题金桧门总宪观剧绝句 其三", 
        "type": "绝句", 
        "yun": "寒"
    }, 
    {
        "author": "陆钟琦", 
        "era": "清", 
        "subtype": "七言绝句", 
        "text": [
            "短髯道士梦中身，唤醒邯郸索解人。", 
            "莫作东山品丝竹，神奸禹鼎铸方新。"
        ], 
        "title": "题金桧门总宪观剧绝句 其四", 
        "type": "绝句", 
        "yun": "真"
    }, 
    {
        "author": "陆贻典", 
        "era": "清", 
        "subtype": "七言律诗", 
        "text": [
            "红莲白苧美人家，跨凤乘鸾事岂赊。", 
            "锦绣好裁双粲枕，珍珠须缀五云车。", 
            "敢夸神女凌秋水，欲笑灵妃待晓霞。", 
            "桃李从今莫教发，杏媒新有柳如花。"
        ], 
        "title": "次牧《翁六月七日迎河东君于云间喜而有述》诗", 
        "type": "律诗", 
        "yun": "麻"
    }, 
    {
        "author": "陆震", 
        "era": "清", 
        "subtype": null, 
        "text": [
            "自古有言，漏尽钟鸣，尚有行人。", 
            "纵萧萧华发，都看到鬓，茫茫宦海，未肯抽身。", 
            "孰似先生，翩然拂袖，甘向清时作隐沦。", 
            "逍遥甚，任山阿曳杖，晞发江滨。", 
            "一官徒敝吾神。", 
            "算何似、还家乐最真。", 
            "正晨鸡夜火，惟闻课子，朝餐夕膳，只办娱亲。", 
            "试向东山，回头北阙，犹自天心属老臣。", 
            "谁容卧，恐徵书亟下，催动蒲轮。"
        ], 
        "title": "沁园春·赠刘在园先生致仕之作", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "旧说焦山，有瘗鹤铭，久堕重渊。", 
            "叹沙淘浪洗，曾更累代，雷轰石劈，不记何年。", 
            "忽有江潭，行吟楚客，观此沉沦意慨然。", 
            "无难者，竞出诸波底，跻彼层颠。", 
            "世间古物多湮。", 
            "算陵谷、千秋几变迁。", 
            "看咸阳原上，秦碑汉额，义熙年后，乱草平川。", 
            "独有斯铭，巍然复出，多藉出灵拥护坚。", 
            "从今后，莫江妃再攫，海若偷搴。"
        ], 
        "title": "沁园春·闻焦山瘗鹤铭复出，喜而有赋", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "客里群公，每到君家，欢聚如归。", 
            "早鸾刀快切，蟹胥鸡臛，倾筐小摘，野蔌山薇。", 
            "月落还留，尊空更贳，地主如公汎爱稀。", 
            "频烦甚，报梅花又发，迟我柴扉。", 
            "幽香久坐沾衣。", 
            "看石上、盘根已数围。", 
            "恰今年春半，憎寒尚峭，一枝日昨，喜雨初肥。", 
            "忽忆家园，巡檐双树，也定缤纷傍夕晖。", 
            "谁吟赏，任东风吹老，作雪花飞。"
        ], 
        "title": "沁园春·宜阁赏梅，呈繁露先生", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "梅萼将开，十月之交，君四十辰。", 
            "记春残密属，无辞丽制，秋深急索，为近佳辰。", 
            "蘸墨裁题，含毫又废，酬应于今懒绝伦。", 
            "终难却，念故人情重，未许逡巡。", 
            "东亭作客多春。", 
            "感先世、论交谊最真。", 
            "每屏间设食，玉盘细，花阴取酒，金瓮醅醇。", 
            "昨过南庄，觅君昆弟，厚意居然类昔人。", 
            "题词去，倩当筵弦管，歌向嘉宾。"
        ], 
        "title": "沁园春·寄赠周秉庵，兼呈令弟清志", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "岁岁扁舟，浪迹他乡，今又吴陵。", 
            "喜君家兄弟，尊前具在，当年台榭，月下重登。", 
            "隔座藏钩，分曹射覆，小槅玲珑午夜灯。", 
            "光遥射，见玉兰枝上，花白于冰。", 
            "春天酒价初增。", 
            "羡玉椀、香浮竹叶澄。", 
            "恰臣犹未醉，还能一斗，君如不惜，更给三升。", 
            "馋更思羹，饥还索饼，琐琐应教小妇憎。", 
            "聊相戏，想欲眠时候，娇困腾腾。"
        ], 
        "title": "沁园春·春夜饮宫半村素涛山房", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "垂老他乡，妻子与偕，差共相依。", 
            "却回头故国，又逢寒食，关心先垄，谁拜深衣。", 
            "草色长湖，柳丝断岸，岁岁扁舟此日归。", 
            "欣重见，竞百钱挂杖，来欸荆扉。", 
            "频年聚首诚稀。", 
            "每花月、怀君惄似饥。", 
            "喜今宵宴集，尽皆耆旧，中厨供给，竟有甘肥。", 
            "只恨当前，华筵易散，早已天端堕夕晖。", 
            "还相惜，惜明朝又别，怕见帆飞。"
        ], 
        "title": "沁园春·辛丑春，吴桐江自何阜归，招诸同人集饮永日，仍送之何阜", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "惨说当年，孀母茕茕，偏值时危。", 
            "见腥刀驱走，闺中少妇，乱旄拥去，马上蛾眉。", 
            "势岂能全，义难受辱，夜哭孤灵拜且辞。", 
            "翻身入，早一泓水碧，毕命何疑。", 
            "十龄弱息畴依。", 
            "空遍绕、澄潭日夕啼。", 
            "便寻来沙上，都无弃履，觅从波底，并少遗尸。", 
            "戚矣魂消。", 
            "嗟乎命薄，天道茫茫讵有知。", 
            "重回首，算千秋此恨，欲忘何时。"
        ], 
        "title": "沁园春·题史搢臣追远图 其一", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "时自□□，以迄于今，六十馀春。", 
            "尚朝朝掩泣，抢呼厚地，年年抱恨。", 
            "哀吁苍旻。", 
            "梳扇空存，音容莫睹，除是重泉会面真。", 
            "情悽恻，每秋霜春露，一倍沾巾。", 
            "微君此意酸辛。", 
            "痛我亦、千秋负罪人。", 
            "纵殁身可报，难酬恩重，偷生何益，祗愧儿贫。", 
            "潦倒如斯，显扬无计，辜负当时属望殷。", 
            "披图久，正昏灯欲灭，此最伤神。"
        ], 
        "title": "沁园春·题史搢臣追远图 其二", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "仆奉疏狂，得与公交，最辱公怜。", 
            "记昔年游处，东亭旅舍，连朝过访，北郭閒轩。", 
            "欢顿忘愁，贫难醉客，翻令先生费酒钱。", 
            "青尊畔，早新词频索。谱向当筵。", 
            "六旬甲子重编。", 
            "问记否、艰难下世年。", 
            "正惊魂烽火，波腾海沸，伤心人代，谷变陵迁。", 
            "生值时危，老逢岁歉，雪鬓霜髭岂再玄。", 
            "堪长叹，更河清难俟，此意愀然。"
        ], 
        "title": "沁园春·赠解天申先生", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "盛德如公，垂老羁孤，真使予怜。", 
            "却茕茕耄耋，几人善养，纷纷豚犬，偌个能贤。", 
            "生子多愁，有家翻累，谁似先生径脱然。", 
            "萧閒甚，总一听天运，不系尘缘。", 
            "六旬曾为题笺。", 
            "今转眼、韶光又十年。", 
            "看酒边颜面，犹丹如昨，风中鬓发，未白于前。", 
            "岁晚归来，相逢一笑，料得新词未许蠲。", 
            "期颐日，算累予小子，五奏宾筵。"
        ], 
        "title": "沁园春·解天申先生七十", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "太息人生，亟早为欢，何事营营。", 
            "看风清月白，能无快意，歌香舞艳，谁不钟情。", 
            "银烛初烧，铜壶未滴，手把金卮倚画屏。", 
            "频回首，念当年此夜，我在吴陵。", 
            "豪华公子知名。", 
            "曾几度、开筵坐水亭。", 
            "羡吴娘十五，臻臻楚楚，燕姬二八，袅袅婷婷。", 
            "比似而今，诸郎如玉，一样风流正妙龄。", 
            "魂消处，问此身何在，彷佛蓬瀛。"
        ], 
        "title": "沁园春·待月楼观剧", 
        "type": "词", 
        "yun": null
    }, 
    {
        "author": "陆震", 
        "era": "清", 
        "subtype": null, 
        "text": [
            "醉后发长啸，把酒向天祈。", 
            "人间富贵何限，臣亦讵能希。", 
            "但愿薄田来岁，收得稻粱十斛，可使妇无饥。", 
            "从此免行役，长守钓鱼矶。", 
            "寒窗外，风飒飒，雨霏霏。", 
            "灯孤漏永，此情真使泪沾衣。", 
            "那知七千里路，尚有白头游子，三载不能归。", 
            "今夕乱山外，应梦到亲闱。"
        ], 
        "title": "水调歌头·冬夜遣怀兼寄王正子先生广东", 
        "type": "词", 
        "yun": "微"
    }, 
    {
        "author": "陆震", 
        "era": "清", 
        "subtype": null, 
        "text": [
            "闭户已经月，忽喜故人过。", 
            "示客床头酒在，急取醉颜酡。", 
            "老去魏公殊健，痛饮还能一斗，高咏当狂歌。", 
            "李子独靡乐，晚岁计无那。", 
            "妇长怨，儿女辈，钟百疴。", 
            "门东索饭，无礼叫怒一何多。", 
            "话此真堪三叹，我谓只应一笑，尔欲奈贫何。", 
            "且进杯中物，未暇恤其他。"
        ], 
        "title": "水调歌头·魏右初、李绩臣来饮", 
        "type": "词", 
        "yun": "歌"
    }, 
    {
        "author": "陆费瑔", 
        "era": "清", 
        "subtype": null, 
        "text": [
            "寺钟三四声，庭树苍烟合。", 
            "月气凉到门，不觉人影湿。", 
            "孤檠黯无光，欹床时暝立。", 
            "之子静者流，清尚耽禅习。", 
            "哦诗夜柝沈，怖鸽响遥答。", 
            "空除履迹稀，西风扫零叶。"
        ], 
        "title": "与许三静默寺夜话", 
        "type": "古风", 
        "yun": null
    }, 
    {
        "author": "陆费瑔", 
        "era": "清", 
        "subtype": null, 
        "text": [
            "霁景澄高空，日暮云阴断。", 
            "卷帘天北看，残雨夕阳半。", 
            "人烟闭郭深，渔唱隔溪乱。", 
            "晚陂明落霞，凫鹜聚还散。", 
            "此时怀故乡，老屋沧洲畔。", 
            "菱芡界波田，菰芦纷野岸。", 
            "澹与水木期，动发林泉叹。", 
            "虚堂阒无人，熟卧不闻唤。", 
            "隐隐花外钟，微微竹问爨。", 
            "睡起思无端，余情渺江汉。"
        ], 
        "title": "雨霁", 
        "type": "古风", 
        "yun": "翰"
    }, 
    {
        "author": "陆费瑔", 
        "era": "清", 
        "subtype": null, 
        "text": [
            "夜火出深巷，寒犬知人行。", 
            "隐隐市阛闭，近郭闻疏更。", 
            "遥钟堕寥廓，一白凉烟生。", 
            "到门人影湿，素月流无声。", 
            "虚堂坐飘忽，款语含凄清。", 
            "静极不知永，孤镫如有情。", 
            "忘言结古欢，醇酎相与倾。", 
            "方欣寤歌适，屋角晨鸡鸣。"
        ], 
        "title": "夜访同人清玉山堂", 
        "type": "古风", 
        "yun": "庚"
    }, 
    {
        "author": "陆费瑔", 
        "era": "清", 
        "subtype": null, 
        "text": [
            "江天漠漠西兴树，潮落潮生估帆去。", 
            "婆留城外江水斜，吴姬半解弹琵琶。", 
            "琵琶一曲沈吟久，十五娉婷新出手。", 
            "生小风波不识愁，一曲琵琶一樽酒。", 
            "我别钱塘二十载，歌板飘零几人在。", 
            "劝汝琵琶且暂停，哀弦促柱那堪听。", 
            "绿窗喁喁儿女泣，陡觉凄风吹雨急。", 
            "此时凝云颓不流，坐中飒飒如深秋。", 
            "忽焉呜咽西江水，万甲齐鸣伏兵起。", 
            "千声并作一声弹，声在神情不在指。", 
            "须臾失势千丈落，中断银床辘轳索。", 
            "收弦放拨声有无，山容水熊空模糊。", 
            "曲终呼酒泪如线，肠断尊前好相见。", 
            "除却余杭无此声，等闲休负春风面。", 
            "嗟我还乡一暂过，中年哀乐何其多。", 
            "重闻暮雨潇潇曲，如此江山可奈何。"
        ], 
        "title": "江船琵琶曲", 
        "type": "古风", 
        "yun": null
    }, 
    {
        "author": "陆荣柜", 
        "era": "清", 
        "subtype": "七言绝句", 
        "text": [
            "名象遥传东海东，根苗无可问鸿蒙。", 
            "波罗蜜与菩提种，犹有林藤地味风。"
        ], 
        "title": "番果图 其一", 
        "type": "绝句", 
        "yun": "东"
    }, 
    {
        "author": "陆荣柜", 
        "era": "清", 
        "subtype": "七言绝句", 
        "text": [
            "如斗如拳硕且繁，不离海岛托云根。", 
            "甜酸苦辣皆成实，总荷天家雨露恩。"
        ], 
        "title": "番果图 其二", 
        "type": "绝句", 
        "yun": "元"
    }, 
    {
        "author": "陆荣柜", 
        "era": "清", 
        "subtype": "七言绝句", 
        "text": [
            "日丽中天万国环，八埏风俗版图间。", 
            "谁言黑齿雕题远，只在麟洲小水湾。"
        ], 
        "title": "题黄侍御番社图 其一", 
        "type": "绝句", 
        "yun": "删"
    }, 
    {
        "author": "陆荣柜", 
        "era": "清", 
        "subtype": "七言绝句", 
        "text": [
            "清时绝岛似仙乡，密箐深林化日长。", 
            "捉罢野牛还捕鹿，閒来饱啖夜舂粮。"
        ], 
        "title": "题黄侍御番社图 其二", 
        "type": "绝句", 
        "yun": "阳"
    }, 
    {
        "author": "陆茜", 
        "era": "清", 
        "subtype": null, 
        "text": [
            "又见月明如故。", 
            "忆素心人何处。", 
            "风定露寒时，碧玉搔头斜堕。", 
            "休负。", 
            "休负。", 
            "一岁能逢几度。"
        ], 
        "title": "如梦令 月下忆许佩兰", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "娇柔懒起，正飞花如雪，江南春老。", 
            "记得邻家诸女伴，争绣踏青鞋小。", 
            "梅雨淹魂，梨云殢梦，怯换轻罗袄。", 
            "东风无赖，卷帘惊堕啼鸟。", 
            "怎奈好事将阑，韶华暗度，离恨知多少。", 
            "绿树成阴莺燕瘦，絮果兰因潦草。", 
            "肠断长亭，魂消别浦，来岁归须早。", 
            "闲愁脉脉，落红平砌休扫。"
        ], 
        "title": "百字令 别感", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "篝灯掩映夜凉时。", 
            "红褪海棠枝。", 
            "残蛩四壁寒声咽，听声声、说尽相思。", 
            "十二阑干秋老，满林黄叶离披。", 
            "年来雁影渐分飞。", 
            "白发日依依。", 
            "故乡莫虑烟波阔，梦魂儿、携手同归。", 
            "霜冷鸿啼云外，一钩月浸窗西。"
        ], 
        "title": "风入松 寄淑贞姊", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "极目小楼东。", 
            "彩彻残虹。", 
            "惊秋孤雁咽长空。", 
            "渔笛一声烟水绿，两岸丹枫。", 
            "夜色浸帘栊。", 
            "愁倚西风。", 
            "萧疏景色别离中。", 
            "秋月春风长不老，减了腮红。"
        ], 
        "title": "卖花声", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "暗里年华愁里换。凄绝离亭别馆。", 
            "客路春将半。鸟声啼处柔肠断。", 
            "欸乃几声舟去远。一任魂消不管。", 
            "回首红桥畔。杨花如雪斜阳岸。"
        ], 
        "title": "惜分飞 送别", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "半为离愁，半因多恨。", 
            "无端花事消磨尽。", 
            "梧桐泪雨又声声，重衾冷透眠难稳。", 
            "落叶吟秋，残灯拖晕。", 
            "霜寒金井西风紧。", 
            "谁家儿女倚黄昏，玉箫吹彻梅花引。"
        ], 
        "title": "柳长春", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "沉沉冥冥。", 
            "一院斜阳冷。", 
            "唤得春回春不醒。", 
            "寒锁梨花瘦影。", 
            "乡关梦也难寻。", 
            "小楼目断云深。", 
            "南浦绿波芳草，凄凄牵住愁心。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "玉凝香，花解语，疑是碧域侣。", 
            "隔著云山，多少黯愁绪。", 
            "扫眉偏我清狂，怜才有意，也牵惹、相思千缕。", 
            "挽春住。", 
            "谁知春去难留，一日一风雨。", 
            "遥忆西湖，荷塘闹红处。", 
            "何时檀板金尊，烟波画舫，待载了、卿卿同去。"
        ], 
        "title": "月底修箫谱 赠女郎秀贞", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "杨柳烟斜。", 
            "海棠风细，春去些些。", 
            "帕冷鲛绡，尘封鸾镜，人在天涯。", 
            "可怜锦瑟年华。", 
            "尽一例、飘零落花。", 
            "十二重楼，三千弱水，隔著侬家。"
        ], 
        "title": "早春怨 自题拈花小影", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "甚的伤心呼不醒。", 
            "孽海情天，都是凄凉境。", 
            "从此相思量合并。", 
            "将身打点和春病。", 
            "长夜钟声圆到枕。", 
            "月落鸟啼，归梦吴江冷。", 
            "来岁西泠呼小艇。", 
            "湖堤添个愁人影。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "东阁红衫，西风金剪，如花如月流年。", 
            "絮果兰因，惹将幽思缠绵。", 
            "吴绫小帕沉香盒，剥青葱、包裹牢坚。", 
            "蓦相逢，应是三生，石上前缘。", 
            "绿阴门巷曾相识，记徵歌煮酒，逸兴翩翩。", 
            "一别如今，又成恨海愁天。", 
            "百年身世原如寄，奈柔肠、总被情牵。", 
            "待春回、香透南枝，再卜团圆。"
        ], 
        "title": "高阳台 藏珠三妹出指甲见赠却寄", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "灯。", 
            "侬自春来瘦未曾。", 
            "和君问，底事不分明。"
        ], 
        "title": "十六字令", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "梦醒琐窗刚永昼。", 
            "草草情缘，记得愁时候。", 
            "江北江南都泄漏。", 
            "恼人只把东风咒。", 
            "欲寄天涯怜影瘦。", 
            "寄到天涯，已是梅如豆。", 
            "花信不迟郎信后。", 
            "无言寒倚春衫袖。"
        ], 
        "title": "黄金缕 折梅仕女图", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "听响连环双玉铰，睡起春寒峭。", 
            "久雨乍晴初，帘幕窗纱，花影因风掉。", 
            "惜春心事知多少。", 
            "闲把阑干靠。", 
            "无赖是东皇，央及伊行，休送年光老。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "一院小桃红软。长昼春明人倦。", 
            "香透绿窗纱。压阑花。", 
            "翠锁庭前芳草。梦破帘前啼鸟。", 
            "醉后怪销魂。月黄昏。"
        ], 
        "title": "宴西园", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "月冷黄昏，声声啼断春无信。", 
            "泪痕红印。", 
            "界破桃花晕。", 
            "惹得深闺，幽怨愁芳讯。", 
            "眉尖嫩。", 
            "怎禁春尽。", 
            "锁住千般恨。"
        ], 
        "title": "南浦月 闻杜鹃", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "身世团沙，因缘散雪，此心何事分明。", 
            "碎墨残脂，妆台犹剩零星。", 
            "瞿昙小劫浑如梦，怪匆匆、梦也难凭。", 
            "想阑干，依旧猩红，著个词人。", 
            "苍苔记得行吟处，记扶香绰约，袍影伶俜。", 
            "侬替花愁，花还算得长生。", 
            "百年佳偶成虚愿，到而今、翻悔多情。", 
            "尽无聊，月上帘钩，掩却疏棂。"
        ], 
        "title": "高阳台 题金韵仙汪玉卿评花仙馆合词", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "载著万千离思，几声柔橹，一片飞花。", 
            "昨梦团圞，灯火犹照还家。", 
            "隔迢递、几行烟树，同落泊、几点昏鸦。", 
            "恨添些。", 
            "池塘芳草，从此天涯。", 
            "堪嗟。", 
            "辞巢燕子，随春归去，身似浮楂。", 
            "遥听烟中人语，去路还赊。", 
            "更何方、绿杨桥畔，声隐约、低按红牙。", 
            "却憎它。", 
            "蓬窗商妇，还弄琵琶。"
        ], 
        "title": "玉蝴蝶 舟中", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "花为雨多香梦断。", 
            "侬为愁多围带缓。", 
            "花愁侬病自年年，花意懒。", 
            "侬意懒。", 
            "蝴蝶成团飞不散。", 
            "春去天涯无计挽。", 
            "人去天涯音信远。", 
            "春归人去两难寻，春不返。", 
            "人不返。", 
            "一院海棠谁个管。"
        ], 
        "title": "天仙子", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "寄语故乡人，肠断人千里。", 
            "环佩无声巷柝遥，携手同归矣。", 
            "好梦散如花，落月凉如水。", 
            "旧日阑干若有情，应许侬同倚。"
        ], 
        "title": "眉峰碧 病中与淑贞大姊夜语", 
        "type": "词", 
        "yun": null
    }, 
    {
        "author": "陆祖瀛", 
        "era": "清", 
        "subtype": "七言绝句", 
        "text": [
            "听得邻家笑语温，娇痴儿女话黄昏。", 
            "何人踏月归来晚，剥啄街头尚扣门。"
        ], 
        "title": "泾皋馆中作", 
        "type": "绝句", 
        "yun": "元"
    }, 
    {
        "author": "陆祖瀛", 
        "era": "清", 
        "subtype": "七言绝句", 
        "text": [
            "今生若是论生前，不是茶神即酒仙。", 
            "万事有缘君识否？此来为品第三泉。"
        ], 
        "title": "酌胶山泉（在张泾桥南）", 
        "type": "绝句", 
        "yun": "先"
    }, 
    {
        "author": "陆祖瀛", 
        "era": "清", 
        "subtype": "七言绝句", 
        "text": [
            "嫦娥本是月中仙，修到灵根福寿全。", 
            "桂子初从天上落，教君月饼佐汤筵。"
        ], 
        "title": "贺严竹坪纳宠生子时正中秋佳节也二首 其一", 
        "type": "绝句", 
        "yun": "先"
    }, 
    {
        "author": "陆祖瀛", 
        "era": "清", 
        "subtype": "七言绝句", 
        "text": [
            "小住琼楼不计年，霓裳舞罢大罗天。", 
            "中秋为爱人间好，来向君家作谪仙。"
        ], 
        "title": "贺严竹坪纳宠生子时正中秋佳节也二首 其二", 
        "type": "绝句", 
        "yun": "先"
    }, 
    {
        "author": "陆祖瀛", 
        "era": "清", 
        "subtype": "七言绝句", 
        "text": [
            "身如梁燕往来频，玉臂云鬟梦里亲。", 
            "待折菊花开笑口，秋风恐瘦捲帘人。"
        ], 
        "title": "秋风", 
        "type": "绝句", 
        "yun": "真"
    }, 
    {
        "author": "陆珊", 
        "era": "清", 
        "subtype": null, 
        "text": [
            "空谷。", 
            "幽独。", 
            "谁知我者。", 
            "月明风穆。", 
            "众香丛里抱遐心。", 
            "瑶琴。", 
            "一弹山气深。", 
            "绿窗人静珠帘下。", 
            "芳情写。", 
            "艳想都抛谢。", 
            "望湘沅。", 
            "路漫漫。", 
            "无言。", 
            "楚骚吟又叹。"
        ], 
        "title": "河传 兰", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "谢了木芙蓉。", 
            "一年花事空。", 
            "望家乡、心事归鸿。", 
            "越水胥江天咫尺，飞不过，数山峰。", 
            "画烛影摇红。", 
            "乱蛩吟砌东。", 
            "待消愁、酒浅愁浓。", 
            "病骨支床眠不得，听疏雨，打梧桐。"
        ], 
        "title": "唐多令 用草窗韵", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "春欲去。不管落红如雨。", 
            "胡蝶留春春不住。依依芳草路。", 
            "写上滕王图谱。锦翼对飞双舞。", 
            "爱傍画裙香重处。夜来仙梦度。"
        ], 
        "title": "谒金门 题芳草胡蝶便面", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "听。", 
            "何处临风玉笛鸣。", 
            "高楼倚，吹起故乡情。"
        ], 
        "title": "十六字令", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "玉环百媚盈盈笑。", 
            "罗绮三千都压倒。", 
            "装成金屋护风欺，烧起银釭当夜照。", 
            "人间富贵难徵兆。", 
            "只愿画堂春莫老。", 
            "露华酣染几朝昏，独倚阑干频起早。"
        ], 
        "title": "玉楼春 庭中新植牡丹放花", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "白水盟心两意同。", 
            "颤盈盈立态何秾。", 
            "脸霞偎得十分红。", 
            "贮稳一枝金屋里，照来双影画屏中。", 
            "对花人语自喁喁。"
        ], 
        "title": "浣溪沙 并蒂莲", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "梦回莺啭。", 
            "催起情还懒。", 
            "画了娥眉云鬓绾。", 
            "已自卖花声远。", 
            "韶光暗里消磨。", 
            "闲愁可奈春何。", 
            "燕子也怜人病，去来频拂帘波。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "秋满院。莫道秋花寒贱。", 
            "紫姹红嫣纷在眼。浓于春圃绚。", 
            "晨起殷勤手灌。相映晓妆容倩。", 
            "帘卷西风人特健。傲它霜片片。"
        ], 
        "title": "谒金门", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "滴粉搓酥巧，深脂浅黛妍。", 
            "淡妆缟袂意翩跹。", 
            "笑倚东风欲语、又无言。", 
            "宜喜望嗔面，多情少恨颜。", 
            "盈盈我见也生怜。", 
            "伴我青灯黄奶、夜窗前。"
        ], 
        "title": "南歌子 泥美人", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "无赖是东风。", 
            "吹出愁云恨雨浓。", 
            "花落春城飞不得，流红。", 
            "都付长沟暗水中。", 
            "寂寞掩帘栊。", 
            "滑滑禽声唤懊侬。", 
            "燕姹莺娇何处去，天公。", 
            "一片苍烟皓雾重。"
        ], 
        "title": "南乡子 春雨写闷", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "买醉红螺酌，游仙绿绮弹。", 
            "愁思难得片时阑。", 
            "偏又抬头瞥见，镜样月儿圆。", 
            "闷掩窗朱鸟，慵偎被彩鸾。", 
            "待寻幽梦到乡关。", 
            "无奈千川，无奈万重山。", 
            "无奈层层春树，叠叠暮云拦。"
        ], 
        "title": "喝火令", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "春色三分抛一半。", 
            "阵阵芳红，飞去难留绾。", 
            "欲折好花休更晚。", 
            "怕它莺老啼声换。", 
            "蜂音燕语增烦惋。", 
            "梦比河长，愁比天涯远。", 
            "雨雨风风还逼趱。", 
            "瞢腾只把杯斟满。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "风丝丝。雨丝丝。", 
            "织到愁人肠断时。绿杨还乱吹。", 
            "昼迟迟。日迟迟。", 
            "无数飞红吹下枝。流莺偏又知。"
        ], 
        "title": "长相思", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "两峰霁雨，正艳艳盈盈，冶鬟如笑。", 
            "画眉未了。", 
            "试新黄浅绿，淡笼轻扫。", 
            "翠色生生，燕子钗头细袅。", 
            "镜奁晓。", 
            "似汉殿新妆，帘捲人俏。", 
            "堤岸图画绕。", 
            "衬麴色裙痕，暖波芳草。", 
            "暮烟更好。", 
            "蘸斜阳一片，水云深窈。", 
            "数点娇红，逗出宫桃瘦小。", 
            "听莺早。", 
            "莫教它、翠阴春老。"
        ], 
        "title": "扫花游 西湖新绿", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "六柱湘筠一指攐。", 
            "碧纱舒卷漾轻烟。", 
            "梦回错认短蓬圆。", 
            "曲榭凭张云作帷，扁舟不碍月盈肩。", 
            "倦来随处好游仙。"
        ], 
        "title": "浣溪沙 咏一足踢帐", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "绛帻峨峨云簇。秾艳红于霜木。", 
            "渲染锦翰黄绿。端立众花中独。", 
            "似铁心肠攒束。不是软脂娇縠。", 
            "却也愁多如斛。团成百曲千曲。"
        ], 
        "title": "双鸂鶒 鸡冠花", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "睡起海棠慵，斗蹙双蛾晕。", 
            "浑懒启朱唇，反怪君王问。", 
            "停进荔枝浆，尚困梨花酝。", 
            "歌曲歇霓裳，多少闲愁恨。"
        ], 
        "title": "生查子 杨妃病齿图", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "罗袂护春寒，小立屏山畔。", 
            "出水玉芙蓉，一段巫云现。", 
            "娇倩侍儿护，皓腕横金钏。", 
            "女伴见犹怜，披与轻绡茜。"
        ], 
        "title": "生查子 太真出浴图", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "暮雨银河洗，微凉绣幕招。", 
            "月钩金挂翠云绡。", 
            "正是新秋第一、好良宵。", 
            "扇懒流萤扑，香残宝鸭烧。", 
            "倚楼何处学吹箫。", 
            "闲看一庭花影、上林梢。"
        ], 
        "title": "南歌子 七月八日坐夜", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "绕堤荷盖田田立。万丛绿里娇红出。", 
            "朝露染花肤。搴花罗袂濡。", 
            "牵牛花数点。掩映秋容淡。", 
            "小立六桥西。水痕岚翠低。"
        ], 
        "title": "菩萨蛮 初秋湖上", 
        "type": "词", 
        "yun": null
    }, 
    {
        "author": "陆炳", 
        "era": "清", 
        "subtype": null, 
        "text": [
            "迢递云归山，徘徊日沈阁。", 
            "鸟还月渐明，空庭何寂寞。", 
            "客思苦无聊，衔杯成独酌。", 
            "酒狂起欲舞，拔剑摇霜锷。", 
            "意气如河山，平生重一诺。", 
            "如何反覆情，大义同糟粕。", 
            "弃置勿复言，贫当甘藜藿。"
        ], 
        "title": "独酌", 
        "type": "古风", 
        "yun": "药"
    }, 
    {
        "author": "陆恒", 
        "era": "清", 
        "subtype": null, 
        "text": [
            "去年今日。", 
            "云压天凄切。", 
            "杨柳条条桥畔折。", 
            "死别生离片刻。", 
            "从今短簿无缘。", 
            "空闺月冷霜寒。", 
            "谁遣辰钟敲醒，一场春梦难圆。"
        ], 
        "title": "忆萝月 记正月二十八日（见《常州词录》）", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "雨敲窗，风戛玉。", 
            "幽咽凄清，似谱零铃曲。", 
            "梦断寒更声转促。", 
            "一寸灰馀，已做烧残烛。", 
            "泣孤鸿，悲寡鹄。", 
            "短了今生，未必他生续。", 
            "待向仙山觅楼阁。", 
            "不化青禽，也化辽东鹤。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "砥柱中流折，猛回头、惊涛卷岸，风悲月黑。", 
            "海上骑鲸人已去，吹散蜃楼千尺，便从此、冰消瓦裂。", 
            "石烂南山难补恨，怎偏教、铸错中州铁。", 
            "输一着，谁筹策。", 
            "长城百雉金瓯缺。", 
            "又何曾、丝延续命，戈挥落日。", 
            "莽莽寒江东逝水，只剩湘灵呜咽，纵拚化、哀鹃啼血。", 
            "叫破黄昏天惨淡，唤春光、重转终无力。", 
            "空染尽，伤心碧。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "寒塘暮雨，有相呼倦侣，宵渡凄冷。", 
            "似此天涯，长向西风，消磨如许瘦损。", 
            "平沙浅草苍茫里，正一样、飘零无定。", 
            "认遥空、点就疏痕，绝似离人倩影。", 
            "容易年华换了，霜泥数爪迹，吹散萍梗。", 
            "辛苦浮生，怎及闲鸥，日日水边睡稳。", 
            "衡阳便是伤心地，已信断、乱峰难问。", 
            "剩牢愁、独抱无眠，听遍辘轳金井。"
        ], 
        "title": "疏影 旅雁", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "几度怯临风，有恨无人识。", 
            "一寸相思一寸灰，只剩红冰结。", 
            "悄地背人弹，着雨菱花湿。", 
            "待把真珠慰寂寥，点点凝愁血。"
        ], 
        "title": "卜算子", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "念家山、茫茫何处，酸辛归计休说。", 
            "哀音催堕三更影，较比寒蝉凄切。", 
            "东风急。", 
            "怎似绮华年，弹指成陈迹。", 
            "回头故国。", 
            "尽望帝魂消，闻铃肠断，夜夜空啼血。", 
            "浑不让，易水悲歌听彻。", 
            "叮咛促尽行客。", 
            "石沉北海难填恨，只剩冤禽吊月。", 
            "花飞雪。", 
            "纵百遍、相呼春去辉无日，声声呜咽。", 
            "待叫破愁云，抛残红雨，染遍千山赤。"
        ], 
        "title": "迈陂塘 杜宇", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "苦被莺摧，频招燕妒，乃许消停。", 
            "伶俜瘦损，耐得到春深。", 
            "挨遍风风雨雨，飘零处、有泪无声。", 
            "凭谁问、东皇去后，冷落重门。", 
            "清露乞慈云，已负了、今生任委轻尘。", 
            "断肠草色，凄入一痕青。", 
            "狼藉残红零乱，鹃声里、偏又黄昏。", 
            "伤心地，埋愁难觅，填恨难平。"
        ], 
        "title": "东风齐著力 落花", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "闪晕红花青欲绝。", 
            "孤影伶俜，隐约虚堂黑。", 
            "虬箭声催残漏急。", 
            "半窗破纸迎风裂。", 
            "死剩寒灰馀一息。", 
            "还是当年，心字烧时积。", 
            "熔尽啼痕凉似雪，柔肠已化并州铁。"
        ], 
        "title": "凤栖梧", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "空阶一夕，滴芭蕉、秋心难展。", 
            "檐铁丁丁，摇曳处、蓦地愁添宛转。", 
            "秋木凄凄，秋花寂寂，秋意都零乱。", 
            "捲帘人瘦，年华容易暗换。", 
            "已入急管繁弦，不堪重证，裂破冰丝软。", 
            "万斛真珠抛作泪，待把潇湘填满。", 
            "压屋云沉，偎篱菊淡，冷落闲庭院。", 
            "为谁听遍，空馀霜鬓搔短。"
        ], 
        "title": "百字令", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "新愁打叠传千里。谁从驿路迢迢寄。", 
            "何处问刀环。封侯人未还。", 
            "魂和残漏断。月近天涯远。", 
            "踏遍垄头云。香消纸帐春。"
        ], 
        "title": "菩萨蛮 题刘提督斌梅林咏月遗照", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "对萧萧、满庭风雨，问秋秋怎无绪。", 
            "分明似带恹恹病，洗褪秋容如许。", 
            "抛不去。", 
            "有万叠浓愁，都在秋心聚。", 
            "频啼玉箸。", 
            "尽莲漏敲残，铜壶滴尽，犹是声声絮。", 
            "我待做，窗外芭蕉几树。", 
            "好教夜夜听汝。", 
            "悲秋可也秋知道，底事浑难为主。", 
            "秋何处，只蔓草荒烟，一片寒蛩语。", 
            "凄凉砧杵。", 
            "把欲断秋魂，生生熔碎，零乱成丝缕。"
        ], 
        "title": "迈陂塘", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "今夕何夕，怅娟娟照处，风清月白。", 
            "玉宇琼楼归去后，知在蟾宫几阙。", 
            "也算曾圆，不堪重证，小历沧桑劫。", 
            "前身记否，明明镜影磨灭。", 
            "料应只合奔云，为谁系恋，莽莽尘寰窄。", 
            "未必多情长锁恨，刚好从头悟彻。", 
            "可是无缘，谁能遣此，击碎冰壶缺。", 
            "霜花窣地，任他一例埋没。"
        ], 
        "title": "酹江月", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "分明消尽恹恹样，堪怜一痕无主。", 
            "愁不禁秋，瘦难成影，耐得几多酸楚。", 
            "前踪漫数。", 
            "已负了团圞，休言眉妩。", 
            "挨到而今，料应灵药亦无补。", 
            "前身曾做底事，累青天碧海，长伴风露。", 
            "曲绕肠回，黯拚魂断，险胜银湾遥阻。", 
            "催残禁鼓。", 
            "似斜倚薰笼，夜凉凝雾。", 
            "扶起零丁，有怀谁共诉。"
        ], 
        "title": "如此江山 残月", 
        "type": "词", 
        "yun": null
    }, 
    {
        "author": "陆恒", 
        "era": "清", 
        "subtype": null, 
        "text": [
            "堕地生逢日，埋忧死别时。", 
            "半奁破镜半奁诗。", 
            "还是酹君酹我、费寻思。", 
            "玉殿修文早，金蝉脱壳迟。", 
            "不曾双泛紫霞卮。", 
            "负了秋山，负了鬓成丝。", 
            "负了信沉青鸟，归路尚参差。"
        ], 
        "title": "喝火令 小春廿三为先夫子小兆祖茔，是日值余母难，抚然倚此", 
        "type": "词", 
        "yun": "支"
    }, 
    {
        "author": "陆幽光", 
        "era": "清", 
        "subtype": null, 
        "text": [
            "几欲把愁推去。", 
            "却被双眉锁住。", 
            "细软语情郎，何事千情万绪。", 
            "无味。", 
            "无味。", 
            "牵惹柔肠如许。"
        ], 
        "title": "如梦令（见《众香词》）", 
        "type": "词", 
        "yun": null
    }, 
    {
        "author": "陆幽光", 
        "era": "清", 
        "subtype": null, 
        "text": [
            "爽气西山来画栋。檐马叮当惊午梦。", 
            "高揭起湘帘。晚霞拥玉蟾。", 
            "蛩声鸣断续。雁字排长幅。", 
            "欲诉可怜秋。秋深日日愁。"
        ], 
        "title": "重叠金 秋恨", 
        "type": "词", 
        "yun": null
    }, 
    {
        "author": "陆姮", 
        "era": "清", 
        "subtype": null, 
        "text": [
            "小楼昨夜春寒渐。绿筠帘子何曾捲。", 
            "帘外又斜阳。一溪新水香。", 
            "已教人远别。更把青山隔。", 
            "人自不思归。布帆空解飞。"
        ], 
        "title": "菩萨蛮 寄外二首（见《灵芬馆词话》） 其一", 
        "type": "词", 
        "yun": null
    }, 
    {
        "author": "陆姮", 
        "era": "清", 
        "subtype": null, 
        "text": [
            "酿花天气春愁重。淡云微雨都如梦。", 
            "金斗熨沈香。夜来针线忙。", 
            "踏青浑懒去。女伴空招取。", 
            "多事是黄昏。替人催泪痕。"
        ], 
        "title": "菩萨蛮 寄外二首（见《灵芬馆词话》） 其二", 
        "type": "词", 
        "yun": null
    }, 
    {
        "author": "陆奎勋", 
        "era": "清", 
        "subtype": null, 
        "text": [
            "曼卿不乐主芙蓉，少霞不解铭新宫。", 
            "王书下徵莲㘰子，云旗双护白耳龙。", 
            "我侪与天争不得，烛花迸落情泪红。", 
            "思君复读茜村诗，夷光郑旦无冶容。", 
            "集裘照眼万翠鸟，酿花可口千壶蜂。", 
            "人妒此才天不妒，前身果否白鹤童。", 
            "天姥峰尖续残梦，绿鹦一笑烟濛濛。", 
            "蛾眉未信能伐性，风骚何必例坐穷。", 
            "单豹养内虎食外，张毅养外病攻中。", 
            "男儿堕地命在天，生死贵贱贫富同。", 
            "死者自宁生者哭，半杯松叶饮不空。", 
            "有文有子堪送老，浅语抹杀欧阳翁。", 
            "悲哉文冢化朽壤，悲哉骥子号酸风。"
        ], 
        "title": "挽沈南疑", 
        "type": "古风", 
        "yun": null
    }, 
    {
        "author": "陆奎勋", 
        "era": "清", 
        "subtype": null, 
        "text": [
            "广源闸西水竹业，梵刹金碧摩苍穹。", 
            "就中一殿制宏敞，梁施铁绠悬华钟。", 
            "厥重万钧径丈二，何年冶尽耶溪铜。", 
            "前代长陵始建国，兵戈宁谧财力丰。", 
            "方袍少师特监造，小心学士书法工。", 
            "《华严》全卷八十一，自表及里填虚空。", 
            "《金刚般若》贯两铣，《首楞严》咒环旋虫。", 
            "曩时留镇汉经厂，长鸣侯爵蒙褒封。", 
            "后来移置万寿寺，土木穷极貂珰冯。", 
            "楼头日俾六僧击，由旬以外闻舂容。", 
            "咄哉熹庙听不聪，委鬼窃柄茄花红。", 
            "论言白虎声宜哑，卧之朽壤榛菅中。", 
            "销磨点点滴滴雨，剥落调调刁刁风。", 
            "圣朝百度悉兴举，神物久淹还遭逢。", 
            "观者合十相赞叹，远胜鼍鼓音逢逢。", 
            "我生好古渐成癖，周遭细视揩双瞳。", 
            "墙东高槐罥斜照，柴车欲返愁匆匆。", 
            "愿以寸莛发鲸吼，人天震动开群聋。"
        ], 
        "title": "万寿寺铜钟歌", 
        "type": "古风", 
        "yun": null
    }, 
    {
        "author": "陆奎勋", 
        "era": "清", 
        "subtype": null, 
        "text": [
            "江南草长莺乱飞，柳花如雪粘人衣。", 
            "龙头画舫送将归。", 
            "送将归，两持楫。", 
            "妹桃根，姊桃叶。"
        ], 
        "title": "江南曲拟梁昭明", 
        "type": "古风", 
        "yun": null
    }, 
    {
        "author": "陆鸣珂", 
        "era": "清", 
        "subtype": "五言律诗", 
        "text": [
            "北栈行将尽，鸡头势转雄。", 
            "七盘蚁旋磨，百折马行空。", 
            "天险关山壮，人谋斧凿工。", 
            "十年转战地，故垒动悲风。"
        ], 
        "title": "七盘上鸡头关", 
        "type": "律诗", 
        "yun": "东"
    }, 
    {
        "author": "陆肯堂", 
        "era": "清", 
        "subtype": "五言律诗", 
        "text": [
            "岩水无停响，飞流洒半空。", 
            "霏微忽下上，萦拂渐西东。", 
            "晴昼看珠雨，清秋散玉虹。", 
            "传闻雁宕胜，奇绝想应同。"
        ], 
        "title": "拂水岩", 
        "type": "律诗", 
        "yun": "东"
    }, 
    {
        "author": "陆绍周", 
        "era": "清", 
        "subtype": "五言律诗", 
        "text": [
            "带水襟山地，登临眼界新。", 
            "草痕迷屐齿，花气袭车茵。", 
            "风物思吴下，清游拟洛滨。", 
            "人生惟骨肉，此外又谁亲。"
        ], 
        "title": "和缪邰生游郊外", 
        "type": "律诗", 
        "yun": "真"
    }, 
    {
        "author": "陆绍周", 
        "era": "清", 
        "subtype": "七言律诗", 
        "text": [
            "身世鲇鱼上竹竿，冬心独抱不知寒。", 
            "论交四海同音少，有志千秋下笔难。", 
            "阅尽风霜翻作健，愁来天地亦非宽。", 
            "本来弧矢男儿志，离莫生悲聚莫欢。"
        ], 
        "title": "和陈级青", 
        "type": "律诗", 
        "yun": "寒"
    }, 
    {
        "author": "陆奎勋", 
        "era": "清", 
        "subtype": "七言绝句", 
        "text": [
            "落笔加弯射兕弓，抹他坡老与涪翁。", 
            "贫家几处添诗料，红雨吹残一桁风。"
        ], 
        "title": "答艾庐弟 其一", 
        "type": "绝句", 
        "yun": "东"
    }, 
    {
        "author": "陆奎勋", 
        "era": "清", 
        "subtype": "七言绝句", 
        "text": [
            "北楼虽冷膝堪容，种柳无心且种松。", 
            "王氏古欢毡一片，苏家清玩木三峰。"
        ], 
        "title": "答艾庐弟 其二", 
        "type": "绝句", 
        "yun": "冬"
    }, 
    {
        "author": "陆奎勋", 
        "era": "清", 
        "subtype": "五言律诗", 
        "text": [
            "蚕眠非我土，豆荚忽尝新。", 
            "实少腹犹果，沙迟醉几巡。", 
            "名齐金氏薯，味敌陆家莼。", 
            "植物留遗爱，农歌久未湮。"
        ], 
        "title": "尝陈豆", 
        "type": "律诗", 
        "yun": "真"
    }, 
    {
        "author": "陆奎勋", 
        "era": "清", 
        "subtype": "五言律诗", 
        "text": [
            "地偏仍在市，具少不须车。", 
            "将隐文焉用，虽贫乐有馀。", 
            "故交三径月，历劫半床书。", 
            "错拟临江宅，空教庾信居。"
        ], 
        "title": "移居", 
        "type": "律诗", 
        "yun": "鱼"
    }, 
    {
        "author": "陆奎勋", 
        "era": "清", 
        "subtype": "七言律诗", 
        "text": [
            "酒旗歌板忆同群，臂缕春来月减分。", 
            "弟子心疑《进学解》，先生腹草《送穷文》。", 
            "短檠多泪何堪剪，小砚无年却要耘。", 
            "果有洛阳田二顷，不劳封作武安君。"
        ], 
        "title": "寄鸿轩诸子", 
        "type": "律诗", 
        "yun": "文"
    }, 
    {
        "author": "陆奎勋", 
        "era": "清", 
        "subtype": "七言律诗", 
        "text": [
            "钿车轣辘碾芳尘，湖上重游隔几旬。", 
            "柳絮忽粘空外雨，梨云不断梦中春。", 
            "渚藏冶绿浑迷路，佩结幽香别赠人。", 
            "宁料湘潭憔悴客，仍逢媭女詈申申。"
        ], 
        "title": "湖上念金心斋", 
        "type": "律诗", 
        "yun": "真"
    }, 
    {
        "author": "陆炳", 
        "era": "清", 
        "subtype": "五言律诗", 
        "text": [
            "晴川书触目，亭午水波明。", 
            "舟疾驱山走，云迟碍日行。", 
            "石苔齐草色，岸竹聚风声。", 
            "惟是寻幽处，由来世莫争。"
        ], 
        "title": "晴川", 
        "type": "律诗", 
        "yun": "庚"
    }, 
    {
        "author": "陆炳", 
        "era": "清", 
        "subtype": "五言律诗", 
        "text": [
            "离情何所极，满眼尽关山。", 
            "芳草通千里，孤城绕百蛮。", 
            "功名边地远，心事鬓毛斑。", 
            "雨露春应足，无愁镜里颜。"
        ], 
        "title": "寄茂州张左虚使君", 
        "type": "律诗", 
        "yun": "删"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "轻舟暂过蓼滩前，水气空濛夜色妍。", 
            "银浦秋高山影瘦，碧天云净月轮圆。", 
            "渔矶结草皆成屋，蟹簖横波不碍船。", 
            "断续歌声听未已，半篷芦苇满溪烟。"
        ], 
        "title": "舟中望月", 
        "type": "律诗", 
        "yun": "先"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "西山日落已无痕，露湿罗衫渐减温。", 
            "历碌驹轮走清夜，零星萤火照黄昏。", 
            "月明松径僧归寺，云护溪林犬吠村。", 
            "入室挑灯咸问讯，渔人空说武陵源。"
        ], 
        "title": "自杨厍夜归华墅", 
        "type": "律诗", 
        "yun": "元"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "红颜翻作白头吟，累尔离居泪满襟。", 
            "权做花铃护秋艳，欲捶羯鼓散春阴。", 
            "岂因丽质垂青眼，忍听酸言冷素心。", 
            "送子还家无别语，瑶琴休鼓不平音。"
        ], 
        "title": "有王姓女时占反目匿余家数日其夫来晓之以义而去", 
        "type": "律诗", 
        "yun": "侵"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "课子无期志渐衰，频年浪枻有馀哀。", 
            "客中归梦云无定，病里离愁雨送来。", 
            "倦眼怕看灯檠火，名心冷拨药炉灰。", 
            "何年竹屋茅亭建，门对芙蓉九朵开。"
        ], 
        "title": "病中感怀（四首录二） 其一", 
        "type": "律诗", 
        "yun": "灰"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "气血将衰事易忘，中年无志转荒唐。", 
            "悔抛书卷求名懒，误逐风尘为口忙。", 
            "抱子未知能式谷，娶妻差喜识糟糠。", 
            "从头想到亲恩厚，未报涓埃暗自伤。"
        ], 
        "title": "病中感怀（四首录二） 其二", 
        "type": "律诗", 
        "yun": "阳"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "蕉窗寂静已更深，银蜡烧残玉漏沉。", 
            "万缕清愁传夜柝，半床幽梦碎秋砧。", 
            "声闻寒鹤作长啸，目送飞鸿动远吟。", 
            "睡起怀人清不寐，一帘明月照罗衾。"
        ], 
        "title": "夜不成寐望月有感", 
        "type": "律诗", 
        "yun": "侵"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "落叶萧萧百卉非，小园终日掩柴扉。", 
            "梧阶露冷寒螀咽，豆圃烟荒瘦蝶飞。", 
            "病里每嫌秋寂寂，愁中况值雨霏霏。", 
            "夜深时觉眠难稳，恼听邻机织未稀。"
        ], 
        "title": "落叶", 
        "type": "律诗", 
        "yun": "微"
    }, 
    {
        "author": "陆祖瀛", 
        "era": "清", 
        "subtype": "七言律诗", 
        "text": [
            "惊起流莺绕树飞，乍开倦眼赏芳菲。", 
            "恨随柳线论长短，人向梅花较瘦肥。", 
            "药与病魔争岁月，花留娇鸟弄春晖。", 
            "今番别有天然趣，一径苍苔独掩扉。"
        ], 
        "title": "春日病后作", 
        "type": "律诗", 
        "yun": "微"
    }, 
    {
        "author": "陆费瑔", 
        "era": "清", 
        "subtype": "七言绝句", 
        "text": [
            "曾题白甀品中泠，间踏青鞋历下亭。", 
            "好似吾家老桑苎，自煎绿雪校《茶经》。"
        ], 
        "title": "试泉图为张仲华题", 
        "type": "绝句", 
        "yun": "青"
    }, 
    {
        "author": "陆费瑔", 
        "era": "清", 
        "subtype": "七言绝句", 
        "text": [
            "一角红楼飏柳烟，水阑花鸭抱雏眠。", 
            "钓丝风里瓜皮稳，不上吴江赤马船。"
        ], 
        "title": "春游杂兴", 
        "type": "绝句", 
        "yun": "先"
    }, 
    {
        "author": "陆费瑔", 
        "era": "清", 
        "subtype": "五言律诗", 
        "text": [
            "积雨暗林木，空堂人语清。", 
            "夕阴深闭户，寒色远侵城。", 
            "遥雁闻砧起，秋虫向烛鸣。", 
            "菰蒲江上路，岿梦傥难成。"
        ], 
        "title": "雨夜", 
        "type": "律诗", 
        "yun": "庚"
    }, 
    {
        "author": "陆费瑔", 
        "era": "清", 
        "subtype": "七言律诗", 
        "text": [
            "高城迢递暝烟收，庐阜周遭翠欲流。", 
            "孔雀南飞儿女恨，大江东去古今愁。", 
            "疏钟云度松阴晚，远牧风回槲叶秋。", 
            "何处月明村笛起，此行不为听吴讴。"
        ], 
        "title": "庐江道中晚眺", 
        "type": "律诗", 
        "yun": "尤"
    }, 
    {
        "author": "陆费瑔", 
        "era": "清", 
        "subtype": "七言律诗", 
        "text": [
            "蕉阴满地袅茶烟，绿透窗纱斗室便。", 
            "松鼠落檐桐吐乳，箨龙穿径笋行鞭。", 
            "帘间危石如人立，枕畔残棋待客眠。", 
            "半日清间尘不到，幽栖何异小游仙。"
        ], 
        "title": "雨春馆即事", 
        "type": "律诗", 
        "yun": "先"
    }, 
    {
        "author": "陆茜", 
        "era": "清", 
        "subtype": null, 
        "text": [
            "那年人送春光去。", 
            "曾几度、牵愁绪。", 
            "今年春又送人归，肠断东风不语。", 
            "莺吟燕舞，红飞绿倦，甚计相留住。", 
            "重帘依旧声声处。", 
            "人去也、春无主。", 
            "年年南浦唱骊歌，极目吴江云树。", 
            "三篙初涨，一痕倩影，魂梦随君渡。"
        ], 
        "title": "孤雁儿 送大姊归宁", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "听何处、莺啼鹊噪。", 
            "唤醒离魂，绣衾梦晓。", 
            "一自春来，断肠心绪惹多少。", 
            "阑珊病骨，怎禁得、闲愁绕。", 
            "宝鸭久慵烧，剩药里、堆中香袅。", 
            "悄悄。", 
            "待归来燕子，卷起一帘芳草。", 
            "韶华似梦，况客里、红颜易老。", 
            "懊恼煞、昨夜东风，又都把、梨花吹了。", 
            "尽碧水流红，谁管伤春哭倒。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "浓绿沉沉帘影泻。", 
            "又听红襟，燕子商量话。", 
            "住也无聊归也罢。", 
            "小桃已逐东风嫁。", 
            "病骨闲愁无计卸。", 
            "睡皱罗衫，叠皱鸳鸯帕。", 
            "杨柳春深芳絮谢。", 
            "飞飞飞上红楼罅。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "几日阴晴，又是海棠红透。", 
            "湿冰绡、泪痕依旧。", 
            "斜阳楼外丝丝柳。", 
            "绾住春愁，断送春人瘦。", 
            "这凄楚黄昏，尽教挨彀。", 
            "想今宵、梦应该有。", 
            "把帘儿放了衾儿叠，却卸云鬟，独自和灯守。"
        ], 
        "title": "锦缠道", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "依旧闲庭依旧雨。", 
            "翠冷红销，花事全无据。", 
            "凄绝青青芳草路。", 
            "东风吹起漫天絮。", 
            "万种春愁无著处。", 
            "春已将归，愁也应该去。", 
            "侬替春愁春不语。", 
            "一般都是无情绪。"
        ], 
        "title": "卷珠帘", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "微雨初收，浓烟未散，憔悴几枝低亚。", 
            "携伴灯前，倩影珊珊淡写。", 
            "待分香、薜荔墙头，支瘦骨、蔷薇花架。", 
            "宜野。", 
            "把铅华洗尽，亭亭疏雅。", 
            "燕子商量闲话。", 
            "道万绿成阴，小红刚嫁。", 
            "拦住残春，有幅蛛丝如画。", 
            "可伤心、梦冷荼蘼，曾记否、月明亭榭。", 
            "馀暇。", 
            "看深情如诉，靓妆如砑。"
        ], 
        "title": "月华清 院中木香盛开，用《花帘词》韵谱之", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "朝飞暮卷怅难留。", 
            "挂帘钩。", 
            "又慵钩。", 
            "流水落花，春去曲江头。", 
            "寂寞空庭闲立遍，天不管，惜芳心、怎解愁。", 
            "解愁。", 
            "解愁。", 
            "夜悠悠。", 
            "云未收。", 
            "雨未收。", 
            "梦也梦也，梦不到，旧日红楼。", 
            "化个翩翩，蝴蝶几生修。", 
            "目断天涯芳草路，偏岁岁，自残春、绿到秋。"
        ], 
        "title": "江城梅花引 送春", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "客里光阴，樽前花鸟，几番狼藉啼痕。", 
            "青天碧海，历历记前因。", 
            "情重尘缘反浅，多情处、总是愁根。", 
            "堪怜那，古今佳偶，几个白头人。", 
            "重门。", 
            "深悄悄，芦帘纸阁，吟遍黄昏。", 
            "忆调铅弄粉，眉样翻新。", 
            "昔日妆奁砚匣，而今是、锦瑟封尘。", 
            "纱窗外，霜清月冷，呼起小梅魂。"
        ], 
        "title": "满庭芳 题周次轩《离恨诗草》", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "紫玉烟销，泥金字冷，酿成恨海难添。", 
            "鸳镜尘封，谁知一霎因缘。", 
            "当时语谶而今悟，羡逋翁、眷属长妍。", 
            "最堪怜，廿四番风，吹损年华。", 
            "数声铁笛残梅落，痛香飘粉断，花忏生前。", 
            "短梦惺忪，断肠怎忍重泉。", 
            "痴情侬亦工愁病，似春蚕、到宛缠绵。", 
            "尽流连，泪湿衫襟，月浸阑干。"
        ], 
        "title": "庆春泽 题赵笛楼玉扇吟", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "青鸾飞杳隔遥峰。", 
            "玉镜已成空。", 
            "红颜花命无多艳，怕支持、廿四番风。", 
            "慧福堪怜草草，幽昙忒煞匆匆。", 
            "十年侬亦寄萍踪。", 
            "陈迹感泥鸿。", 
            "伤春接著悲秋病，尽消磨、岁月愁中。", 
            "遥忆庾公亭畔，谁人石倚玲珑。"
        ], 
        "title": "风入松 读阮媚川《慈晖馆遗集》，书后", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "独抱牙琴怨。", 
            "忒无端、一弹再鼓，朱弦重断。", 
            "天下伤心谁此似，恨海终难填满。", 
            "叹岁月、暗中偷换。", 
            "刻烛论诗人似玉，怎匆匆、镜里空花幻。", 
            "便梦也，抑何短。", 
            "翠螺眉黛红螺研。", 
            "最凄凉、一般闲却，张郎斑管。", 
            "剩有玉台酬唱稿，待付香檀梨板。", 
            "未读也、寸肠先乱。", 
            "何况痴情侬亦累，算蚕丝、未了馀生喘。", 
            "愁病味，倍偿惯。"
        ], 
        "title": "金缕曲 题凌芷沅《翠螺阁遗稿》", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "一番读罢，叹惊人才调。", 
            "清澈冰壶泻怀抱。", 
            "想碧沙帷里、字煮瓶笙，争不辩，茶影吟魂缭绕。", 
            "湖山钟秀美，春月秋花，妙手都成好词料。", 
            "何处觅樵青、沦井烹泉，尽沁透、一腔烦恼。", 
            "笑侬也、凡材愧君知，愿早把平原、买丝绣了。"
        ], 
        "title": "洞仙歌 题《茶梦盦词》", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "径竹敲寒，庭梧滴翠，六时幽梦难成。", 
            "烛泪横流，照来瘦影娉婷。", 
            "芙蓉镜褪红潮晕，耐这般、凄楚寒更。", 
            "最无聊，铃语檐前，也自泠泠。", 
            "无端几夜秋风雨，听遥遥雁橹，送到秋声。", 
            "倚著窗儿，怎教挑尽银灯。", 
            "新愁旧恨何时了，算多愁、总为多情。", 
            "尽销魂，一寸眉梢，悄惹轻颦。"
        ], 
        "title": "高阳台 自题“绿窗听雨图”", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "离恨随秋渺渺深。风透疏林。", 
            "寒透重衾。金钱夜夜卜归音。", 
            "灯也无心。鹊也无心。", 
            "四壁残蛩催短砧。别样愁侵。", 
            "一样哀吟。如丝幽梦断难寻。", 
            "月又将沉。漏又将沉。"
        ], 
        "title": "一剪梅 次外子见寄原韵", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "卸了鸾钗双碧玉。", 
            "叠了鸳衾，薰了芙蓉褥。", 
            "瘦到黄花腰一束。", 
            "秋风断梦何由续。", 
            "重卷潇湘帘半幅。", 
            "依旧阑干，几折猩红曲。", 
            "闲倚梧桐吹凤竹。", 
            "月明天远山微绿。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "木樨香里坐论诗。", 
            "瘦骨倦支持。", 
            "岁华容易抛人去，任西风、吹鬓成丝。", 
            "遥忆江楼人倚，云山梦里归期。", 
            "空庭露冷夜迟迟。", 
            "鸦睡正酣时。", 
            "昨宵明月今何处，料嫦娥、也怕相思。", 
            "恐有悲秋儿女，檀栾不许人知。"
        ], 
        "title": "风入松 中秋无月", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "碧天如洗沉沉静，嫦娥也合垂泪。", 
            "可知更有，痴儿呆女，抱愁相对。", 
            "帘筛影碎。", 
            "把多少、酸情料理。", 
            "步苍苔、瑶阶迤逦，宝鼎篆香细。", 
            "一度檀栾夜，几处欢娱，几人憔悴。", 
            "相思彻底，想天涯、一般钩起。", 
            "风漾银塘，笑卅六鸳鸯痴睡。", 
            "看霜花、扑簌不管，冷似水。"
        ], 
        "title": "凄凉犯 月", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "画堂开处，杯泛红霞，却好晴昼。", 
            "握手论心，座上春风亲授。", 
            "更闲行，抄幽径，绿阴如水凉衣袖。", 
            "太匆匆，叹十年尘梦，青山依旧。", 
            "忽地觉、烦襟洗尽，诗思添浓，人意销逗。", 
            "只怪斜阳，红上眉棱催走。", 
            "重把西溪期后约，瓜皮艇子招渔妇。", 
            "问人生，这清狂，几番消受。"
        ], 
        "title": "倦寻芳 周暖姝夫人招吴蘋香暨余集大涤山房，登致爽台，眺望湖上诸山，即席赋谢。", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "春意逗春风，最关心，却是故园香雪。", 
            "驿时信沉沉，全不管、孤馆个侬凄绝。", 
            "一枝瘦影，美人独向瑶阶立。", 
            "此际芳魂应恨我，忍把幽姿轻撇。", 
            "伴伊尚有胎禽，只静对、黄昏相思难说。", 
            "吟赏已无人，好珍重、休被笛声吹裂。", 
            "宵来有梦，多应化个罗浮蝶。", 
            "万籁无声飞去也，低了半轮明月。"
        ], 
        "title": "南浦 忆梅", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "名遍浙西东。", 
            "此老犹龙。", 
            "少陵慷慨古今同。", 
            "愿得先生横笔阵，扫却狼烽。", 
            "小草荷春风。", 
            "技愧雕虫。", 
            "绿窗又整旧诗筒。", 
            "从此破魔还礼佛，丹桂香中。"
        ], 
        "title": "浪淘沙 题魏滋伯攘臂吟", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "被池难熨夜寒生。", 
            "梦初醒。", 
            "小窗明。", 
            "看月开门、正待下阶庭。", 
            "吹下满天杨柳絮，黏翠袖，冷无声。", 
            "晓来不怕剪风轻。", 
            "卷纱棂。", 
            "拓银屏。", 
            "极目远山、遮却几分青。", 
            "层叠远山全不见，惟一抹、白云横。"
        ], 
        "title": "江城子 夜雪", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "韶华暗徙。", 
            "爆竹声声里。", 
            "守到烛花成片，留不住，年如水。", 
            "闺房占吉利。", 
            "金钱罗玉几。", 
            "岁岁年年如愿，团圞夜、总欢喜。"
        ], 
        "title": "霜天晓角 除夕", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "嘈嘈切切。", 
            "多少闲愁说。", 
            "不管愁人肠百结。", 
            "一夜小楼听彻。", 
            "声声梦断西窗。", 
            "奈何秋夜偏长。", 
            "推枕揽衣起坐，床前明月如霜。"
        ], 
        "title": "清平乐 秋蛩", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "千回百折。", 
            "顿悲来满臆，甚于针刺。", 
            "酸上心头，泪下襟头，寸肠浑似梭织。", 
            "愁时怕把啼痕揾，越揾住、越和愁结。", 
            "算生来、瘦骨柔魂，禁得几番悽恻。", 
            "懊恼邻家儿女，话黄昏妮妮，添助萧瑟。", 
            "倚枕摩挲，梦又惊残，欲睡何曾睡得。", 
            "深宵万种柔情绪，只一点、夜灯知悉。", 
            "道无人、说与愁思，量取画裙宽窄。"
        ], 
        "title": "疏影", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "金碎明霞散，脂红落日悬。", 
            "晚来乡思蓦悠然。", 
            "遥想当楼残照、小窗间。", 
            "渔梦醒残月，江村起曙烟。", 
            "晓来乡思蓦悠然。", 
            "雁度晴空只少、素书传。"
        ], 
        "title": "南歌子 山阴道上", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "轻离别。", 
            "一枝聊借身如叶。", 
            "身如叶。", 
            "寸眉双锁，寸肠千摺。", 
            "夜窗虚幌明如雪。", 
            "羁人怕见天边月。", 
            "天边月。", 
            "举头谁共，大江澜叠。"
        ], 
        "title": "忆秦娥 越中旅舍", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "虫声雁声。砧清笛清。", 
            "唤回幽梦无成。数三更四更。", 
            "愁形病形。花零絮零。", 
            "翠裙斜倚银屏。怕新寒暮生。"
        ], 
        "title": "醉太平", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "秋悽悽。", 
            "秋声秋声酸心脾。", 
            "酸心脾。", 
            "藓阶蛩絮，枫岸乌啼。", 
            "月盈南浦花东篱。", 
            "玉箫金管谁家吹。", 
            "谁家吹。", 
            "画堂春夜，忽忆当时。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "明驼疾。", 
            "咸阳古道西风急。", 
            "西风急。", 
            "连天衰草，四无人迹。", 
            "解鞍下骑聊休息。", 
            "拥裘闲话家山隔。", 
            "家山隔。", 
            "天涯梦见，翠楼春色。"
        ], 
        "title": "忆秦娥 题大漠行旅图", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "画眉才了临妆镜。一枝斜飐生娇韵。", 
            "倦压鬓云偏。呼鬟整翠钿。", 
            "夜香烧月下。细步吹兰麝。", 
            "卸向枕函旁。凉宵梦也香。"
        ], 
        "title": "菩萨蛮 簪茉莉美人 其一", 
        "type": "词", 
        "yun": null
    }, 
    {
        "author": "陆珊", 
        "era": "清", 
        "subtype": null, 
        "text": [
            "露阶蛩语声呜咽。玉炉香尽天街寂。", 
            "明月半窥帘。思乡人未眠。", 
            "望云空伫立。岁岁伤离别。", 
            "生小本多愁。听风怕到秋。"
        ], 
        "title": "菩萨蛮 簪茉莉美人 其二", 
        "type": "词", 
        "yun": null
    }, 
    {
        "author": "陆茜", 
        "era": "清", 
        "subtype": null, 
        "text": [
            "罗浮梦径。", 
            "把湖堤片月，赚出山顶。", 
            "彩笔携来，写照清波，沉沉鹤睡刚醒。", 
            "红香勒住春如海，怕玉笛、声声吹冷。", 
            "最羡它、十二楼台，合趁词仙双影。", 
            "怎作天涯萍梗，挂帆待去也，香散孤岭。", 
            "絮果因缘，草次浮生，总是人天愁境。", 
            "松花墨沈桃花纸，便有句、应无人省。", 
            "更几时、买棹重来，旧约西溪试茗。"
        ], 
        "title": "疏影 修梅图，为暖姝夫人题", 
        "type": "词", 
        "yun": null
    }, 
    {
        "author": "陆秉枢", 
        "era": "清", 
        "subtype": null, 
        "text": [
            "钱塘江头舟夜泊，涛声欲卷秋云落。", 
            "江寒风系不成梦，推篷看月罗衣薄。", 
            "榜人夜起说潮生，十担行装一叶轻。", 
            "随潮忽起又忽落，扁舟难与洪涛争。", 
            "潮声偏恐远来客，小舟上下如鱼掷。", 
            "茫茫一望四无际，浩渺江涛浸蟾魄。", 
            "遥峰三叠五叠青，潮头千点万点白。", 
            "拥衾欲寐梦还醒，把酒独酌酬江灵。", 
            "须臾潮落舟亦定，江清月堕星荧荧。"
        ], 
        "title": "夜泊江干待晓始发适值潮至小舟巅簸苦不得寐得长歌一首", 
        "type": "古风", 
        "yun": null
    }, 
    {
        "author": "陆秉枢", 
        "era": "清", 
        "subtype": "五言律诗", 
        "text": [
            "秋风如送客，偏与榜人间。", 
            "屋少多依郭，城低半枕山。", 
            "舟喧相问语，鸟倦自飞还。", 
            "明日挂帆去，严江隐约间。"
        ], 
        "title": "富阳道中", 
        "type": "律诗", 
        "yun": "删"
    }, 
    {
        "author": "陆秉枢", 
        "era": "清", 
        "subtype": "七言律诗", 
        "text": [
            "麝煤烧尽雁旧沈，回首邻园思不禁。", 
            "云里关山孤客梦，月中砧杵万家心。", 
            "生偏耐冷怜秋菊，倦即知还愧暮禽。", 
            "检点寒衣更惆怅，缁尘痕比去年深。"
        ], 
        "title": "都门秋思示俞少轩解元兼寄戴鳌峰严缁生两同年", 
        "type": "律诗", 
        "yun": "侵"
    }, 
    {
        "author": "陆建", 
        "era": "清", 
        "subtype": "七言绝句", 
        "text": [
            "隋堤漠漠柳千条，回首吴歈冷碧箫。", 
            "枨触苏台旧风景，有人重唱雨潇潇。"
        ], 
        "title": "为滑济川书乐工扇 其一", 
        "type": "绝句", 
        "yun": "萧"
    }, 
    {
        "author": "陆建", 
        "era": "清", 
        "subtype": "七言绝句", 
        "text": [
            "短笛横窗夜月清，木兰双楫水云轻。", 
            "溪边花落莺声老，恰爱何戡到渭城。"
        ], 
        "title": "为滑济川书乐工扇 其二", 
        "type": "绝句", 
        "yun": "庚"
    }, 
    {
        "author": "陆岫芬", 
        "era": "清", 
        "subtype": null, 
        "text": [
            "愁萦恨惹匆匆里，琼花经雨先谢。", 
            "一轮宝镜，照他奉倩，泪如珠泻。", 
            "今生负也，悔末乞、杨枝水洒。", 
            "望空江、翠雨飘飘，忍听暮钟打。", 
            "凄绝蓬莱劫，并命鸳鸯，顿教抛舍。", 
            "大招赋遍，怅翩然、空留遗挂。", 
            "寒绿粼粼，照不见、黛螺如画。", 
            "算三生、素袂只有梦里把。"
        ], 
        "title": "凄凉犯（见《词综补》）", 
        "type": "词", 
        "yun": null
    }, 
    {
        "author": "陆宗潍", 
        "era": "清", 
        "subtype": "七言绝句", 
        "text": [
            "忽听乡音唤阿蒙，月明桥畔此浮踪。", 
            "乘君下水归帆便，寄我平安第一封。"
        ], 
        "title": "维扬舟次遇乡人南归", 
        "type": "绝句", 
        "yun": "冬"
    }, 
    {
        "author": "陆学钦", 
        "era": "清", 
        "subtype": "七言绝句", 
        "text": [
            "一腔恨血喷桃花，点染生绡妙笔夸。", 
            "为问元规尘十丈，携将此扇可能遮。"
        ], 
        "title": "李香君小像 其一", 
        "type": "绝句", 
        "yun": "麻"
    }, 
    {
        "author": "陆学钦", 
        "era": "清", 
        "subtype": "七言绝句", 
        "text": [
            "丰姿寒玉自棱棱，阮老田郎唤不应。", 
            "笑杀孟津王学士，乌丝细楷写春镫。"
        ], 
        "title": "李香君小像 其二", 
        "type": "绝句", 
        "yun": "蒸"
    }, 
    {
        "author": "陆陇其", 
        "era": "清", 
        "subtype": null, 
        "text": [
            "谁云田家苦，田家亦可娱。", 
            "上年虽遭水，禾黍多荒芜。", 
            "今年小麦熟，妇子尽足哺。", 
            "所惧欠官钱，目下便当输。", 
            "昨夜府檄下，兵饷尚未敷。", 
            "里长惊相告，少缓自速辜。", 
            "不怕长吏庭，鞭挞伤肌肤。", 
            "但恐上官怒，谓我县令懦。", 
            "伤肤犹且可，令懦当改图。", 
            "阳春变霜雪，尔悔不迟乎。", 
            "急往富家问，倍息犹胜无。", 
            "田中青青麦，已是他人租。", 
            "闻说朝廷上，方问民苦荼。", 
            "贡赋有常经，谁敢咨且吁。", 
            "不愿议蠲免，但愿缓追呼。"
        ], 
        "title": "田家行", 
        "type": "古风", 
        "yun": null
    }, 
    {
        "author": "陆陇其", 
        "era": "清", 
        "subtype": null, 
        "text": [
            "丈夫志四方，此言须细详。", 
            "四方虽云乐，何如在家乡。", 
            "况复多变态，前途更难量。", 
            "网罗到处有，不可不慎防。", 
            "所以先圣训，教人善行藏。", 
            "进礼退以义，穷达视彼苍。", 
            "滔滔虽皆是，我必择康庄。", 
            "人生贵知道，岂必登庙廊。", 
            "君不见诗人，拳拳十亩桑。", 
            "子陵老布衣，咄咄胜侯王。", 
            "尧夫安乐窝，至今仰耿光。", 
            "此中有真味，难与世人商。", 
            "君诚熟反覆，知吾言不狂。"
        ], 
        "title": "赠姚亘山", 
        "type": "古风", 
        "yun": "阳"
    }, 
    {
        "author": "陆进", 
        "era": "清", 
        "subtype": "七言绝句", 
        "text": [
            "一片清光两岸分，永明禅寺暮钟闻。", 
            "几群鸟鹊归村树，数点帆墙出水云。"
        ], 
        "title": "长桥步月", 
        "type": "绝句", 
        "yun": "文"
    }, 
    {
        "author": "陆苍培", 
        "era": "清", 
        "subtype": "七言绝句", 
        "text": [
            "梦断空堂家万里，酒醒秋夜漏三更。", 
            "他乡风雨此时急，独听南飞雁数声。"
        ], 
        "title": "闻雁", 
        "type": "绝句", 
        "yun": "庚"
    }, 
    {
        "author": "陆求可", 
        "era": "清", 
        "subtype": null, 
        "text": [
            "忙呼百舌。", 
            "来报芳菲节。", 
            "黍谷邹阳吹律切。", 
            "早晚菖蒲绾结。", 
            "五原消息嫌迟。", 
            "赭鞭行令无私。", 
            "青帝重来巡狩，翠华芳草天涯。"
        ], 
        "title": "清平乐（催春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "宝骑迎来日载阳。", 
            "东郊瑞绾晴光。", 
            "土牛畔，野老话农桑。", 
            "洞庭春色黄柑子。", 
            "梅园里。", 
            "五辛盘举。", 
            "斟酌处，景初长。"
        ], 
        "title": "中兴乐（立春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "四始转芳洲。", 
            "三微启孟陬。", 
            "献椒花、颂出妆楼。", 
            "聚饮屠苏谁最少，添一岁、更风流。", 
            "阊阖在螭头。", 
            "衣冠拜冕旒。", 
            "赐醁醽、白兽樽浮。", 
            "朝罢金莲花炬散，曾记入、火城游。"
        ], 
        "title": "唐多令", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "入春七日，便觉韶光轻转。", 
            "梅花飘雪帘栊，柳色弄晴庭院。", 
            "多少竹房松坞，野店山桥，早听仓庚啭。", 
            "闺情倩。", 
            "彩剪桃花人面。", 
            "屏风金箔，帖遍教谁见。", 
            "登楼盼。", 
            "知伊思发，花前隔断，关河乡县。", 
            "写尽鹅溪绢。"
        ], 
        "title": "诉衷情近（人日）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "洗出新春月。", 
            "正竹架松棚，逼近上元佳节。", 
            "巷陌笙歌香暗度，望见高楼残雪。", 
            "启绣户、藏灯重叠。", 
            "提出锦箱银烛换，碧玲珑、齐挂雕梁铁。", 
            "斗柄转，众星列。", 
            "玉堂绮宴琉璃澈。", 
            "乍举头、瑶天朗净，低通藻棁。", 
            "漏箭不催金吾醉，侍女频添鸡舌。", 
            "且一任、兰膏明灭。", 
            "未过传柑三五夜，尽灯花、开个同心结。", 
            "初试起、水晶热。"
        ], 
        "title": "金缕曲（试灯夕）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "新正月半。", 
            "皓影连云汉。", 
            "偏闹六街灯火，好月无人看。", 
            "喧阗箫鼓乱。", 
            "旦旦如何旦。", 
            "归坐小山梅下，香茗几人清玩。"
        ], 
        "title": "霜天晓角", 
        "type": "词", 
        "yun": "翰"
    }, 
    {
        "author": "陆求可", 
        "era": "清", 
        "subtype": null, 
        "text": [
            "巷陌如云，尽是冶游儿女。", 
            "斜阳初下，看烟含苍屿。", 
            "银蟾皎洁，第一团圞时序。", 
            "漫寻良友，且斟芳醑。", 
            "满院梅花，竹兼松、对蜡炬。", 
            "岁寒三友，胜广寒仙侣。", 
            "家童报道，门外烧灯如许。", 
            "冁然点首，擎杯无语。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "姮娥清镜满，良宵偏称，烧灯为寿。", 
            "到处笙歌，五夜明如白昼。", 
            "火树星桥不断，更宝马香车驰骤。", 
            "真辐臻。", 
            "贫家隘巷，下机抛绣。", 
            "何如试鼓狂生，著单绞岑牟，扬搥恐后。", 
            "三弄渔阳，四座尽倾节奏。", 
            "今日风流名士，想惟有、传柑依旧。", 
            "听玉漏。", 
            "低徊汉书时候。"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "上元风雨。", 
            "补天何处。", 
            "一街春水。", 
            "玉楼深，宴设洞庭柑子。", 
            "窗明灯影里。", 
            "山棚湿透殷红紫。", 
            "羞簪珥。", 
            "闲杀寻灯履。", 
            "广寒宫。", 
            "云影中。", 
            "空濛。", 
            "无桥驾彩虹。"
        ], 
        "title": "河传", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "闰孟春。", 
            "喜见月重轮。", 
            "青藜双照我，读书人。", 
            "一年两度正月半，踏歌频。"
        ], 
        "title": "摘得新（闰元宵）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "中和过了，又花朝清霁，无边烟景。", 
            "水绿天青归雁喜，风暖一湾渔艇。", 
            "嫩柳园亭，新蒲池馆，寒尽松筠岭。", 
            "楼台初启，晓来翠袖轻冷。", 
            "堪爱细草芊绵，踏青丝履，转过秋千影。", 
            "暗祷封姨休折损，秾李绯桃红杏。", 
            "上苑金鞍，后庭玉树，都是神仙境。", 
            "芳菲扑蝶，为谁良会驰骋。"
        ], 
        "title": "念奴娇（花朝）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "溱洧遗风多芍药。好订兰亭春约。", 
            "曲水流觞酌。因修禊事看鱼跃。", 
            "匝树花芳莺语乐。斗草东风池阁。", 
            "可有金人落。水心长剑凌波托。"
        ], 
        "title": "惜分飞（上巳）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "细柳生烟。", 
            "夭桃吐火，寒食春天。", 
            "茶灶停炊，熏笼罢热，冷落榆钱。", 
            "佳人争戏秋千。", 
            "飘荡处、依稀半仙。", 
            "一骑红尘，九门鱼钥，乐事无边。"
        ], 
        "title": "柳稍青（寒食）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "官场蹴鞠，禁院秋千，处处乱红轻绿。", 
            "楼阁蓬瀛，山河锦绣，无数冲花骑竹。", 
            "极望烟盈目。", 
            "尽新钻榆柳，早传宫烛。", 
            "知多少、王候第宅，薄暮笙歌，宴饮金谷。", 
            "舞试踏青鞋，越艳吴娃，湘裙六幅。", 
            "昨日燕泥湿透，柳絮飘迟，春锁一天霢霂。", 
            "思妇梦回，行人魂断，红杏村垆酒熟。", 
            "更喜逢晴燠，竞嬉游、陇上墦间风俗。", 
            "看一路、纸钱飞蝶，杜鹃染泪，淡妆浓抹。", 
            "娇声哭。", 
            "归家儿女灯前簇。"
        ], 
        "title": "玉女摇仙佩", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "剑倚苍蒲，虎牵白艾，清尊满泛雄黄。", 
            "四海天中，千古号端阳。", 
            "刚刚五月逢初五，近短至书云夜渐长。", 
            "能续命，多少缠绵彩缕，沐浴兰汤。", 
            "信是怀沙堪吊，飞凫一时竞渡，泽畔悲凉。", 
            "今作欢娱，谁断汨罗肠。", 
            "红裙妒杀榴花色，看眉黛凝萱草夺将。", 
            "笑粉团角黍，小弓戏射，中者先尝。"
        ], 
        "title": "送入我门来（端午）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "记得逐龙舟，甚枝头、海榴花蕊，重开如簇。", 
            "绣户佳人擎彩线，艾索垂垂金屋。", 
            "再一度、兰汤早浴。", 
            "新样钗符双鬓满，听溪头、十里笙歌续。", 
            "解菰黍，连昌歜。", 
            "灵均休向欧回哭。", 
            "喜今年、五丝楝叶，两番风俗。", 
            "料想骚魂千载下，波底不愁枵腹。", 
            "何须怨、龙潭蛟谷。", 
            "只有蟾蜍和蝎虎，恨羲和、置闰心何毒。", 
            "两月里，偏相捉。"
        ], 
        "title": "贺新郎（闰端午）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "雨洗江心镜，无阳午不端。", 
            "暂将飞白扇盘桓。", 
            "榴大湿生寒。", 
            "受水烹枭易，扬鞭躤柳难。", 
            "葵花向日示人看。", 
            "祗是寸心丹。"
        ], 
        "title": "巫山一段云（端阳值雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "孟秋天，将弦月，可怜宵。", 
            "看银河、乌鹊填桥。", 
            "黄姑无赖，不容天女织鲛绡。", 
            "琼楼玉宇金风起，离恨初消。", 
            "笑人间，陈瓜果，求蛛网，望云霄。", 
            "薛瑶英、连理花飘。", 
            "流星未坠，深闺争喜得蟏蛸。", 
            "庭中柳子多文藻，借景逍遥。"
        ], 
        "title": "金人捧露盘（七夕）", 
        "type": "词", 
        "yun": "萧"
    }, 
    {
        "author": "陆求可", 
        "era": "清", 
        "subtype": null, 
        "text": [
            "历正巧弄牵牛。", 
            "颁他两度离愁。", 
            "叹痴人不解。", 
            "羡欢娱得再。", 
            "那知今晓别，彩桥头。", 
            "音信绝。", 
            "银河阔。", 
            "平添几尺泪波流。", 
            "双七夕。", 
            "支机石。", 
            "离别难。", 
            "霓裳比昔增寒。", 
            "重奏于阗乐。", 
            "频驾临风鹊。", 
            "曝衣乍展先乾。", 
            "良会速。", 
            "依然独。", 
            "玉梭金镊暂盘桓。"
        ], 
        "title": "离别难（闰七夕）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "暗里送秋光，不管愁人怕。", 
            "偶向梧桐树底行，一叶当头下。", 
            "风起小池寒，露湿莲房卸。", 
            "引勤当年旧性情，无数悲秋话。"
        ], 
        "title": "卜算子（立秋）", 
        "type": "词", 
        "yun": null
    }, 
    {
        "author": "陆志坚", 
        "era": "清", 
        "subtype": "五言律诗", 
        "text": [
            "我合称狂士，君犹见古风。", 
            "文章蔬笋外，肝胆笑谈中。", 
            "放眼乾坤大，潜身耕读同。", 
            "休辜杏花约，春雨一镫红。"
        ], 
        "title": "答迮隐愚", 
        "type": "律诗", 
        "yun": "东"
    }, 
    {
        "author": "陆应宿", 
        "era": "清", 
        "subtype": null, 
        "text": [
            "此身如梦到嫏嬛，纸醉金迷独倚栏。", 
            "六代山从高阁见，四时花向小春重。", 
            "漫夸福地栖身好，转恐奇书尽读难。", 
            "为语绛纱诸弟子，鲁公门下有韦丹。"
        ], 
        "title": "到随园", 
        "type": "古风", 
        "yun": null
    }, 
    {
        "author": "陆应谷", 
        "era": "清", 
        "subtype": null, 
        "text": [
            "岭南有贪泉，饱者败其名。", 
            "滇海有毒泉，饮者伤其生。", 
            "伤生与败名，人皆以为耻。", 
            "不知贪而生，何如廉而死。", 
            "我意移此泉，置诸贪泉侧。", 
            "但使贪泉涸，不必毒泉塞。"
        ], 
        "title": "毒泉", 
        "type": "古风", 
        "yun": null
    }, 
    {
        "author": "陆应谷", 
        "era": "清", 
        "subtype": null, 
        "text": [
            "积石嵌谽谺，纵横制流水。", 
            "水怒不得泄，穿空如磨蚁。", 
            "石又激薄之，訇磕声振耳。", 
            "扁舟从东不，相与为逶迤。", 
            "左转复右回，盘旋不能止。", 
            "惊魂逐浪飞，篙声疾于矢。", 
            "砉然得平地，一泻数十里。", 
            "江头白鹭茑，双双眠未起。"
        ], 
        "title": "鹭茑滩", 
        "type": "古风", 
        "yun": "纸"
    }, 
    {
        "author": "陆应谷", 
        "era": "清", 
        "subtype": null, 
        "text": [
            "下船泊滩头，上船泊滩尾。", 
            "老鸦绕滩啼，行人命在水。", 
            "水声怒作伏狮吼，霹雳横飞蛟龙走。", 
            "罗刹屹立骄向人，巨舟失势吞入口。", 
            "篙师持篙与水争，白雨珠跳不住手。", 
            "一叶随波清见底，纵横出没四十里。", 
            "飞鸢跕跕白日愁，君独何为至于此。"
        ], 
        "title": "清浪滩", 
        "type": "古风", 
        "yun": null
    }, 
    {
        "author": "陆应谷", 
        "era": "清", 
        "subtype": null, 
        "text": [
            "澄江与江川，两地海相近。", 
            "一水横跨之，长绳系明镜。", 
            "行人道路通，奔走由山径。", 
            "云何两地鱼，势若相寻竞。", 
            "怪石立水间，疆域成分定。", 
            "衔尾接续来，回头各奔迸。", 
            "异哉鱼无知，果谁司其令。", 
            "我疑此石神，能使鱼退听。", 
            "细推理难知，坐观境自胜。", 
            "天巧辟玲珑，树影空青映。", 
            "若逢米襄阳，摄衣拜亦称。", 
            "我欲遣五丁，移助园林兴。", 
            "石去鱼自安，往来各随性。"
        ], 
        "title": "界鱼石", 
        "type": "古风", 
        "yun": null
    }, 
    {
        "author": "陆应谷", 
        "era": "清", 
        "subtype": null, 
        "text": [
            "奇峰耸空青，古树郁深绿。", 
            "清泉石窟喷，千年老龙伏。", 
            "跳波多游鱼，鼓鬣努其目。", 
            "云是龙子孙，无人充口腹。", 
            "于役屡经过，爱此境幽曲。", 
            "荫美尘愈远，流清心可浴。", 
            "独惜龙太懒，空自长鳞族。", 
            "今春久无雨，安眠恐不足。", 
            "我欲鞭龙起，腾云致霢霂。", 
            "搅钵令龙缩。"
        ], 
        "title": "黄龙潭", 
        "type": "古风", 
        "yun": null
    }, 
    {
        "author": "陆均", 
        "era": "清", 
        "subtype": "五言律诗", 
        "text": [
            "名园辟南郭，幽隐绝嚣尘。", 
            "花木欣繁茂，禽鱼悟性真。", 
            "怡情疑世外，乐事在天伦。", 
            "鸠杖随留憩，堪娱堂北亲。"
        ], 
        "title": "赠祝丹卿吏部二首 其一", 
        "type": "律诗", 
        "yun": "真"
    }, 
    {
        "author": "陆均", 
        "era": "清", 
        "subtype": "五言律诗", 
        "text": [
            "吏部家声旧，承欢建筑新。", 
            "莱衣迎竹径，白发步花茵。", 
            "馀兴培松菊，联吟洽主宾。", 
            "林泉初服遂，愿作葛天民。"
        ], 
        "title": "赠祝丹卿吏部二首 其二", 
        "type": "律诗", 
        "yun": "真"
    }, 
    {
        "author": "陆初望", 
        "era": "清", 
        "subtype": null, 
        "text": [
            "鄱阳湖边停短桡，登山山石森岧峣。", 
            "累累奇怪相轕轇，便逢名画难为描。", 
            "饥鹰侧翅摩九皋，怒猊攫爪窥云坳。", 
            "立者如鹤伏者猱，涧边卧者如潜蛟。", 
            "忽如达摩航海涛，忽如老父谷城遭。", 
            "手擎一卷疑兵韬，又似钟馗披锦袍，奇丑不畏旁观嘲。", 
            "就中独具天仙标，翩然鬟髻谁刻雕。", 
            "得无思妇魂未销，望夫伫立丰姿娇。", 
            "我闻古人联石交，皱瘦漏秀声价高。", 
            "似此怪状罗烟霄，古人相石徒皮毛。"
        ], 
        "title": "怪石歌", 
        "type": "古风", 
        "yun": null
    }, 
    {
        "author": "陆阶", 
        "era": "清", 
        "subtype": "七言律诗", 
        "text": [
            "秋水新添一尺波，晚凉处处采菱歌。", 
            "无家似我虚弹铗，有恨何人共枕戈。", 
            "酒户不缘贫后减，风情终觉少年多。", 
            "鬓毛几缕惊非旧，白日相催马下坡。"
        ], 
        "title": "秋日杂感次秦楚芳韵（四首选一）", 
        "type": "律诗", 
        "yun": "歌"
    }, 
    {
        "author": "陆初望", 
        "era": "清", 
        "subtype": "五言律诗", 
        "text": [
            "千林红尚勒，万岫绿才匀。", 
            "得句肱三折，探幽胆一身。", 
            "涧泉犹太古，萧寺亦阳春。", 
            "高士名山住，襟怀迥出尘。"
        ], 
        "title": "早春登铜官山简莫剑池", 
        "type": "律诗", 
        "yun": "真"
    }, 
    {
        "author": "陆初望", 
        "era": "清", 
        "subtype": "七言律诗", 
        "text": [
            "孤帆江上夕阳回，一片晴云覆钓台。", 
            "山色浓于初酿酒，诗心淡到半开梅。", 
            "人无风骨才何用，世有知音念不灰。", 
            "似此烟波无限好，闲愁排遣且衔杯。"
        ], 
        "title": "春雨初霁泛江遣兴", 
        "type": "律诗", 
        "yun": "灰"
    }, 
    {
        "author": "陆初望", 
        "era": "清", 
        "subtype": "七言律诗", 
        "text": [
            "游子浩然归故关，浮生不及水云间。", 
            "长江孤棹飘零酒，古驿斜阳破碎山。", 
            "梦里慈亲添白发，秋来病妇减朱颜。", 
            "滕王阁下思风伯，肯借帆风顷刻还。"
        ], 
        "title": "舟过滕王阁", 
        "type": "律诗", 
        "yun": "删"
    }, 
    {
        "author": "陆应宿", 
        "era": "清", 
        "subtype": "七言绝句", 
        "text": [
            "芳塘引步晚来天，柳色深沈暮色连。", 
            "微雨小桥人独立，鹭莺飞破一溪烟。"
        ], 
        "title": "雨中晚步", 
        "type": "绝句", 
        "yun": "先"
    }, 
    {
        "author": "陆应宿", 
        "era": "清", 
        "subtype": "七言绝句", 
        "text": [
            "金谷楼前玉质摧，鸟啼月落有余哀。", 
            "美人一点分明意，不是珍珠买得来。"
        ], 
        "title": "绿珠", 
        "type": "绝句", 
        "yun": "灰"
    }, 
    {
        "author": "陆应宿", 
        "era": "清", 
        "subtype": "七言绝句", 
        "text": [
            "玉宇微微衬薄云，银河何处问仙津。", 
            "却怜新月如新妇，才露蛾眉便避人。"
        ], 
        "title": "七月三日夜坐", 
        "type": "绝句", 
        "yun": "真"
    }, 
    {
        "author": "陆求可", 
        "era": "清", 
        "subtype": "五言律诗", 
        "text": [
            "冲烟行古道，长剑伴孤征。", 
            "残月晓犹白，吟虫秋愈清。", 
            "气蒸知海日，潮起听江声。", 
            "欲向芳洲上，褰衣撷杜蘅。"
        ], 
        "title": "大田驿晓行", 
        "type": "律诗", 
        "yun": "庚"
    }, 
    {
        "author": "陆求可", 
        "era": "清", 
        "subtype": "五言律诗", 
        "text": [
            "满目怜凋瘵，荒原不忍看。", 
            "炊烟一路少，庐舍几村残。", 
            "泽畔烽初息，居人梦未安。", 
            "萧萧风雨后，空见海涛寒。"
        ], 
        "title": "福永道中", 
        "type": "律诗", 
        "yun": "寒"
    }, 
    {
        "author": "陆苍培", 
        "era": "清", 
        "subtype": "五言律诗", 
        "text": [
            "燕市相逢处，吟坛与酒垆。", 
            "云山万里别，天地一身孤。", 
            "元叟聊称漫，仪曹自号愚。", 
            "从兹懒求友，耕钓是吾徒。"
        ], 
        "title": "咏怀", 
        "type": "律诗", 
        "yun": "虞"
    }, 
    {
        "author": "陆进", 
        "era": "清", 
        "subtype": "五言律诗", 
        "text": [
            "欲遂驰驱志，先从蓟北游。", 
            "马蹄经大野，剑气动高秋。", 
            "河岳浮云淡，关山落日愁。", 
            "建安才自美，王粲漫依刘。"
        ], 
        "title": "送惠印可之燕", 
        "type": "律诗", 
        "yun": "尤"
    }, 
    {
        "author": "陆进", 
        "era": "清", 
        "subtype": "七言律诗", 
        "text": [
            "凭眺吴山第一峰，故人相对倚孤筇。", 
            "寒云漠漠连荒戍，落照迟迟挂碧松。", 
            "秋叶半林归鸟雀，暮潮千叠隐蛟龙。", 
            "登楼何处哀王粲，极目秦关路几重。"
        ], 
        "title": "同孙宇台毛稚黄林玉逵吴山晚眺怀三仲昭秦中", 
        "type": "律诗", 
        "yun": "冬"
    }, 
    {
        "author": "陆进", 
        "era": "清", 
        "subtype": "七言律诗", 
        "text": [
            "云门野寺古禅关，片石峨峨烟霭间。", 
            "一自翠华来胜地，常留宸翰纪名山。", 
            "丹文不变千年色，碧藓难侵六字斑。", 
            "堪笑花宫称广孝，君亲当日几时还？"
        ], 
        "title": "题宋高宗六字碑", 
        "type": "律诗", 
        "yun": "删"
    }, 
    {
        "author": "陆建", 
        "era": "清", 
        "subtype": "五言律诗", 
        "text": [
            "作客谁怜我，同船尚有君。", 
            "树深村落隐，月上棹歌闻。", 
            "古塔横烟迥，秋镫隔岸分。", 
            "布帆风送稳，吟过越江云。"
        ], 
        "title": "同红豆村人南归舟中即事", 
        "type": "律诗", 
        "yun": "文"
    }, 
    {
        "author": "陆建", 
        "era": "清", 
        "subtype": "七言律诗", 
        "text": [
            "去年绛帐侍论文，此日离筵酒又醺。", 
            "半舫茶烟吟楚客，一祠花竹拜湘君。", 
            "布帆细雨春江别，玉笛残梅汉水闻。", 
            "月下有人愁鼓瑟，龙门遥隔洞庭云。"
        ], 
        "title": "送周新之先生之岳州", 
        "type": "律诗", 
        "yun": "文"
    }, 
    {
        "author": "陆求可", 
        "era": "清", 
        "subtype": null, 
        "text": [
            "飞镜当空，万里无云高挂。", 
            "绿粉湿、愁天易化。", 
            "繁星退避，更三星低亚。", 
            "凉世界、一片水晶无价。", 
            "云际鸾车，山头鹤驾。", 
            "折桂客、望姮娥嫁。", 
            "楼台白玉，奏霓裳初罢。", 
            "明入画、恐博望浮槎下。"
        ], 
        "title": "殢人娇（中秋）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "云外天香，月中桂子，又做中秋。", 
            "一曲霓裳，三声玉笛，两度嬉游。", 
            "披衣不用登楼。", 
            "但花下、诗筒酒筹。", 
            "恐似前番，金钱散落，醉里谁收。"
        ], 
        "title": "柳梢青（闰中秋）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "广寒变作阳台，朝云暮雨姮娥隐。", 
            "羽衣沾湿，霓裳罢舞，桂花香冷。", 
            "水涨银河，烟迷玉兔，天悭佳景。", 
            "总明皇欲试，天师幻术，恐路断、金桥引。", 
            "天柱如何得到，赖知微、携尊同饮。", 
            "风生屐齿，月圆谷口，清辉满岭。", 
            "瑶席当空，琼卮行露，斗横参近。", 
            "怕归来又是，滂沱叆叇，闭门高枕。"
        ], 
        "title": "水龙吟（中秋雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "平分秋色。", 
            "正年年此日，中秋佳节。", 
            "欲向姮娥相问讯，为甚今宵无月。", 
            "掩尽银蟾，深藏玉兔，无处凭圆缺。", 
            "繁弦急管，暮云推起千叠。", 
            "纵有江上涛声，天边桂子，冷落何须说。", 
            "乐事赏心，还亏得、筵上酒杯频热。", 
            "愿学长鲸，千川一吸，醉上清虚阙。", 
            "琼楼玉宇，谅清光不曾灭。"
        ], 
        "title": "念奴娇（中秋无月）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "兰桡六幅秋帆锦。", 
            "江上商飙清冷。", 
            "茶灶烟轻，笔床墨淡，泛宅浮家风景。", 
            "鲈鱼切粉。", 
            "兼莼菜萦丝，推篷小饮。", 
            "桂魄团圞，广寒宫里天香近。", 
            "武夷君在何处，想云裀宝座，幔亭峰顶。", 
            "按节观涛，乘流弄月，银汉无声高迥。", 
            "风和浪静。", 
            "任珠露横空，金波千顷。", 
            "此夕中秋，水仙能管领。"
        ], 
        "title": "齐天乐（中秋泛舟）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "今年风雨让重阳。", 
            "雁初飞，菊正黄。", 
            "携筇直到钓台傍。", 
            "登眺处，尽秋光。", 
            "科头长啸发苍苍。", 
            "任风起，亦何妨。", 
            "望断白衣归小径，成独坐，启南窗。"
        ], 
        "title": "醉红楼（重阳）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "一天风雨菊凄凉。", 
            "近重阳。", 
            "竟重阳。", 
            "咫尺东篱，径湿锁寒香。", 
            "谁趁白衣蓑笠至，同携手，开柴门、泛羽觞。", 
            "登高不得望高冈。", 
            "佩绛囊。", 
            "甫迎凉。", 
            "项羽台边，空戏马、断雁无行。", 
            "更向楼头，置酒擗羔羊。", 
            "桓景家中鸡犬乐，休出户，笑仙师、费长房。"
        ], 
        "title": "江城梅花引（九日雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "日瘦风轻，小春天气如春乐。", 
            "梅花开了，香满珠帘箔。", 
            "橘绿橙黄，只道冰霜恶。", 
            "人不觉。", 
            "明朝上苑，花底张油幕。"
        ], 
        "title": "点绛唇（小春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "亚岁书云，黄钟应律。", 
            "绣线新添五纹刺。", 
            "南来晷长视八表，西倾漏短名三极。", 
            "动葭灰，悬风炭，闭虚室。", 
            "迎福履相遗贵戚。", 
            "听乐奏钧天纯绎。", 
            "万国交章贺元历。", 
            "天心自然生剥复。", 
            "群阴那许长充塞。", 
            "一阳申，八音舞，豆糜赤。"
        ], 
        "title": "千秋岁引（冬至）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "桃弧棘矢悬螺首。", 
            "明日饮、屠苏酒。", 
            "椒花颂献藏钩手。", 
            "拼一岁、今宵守。", 
            "又早记、年华插柳。", 
            "恰半月、星回南斗。", 
            "爆竹新年消息，雷动三更后。"
        ], 
        "title": "迎春乐（除夕）", 
        "type": "词", 
        "yun": "有"
    }, 
    {
        "author": "陆求可", 
        "era": "清", 
        "subtype": null, 
        "text": [
            "迎春帘幕重重晓。乍扑面、东风寒峭。", 
            "霜花雪树关山道。转眼王孙芳草。", 
            "园林里、新莺小小。屋角外、游丝袅袅。", 
            "红楼从此风光好。齐约秋千会早。"
        ], 
        "title": "杏花天（初春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "一帘花影弄新晴。", 
            "流莺飞过身轻。", 
            "水沉初烬梦初醒。", 
            "无限春情。", 
            "柳外高楼掩映，桥头野水空明。", 
            "寻芳何处踏歌声。", 
            "翻惹愁生。"
        ], 
        "title": "画堂春（春日）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "莺掷柳，燕衔花。", 
            "撩乱到山家。", 
            "狂歌乌帽任欹斜。", 
            "把酒听琵琶。", 
            "酒多少。", 
            "愁多少。", 
            "酒醒才知春老。", 
            "对花举酒向东皇，春去为谁忙。"
        ], 
        "title": "鹤冲天（春暮）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "角枕齐齐。", 
            "锦帐低低。", 
            "傍温柔、梦醒还疑。", 
            "和风吹面，朝日穿帷。", 
            "正蝶儿舞，莺儿语，燕儿啼。", 
            "独坐窗西。", 
            "懒下楼梯。", 
            "楚天遥、草色萋萋。", 
            "轻烟未散，绿暗芳堤。", 
            "看青门外，黄尘起，紫骝飞。"
        ], 
        "title": "行香子（春晓）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "好春华。", 
            "却装成、芳草天涯。", 
            "庭下帘前，惹得心事如麻。", 
            "更孤立、临风无语，落红轻点窗纱。", 
            "呢喃燕，衔泥罢，差池又向谁家。", 
            "连日曾驱犊车。", 
            "看娇鸟成群，呖呖啼花。", 
            "妙舞清歌，断送春色堪嗟。", 
            "漫天飞尽伤心絮，朱阁扃、泪眼难遮。", 
            "可能把、明春丽景，今岁先赊。"
        ], 
        "title": "梦扬州（春晚）", 
        "type": "词", 
        "yun": "麻"
    }, 
    {
        "author": "陆求可", 
        "era": "清", 
        "subtype": null, 
        "text": [
            "芸阁灯残人静。", 
            "睡鸭香销灰冷。", 
            "独坐不胜情，窗外月光千顷。", 
            "佳境。", 
            "佳境。", 
            "更有梅花弄影。"
        ], 
        "title": "如梦令（春夜）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "欹枕浑无心绪。", 
            "愁杀春天难曙。", 
            "画帘清月光斜，官舍寒梅香度。", 
            "回想当年，阁上藜火初红，掌底笔花方吐。", 
            "半榻闻鸡处。", 
            "五柳当门，秉烛曾消酒赋。", 
            "风岩月岫，梦中愿寻归路。", 
            "何事今宵，黄紬被里扶头，只听闽山钟鼓。"
        ], 
        "title": "斗百花（春夜不寐）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "游兴春天何懒惰。能得花朝几个。", 
            "若要春愁破。移春槛里开筵坐。", 
            "燕燕莺莺啼向我。满院柳眠花亸。", 
            "昼夜寻花卧。春光一半休闲过。"
        ], 
        "title": "惜分飞（春半）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "露槛风床珠玉散。", 
            "石燕飞回，天上金轮见。", 
            "雨洗春天应好看。", 
            "新蒲细草清江岸。", 
            "几日不游春已半。", 
            "趁得初晴，重整青油幔。", 
            "赠芍采兰溪涣涣。", 
            "红妆扇底桃花乱。"
        ], 
        "title": "蝶恋花（春晴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "杨柳垂堤，葡萄上架，春满南塘。", 
            "却和风习习，轻云漠漠，知时灵雨，乱下高唐。", 
            "斗草王孙，踏青娇女，湿透花毡对夕阳。", 
            "开筵处，有蜻蜓上下，燕子颠狂。", 
            "溪头双宿鸳鸯。", 
            "喜春涨、平添近晓窗。", 
            "更园林无数，树头红冷，枝间白嫩，洗尽残妆。", 
            "好把金壶，早沽美酒，雨后看春上野航。", 
            "偏成对，是蝶儿轻粉，蜂子新黄。"
        ], 
        "title": "沁园春（春雨）", 
        "type": "词", 
        "yun": null
    }, 
    {
        "author": "陆观莲", 
        "era": "清", 
        "subtype": null, 
        "text": [
            "青天挂明镜，辉光照我床。", 
            "展转不能寐，起坐空徬徨。", 
            "徬徨亦何为，日思我故乡。", 
            "瓶斋旧隐处，乃在茜水阳。", 
            "廿年几播迁，渺渺天一方。", 
            "回思手栽树，橘柚徒含芳。", 
            "安得生羽翼，摩天一翱翔。"
        ], 
        "title": "蒋湖寓园对月", 
        "type": "古风", 
        "yun": "阳"
    }, 
    {
        "author": "陆观莲", 
        "era": "清", 
        "subtype": null, 
        "text": [
            "吁咄哉，荆卿剑术既不成，虽有宝剑徒空名。", 
            "千年黯黯闭秋水，双匣渺渺埋龙精。", 
            "狐狸夜鸣风雨恶，蛟螭昼舞波涛惊。", 
            "我持此剑若明月，众星朗朗随其行。", 
            "又持此剑若白日，群妖退走欃枪平。", 
            "欃枪平，众星没，送君赠君君莫惑。", 
            "古来遇合自有时，神物出处当知之。"
        ], 
        "title": "宝剑篇赠外", 
        "type": "古风", 
        "yun": null
    }, 
    {
        "author": "陆观莲", 
        "era": "清", 
        "subtype": null, 
        "text": [
            "昔闻桓山鸟，四海各分飞。", 
            "念我同生子，四女相因依。", 
            "辛苦效反哺，力尽心亦微。", 
            "仲姊久长逝，泪落不可挥。", 
            "所遗我三人，恋母愿空违。", 
            "伯也失所天，忍死鞠孤儿。", 
            "儿年近四十，与妇同分离。", 
            "茕茕一孩女，遣嫁时来归。", 
            "上堂问祖母，终朝无苦饥。", 
            "嗟予季与叔，相见时亦稀。", 
            "抚琴弹此曲，此曲声殊悲。"
        ], 
        "title": "念沈氏老姊", 
        "type": "古风", 
        "yun": null
    }, 
    {
        "author": "陆自逸", 
        "era": "清", 
        "subtype": "五言绝句", 
        "text": [
            "古藤垂峭壁，坐久烟岚滴。", 
            "野寺隔林钟，夕阳牛背笛。"
        ], 
        "title": "苍坞晚眺", 
        "type": "绝句", 
        "yun": "锡"
    }, 
    {
        "author": "陆羽嬉", 
        "era": "清", 
        "subtype": null, 
        "text": [
            "解脱信传春已暮。星旌丹旐云中辂。", 
            "夜来明月晓来风。魂断大河东。", 
            "从前心事无由说。飞絮漫天江水阔。", 
            "兰摧玉折被人怜。异路隔重泉。"
        ], 
        "title": "忆余杭 挽汪静仪颍州考功刘公勇如，君没于淮（见《众香词》）", 
        "type": "词", 
        "yun": null
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "红襟相舞语呢喃，门巷频来径自谙。", 
            "故国乌衣休再问，年来劫火遍江南。"
        ], 
        "title": "燕", 
        "type": "绝句", 
        "yun": "覃"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "记说霓裳咏大罗，秋风我独困维摩。", 
            "纯青一样围炉火，不战文雄战病魔。"
        ], 
        "title": "壬戌八月十一日作", 
        "type": "绝句", 
        "yun": "歌"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "何处桥堪綵杖通，广寒楼阙蕊珠宫。", 
            "嫦娥此夜团圞思，天上人间两地同。"
        ], 
        "title": "中秋对月感赋", 
        "type": "绝句", 
        "yun": "东"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "仙根月窟记前因，怅望天涯香满轮。", 
            "暗祝吴刚斧休尽，分香留待后游人。"
        ], 
        "title": "题孙念贻丛桂留人图（四首录一）", 
        "type": "绝句", 
        "yun": "真"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "署冷能消热闹肠，半瓯茶味一炉香。", 
            "清斋近日添清课，始觉春来昼较长。"
        ], 
        "title": "梁溪署斋杂咏四首 其一", 
        "type": "绝句", 
        "yun": "阳"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "沈思兀坐午窗晴，静里披吟思倍精。", 
            "惟有两三枝上鸟，时来啼伴读书声。"
        ], 
        "title": "梁溪署斋杂咏四首 其二", 
        "type": "绝句", 
        "yun": "庚"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "草舒嫩绿柳抽芽，对此春光倍忆家。", 
            "料得轩窗兰数本，幽香定发几枝花。"
        ], 
        "title": "梁溪署斋杂咏四首 其三", 
        "type": "绝句", 
        "yun": "麻"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "几夕吹嘘暖润泥，瀛洲草绿长应齐。", 
            "杏花等是怀人思，争羡春风骋马蹄。"
        ], 
        "title": "梁溪署斋杂咏四首 其四", 
        "type": "绝句", 
        "yun": "齐"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "春风二月杏花天，草欲成茵柳著棉。", 
            "不是男儿好离别，争名恐后祖生鞭。"
        ], 
        "title": "都行赠别内作二首 其一", 
        "type": "绝句", 
        "yun": "先"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "芸窗廿载苦埋头，才喜今朝得壮游。", 
            "好待报章秋有约，双星良会拜牵牛。"
        ], 
        "title": "都行赠别内作二首 其二", 
        "type": "绝句", 
        "yun": "尤"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "鸾丝未拨已关情，始信无声胜有声。", 
            "离合悲欢原了了，弹来只恐太分明。"
        ], 
        "title": "题团扇画美人为吴杏香作（四首录一）", 
        "type": "绝句", 
        "yun": "庚"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "客中四度月团圞，半倚篷窗半据鞍。", 
            "料得深闺今夜思，计程应说到长安。"
        ], 
        "title": "十五夜对月有作和刁同年梅霖韵", 
        "type": "绝句", 
        "yun": "寒"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "长堤雨过绝尘埃，晓旭曈昽霁色开。", 
            "万里都门原不远，五云深处是蓬莱。"
        ], 
        "title": "将抵都门安平早发作", 
        "type": "绝句", 
        "yun": "灰"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "满城风雨泊孤舟，一枕篷窗动旅愁。", 
            "记得前年春社后，曾随飞燕傍朱楼。"
        ], 
        "title": "舟次维扬偶成三首 其一", 
        "type": "绝句", 
        "yun": "尤"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "维扬风景昔繁华，此日箫声听恐差。", 
            "只有隋堤旧杨柳，秋风数点剩栖鸦。"
        ], 
        "title": "舟次维扬偶成三首 其二", 
        "type": "绝句", 
        "yun": "麻"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "雨昏云暗暮钟沈，绛蜡频烧夜渐深。", 
            "敧枕几回思稳睡，数声新雁引乡心。"
        ], 
        "title": "舟次维扬偶成三首 其三", 
        "type": "绝句", 
        "yun": "侵"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "五夜寒威逼曙霜，挑灯起自叠行装。", 
            "年来销尽轮蹄铁，都为功名两字忙。"
        ], 
        "title": "宿迁道中晓行和祝惕臣同年韵（三首录一）", 
        "type": "绝句", 
        "yun": "阳"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "白杨衰草警新寒，袖掩征衫尚一堪。", 
            "到处留题泥爪印，我刚北去雁刚南。"
        ], 
        "title": "沂州李家庄题壁和吴中许令芬女史韵二首 其一", 
        "type": "绝句", 
        "yun": "覃"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "一樽红友扫离愁，泰岱期登最上头。", 
            "归去吟囊重检点，记曾醉眼小齐州。"
        ], 
        "title": "沂州李家庄题壁和吴中许令芬女史韵二首 其二", 
        "type": "绝句", 
        "yun": "尤"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "车牵间关半月程，陆行迢递复山行。", 
            "明朝喜泛清江棹，稳挂归帆听水声。"
        ], 
        "title": "众兴题壁", 
        "type": "绝句", 
        "yun": "庚"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "愧说香分贡树来，銮坡应诏待量才。", 
            "如何一例栽花手，谱订群芳别占魁。"
        ], 
        "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首 其一", 
        "type": "绝句", 
        "yun": "灰"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "换骨曾闻说道家，能教银海老无花。", 
            "烧丹我乏神仙分，九转终惭火候差。"
        ], 
        "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首 其二", 
        "type": "绝句", 
        "yun": "麻"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "鸿爪重寻十四年，云泥判隔竟无缘。", 
            "天梯咫尺终嫌远，未许霓裳会众仙。"
        ], 
        "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首 其三", 
        "type": "绝句", 
        "yun": "先"
    }, 
    {
        "author": "陆汝猷", 
        "era": "清", 
        "subtype": "七言绝句", 
        "text": [
            "境想高寒月倍明，楼台七宝竞妆成。", 
            "剧怜天上清虚府，空署仙曹籍后名。"
        ], 
        "title": "癸丑浙闱奉调帘差因格于例，明经科未与考者凡五人出闱后，蒋颖生大令以闱中和中丞监临原韵七绝四首见示爰次韵感赋四首 其四", 
        "type": "绝句", 
        "yun": "庚"
    }, 
    {
        "author": "陆求可", 
        "era": "清", 
        "subtype": null, 
        "text": [
            "春山历历春波浏。", 
            "青衫白帢随春走。", 
            "无端几日雨兼风，生僝僽。", 
            "新花柳。", 
            "庭前帘下常垂首。", 
            "双袖了搊筝纤手。", 
            "冷透了调鹦素口。", 
            "金猊空爇水沉香，寒时候。", 
            "愁时候。", 
            "杏花村里沽村酒。"
        ], 
        "title": "天仙子（春寒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "风光堪爱。", 
            "青天上彤云无赖。", 
            "迟误了、酒缘花债。", 
            "红桃翠柳，芳菲转眼，东皇颜色改。", 
            "玉屑天山满，飞甲龙初败。", 
            "看青楼朱幌，凝妆少妇，光生银海。", 
            "更燕子休巢，莺儿裹舌，不似三春世界。", 
            "骑驴客、杏花村外。", 
            "浅斟低唱，帐下将军翻自在。", 
            "学士风流，细烹茶、清闲潇洒。", 
            "把前朝留下，双柑斗酒，围炉相对。"
        ], 
        "title": "女冠子（春雪）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "沙暄野润，柳眉花眼，并作十分春。", 
            "翠袖飘香，红裙映日，陌上看如云。", 
            "不晴不雨，乍寒乍暖，芳草藉花裀。", 
            "人醉玉楼，马嘶金埒，薄暮转城闉。"
        ], 
        "title": "少年游（春郊）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "彷佛河阳春事好，开遍满城花。", 
            "绣鞍金勒繁华子，傍大堤、拨尽琵琶。", 
            "士女香罗，儿童竹马，闲踏桑麻。", 
            "讼庭树树栖鸦。", 
            "玉烛庆年华。", 
            "有时习家池上一醉，六街拍手喧哗。", 
            "争笑山翁真醉倒，落日接䍦斜。"
        ], 
        "title": "越溪春（春景）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "豆蔻梢头，丁香枝上，撩人一片春光。", 
            "懒绣文鸳，闲听百舌，猛添旧日愁肠。", 
            "章台杨柳，东风暖、袅袅初长。", 
            "红颜夫婿，远戍功名，空老沙场。", 
            "金闺花貌堪伤。", 
            "锦帐三年，玉箸千行。", 
            "碧海银蟾，雕梁紫燕，春宵同守空房。", 
            "鱼书雁帛，封题了、知有谁将。", 
            "萋萋芳草，连天远近，直到渔阳。"
        ], 
        "title": "庆春宫（春闺）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "宝鞍金勒晓苍苍。", 
            "各为踏青忙。", 
            "隔花鸟声频唤，随地是高阳。", 
            "歌一曲，酒千觞。", 
            "送春光。", 
            "莫教好景，等闲负却，回首情伤。"
        ], 
        "title": "诉衷情（踏青）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "镜里鸦黄新点，屏前凤管俱停。", 
            "分曹觅草背人行。", 
            "穿入花蹊柳径。", 
            "小小榆钱堪拾，纤纤芹叶初生。", 
            "袖中拈出郁金茎。", 
            "使尽聪明心性。"
        ], 
        "title": "西江月（斗草）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "城阙九重，山河千里，烟花分外便妍。", 
            "舞榭妆楼，何人闲过春天。", 
            "斗鸡走马争先。", 
            "看玉河桥畔，鸣珂穿柳，刺梅园里，弄管调弦。", 
            "京华旅食，紫陌红尘，春衣典尽，酒舍因缘。", 
            "新丰羽骑，官家校猎城边。", 
            "灯火归来，绕鞍鸡兔，满臂乌鸢。", 
            "谩高眠。", 
            "试听邻家笛，张宴留连。"
        ], 
        "title": "燕台春（春兴）", 
        "type": "词", 
        "yun": "先"
    }, 
    {
        "author": "陆求可", 
        "era": "清", 
        "subtype": null, 
        "text": [
            "草上轻风乍暖，花间日影初长。", 
            "粉墙露出秋千架，墙外有垂杨。", 
            "莺语对人宛转，燕飞穿幕轻狂。", 
            "昨宵做得还家梦，早起赋山阳。"
        ], 
        "title": "锦堂春（春怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "亭皋十里拾残红。", 
            "落花风。", 
            "暖溶溶。", 
            "记得年前，沽酒画桥东。", 
            "憔悴今朝回首处，烟草乱，绿杨中。", 
            "香车宝马绮罗丛。", 
            "恨匆匆。", 
            "隔帘栊。", 
            "望断暮云，春树万千重。", 
            "那有天边青鸟信，凭一枕，梦魂通。"
        ], 
        "title": "江城子（春感）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "晓日满三城。", 
            "春水如蓝拍岸平。", 
            "架上酴醾开也未，轻轻。", 
            "随意寻花独自行。", 
            "竹径露华凝。", 
            "啜茗焚香一味清。", 
            "卷起画帘招燕子，生生。", 
            "又听黄鹂第一声。"
        ], 
        "title": "南乡子（春情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "柳眼摇新绿，花颜发早红。", 
            "桥边油壁易相逢。", 
            "那数繁华撩乱、大堤东。", 
            "醉客清明酒，吹人上巳风。", 
            "几番清宴碧湖中。", 
            "如今山居寂寞、与谁同。"
        ], 
        "title": "南歌子（春思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "紫燕啄檐牙。", 
            "游丝袅落霞。", 
            "科头立、独倚窗纱。", 
            "底事今年无好兴，常闭户、日西斜。", 
            "闲杀陌头花。", 
            "空留金犊车。", 
            "哦嵋老、只在东家。", 
            "识得嵇康真是懒，但携手、话桑麻。"
        ], 
        "title": "唐多令（春懒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "门外落红飞尽，枝头杜宇声多。", 
            "料得春光难久住，忍放筵前金叵罗。", 
            "伤心红雪歌。", 
            "咫尺上林燕会，暂时小苑婆娑。", 
            "买得青山开别业，花谢莺销奈若何。", 
            "烟霞偏坎坷。"
        ], 
        "title": "破阵子（春愁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "宦海浮沉多岁月，归来三径看松筠。", 
            "东风何事苦辞人。", 
            "窥帘莺与燕，相对也酸辛。", 
            "种得牡丹根未老，教成歌舞曲初新。", 
            "蝇名蜗利不沾身。", 
            "如何愁病里，虚度一年春。"
        ], 
        "title": "临江仙（春怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "桃花开日，有一个、内家妆束。", 
            "看几叶春衫，半钩罗袜，兰麝浑身馥郁。", 
            "庭畔珊珊环佩响，恁撩乱、憨容堪掬。", 
            "便杨柳蛮腰，樱桃素口，伴人幽独。", 
            "眉蹙。", 
            "如何云雨，高唐归速。", 
            "听杜宇声声，香魂不返，冷落今春板屋。", 
            "弦管轻风，氍毹凉月，无那惨红愁绿。", 
            "黄泉下、轻把人人断送，百身何赎。"
        ], 
        "title": "二郎神（春恨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "昼掩重门愁自语。", 
            "前春不似今春苦。", 
            "任隐几凭栏，支离憔悴浑难住。", 
            "看病骨、如风絮。", 
            "断肠天，销魂雨。", 
            "甚无端、恼人情绪。", 
            "纵柳下花前，一时没个安排处。", 
            "向梦里、寻欢去。"
        ], 
        "title": "凤衔杯（春病）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "萋萋南浦无情草，何事满天涯。", 
            "等闲催得，王孙远去，甚日还家。", 
            "徘徊岐路，风前系马，台下停车。", 
            "除非醉后，难开双眼，省了嗟呀。"
        ], 
        "title": "青衫湿（春别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "日暖亭皋绿。", 
            "桃李浑如簇。", 
            "步屧寻春，一行红粉，香车金犊。", 
            "更前村、窈窕旧当垆，正瓮头初熟。", 
            "独酌杯行速。", 
            "醉倒青山足。", 
            "待得醒来，归鸦满树，疏星射目。", 
            "恐明朝、阴雨陡然来，倩谁人秉烛。"
        ], 
        "title": "小桃红（春游）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "轻衫初试，小扇初摇，赏花时候。", 
            "美景良辰，翻作天涯奔走。", 
            "愁听莺啼窥燕舞，关河落日频回首。", 
            "甚今春，向风尘碌碌，两眉空皱。", 
            "记当年、赏心乐事，柳院花房，约伴携酒。", 
            "一曲高歌，常得舒颜开口。", 
            "今日凄凉谁共过，千红万紫偏如绣。", 
            "却连朝，看青衫、泪痕重透。"
        ], 
        "title": "倦寻芳（春旅）", 
        "type": "词", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "雷霆能击人，独畏操莽威。", 
            "鬼神能福人，独于孔孟遗。", 
            "今古无鉴戒，祸乱相乘除。", 
            "问天天不言，屈平空著书。"
        ], 
        "title": "杂感三首 其一", 
        "type": "古风", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "北地每苦寒，狐貉出天山。", 
            "南地每苦热，絺葛生于越。", 
            "人之所欲须，天意预为设。", 
            "大哉造化功，于世何所阙。"
        ], 
        "title": "杂感三首 其二", 
        "type": "古风", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "芝兰出秽壤，芙蕖生淤泥。", 
            "赋性自芳洁，于此徵神奇。", 
            "君子处浊世，师惠以全夷。", 
            "何必登首阳，高歌怀《采薇》。"
        ], 
        "title": "杂感三首 其三", 
        "type": "古风", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "堂上有慈亲，身外无昆季。", 
            "承欢赖妻贤，委之以为弟。", 
            "弱女方四龄，初知离别意。", 
            "恐其牵袂啼，深伤游子绪。", 
            "乘彼睡未醒，温存加絮被。", 
            "拜母不能言，揖妻交重寄。", 
            "此际心若摧，出门方陨涕。"
        ], 
        "title": "出门二首 其一", 
        "type": "古风", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "回首望家山，渐远山渐低。", 
            "侧听岸旁语，乡音已渐移。", 
            "放舟入大河，烟水无端倪。", 
            "偶逢相识人，遥呼心依依。", 
            "无如交行舟，倏忽已远离。"
        ], 
        "title": "出门二首 其二", 
        "type": "古风", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "大浸数五湖，莫大于洞庭。", 
            "时当春夏交，雪融水气蒸。", 
            "仰视但有天，与波同一青。", 
            "茫茫六合中，不见大块形。", 
            "三老弄洪涛，澎湃意所轻。", 
            "至此乃敬慎，风正始扬舲。", 
            "同舟色俱静，半帆容与行。", 
            "此中有楠木，千载成英灵。", 
            "出没每不时，异响令人惊。", 
            "舟妇散纸钱，徐徐乃就平。", 
            "死生呼吸间，宴坐犹兢兢。", 
            "吁嗟缥缈中，难测鬼神情。", 
            "或问传书事，心知不敢应。"
        ], 
        "title": "泛洞庭湖", 
        "type": "古风", 
        "yun": null
    }, 
    {
        "author": "陆次云", 
        "era": "清", 
        "subtype": null, 
        "text": [
            "君马黄，臣马白。", 
            "君执圭，臣执璧。", 
            "君意皇皇臣翼翼，四海会同来有绎。", 
            "和在镳，鸾在轼，骄骄八骏不齐色。", 
            "驰驱不向昆仑陟，马之良，良以德。"
        ], 
        "title": "君马黄", 
        "type": "古风", 
        "yun": null
    }, 
    {
        "author": "陆廷楫", 
        "era": "清", 
        "subtype": "五言律诗", 
        "text": [
            "绝徼霜风早，征鸿万里愁。", 
            "影衔孤月冷，声带一天秋。", 
            "沙渚围黄叶，芦花认白头。", 
            "尔来应有信，宽我故人忧。"
        ], 
        "title": "秋鸿", 
        "type": "律诗", 
        "yun": "尤"
    }, 
    {
        "author": "陆廷楫", 
        "era": "清", 
        "subtype": "七言律诗", 
        "text": [
            "未遂金焦揽胜游，聊凭孤屿且登楼。", 
            "九龙晴漾一湖翠，孤月淡涵千顷秋。", 
            "佑舶帆樯连泽国，酒人歌吹拍凉州。", 
            "低回尚觉言归早，隔岸更声故故遒。"
        ], 
        "title": "夜泊黄埠墩", 
        "type": "律诗", 
        "yun": "尤"
    }, 
    {
        "author": "陆廷抡", 
        "era": "清", 
        "subtype": "七言律诗", 
        "text": [
            "广陵城北一孤坟，云是先朝旧督臣。", 
            "冢中断碑题汉字，路旁荒草拜行人。", 
            "沧波呜咽三江戍，碧血凄凉万古春。", 
            "一自前军星坠后，至今无复见纶巾。"
        ], 
        "title": "过史相国坟", 
        "type": "律诗", 
        "yun": "真"
    }, 
    {
        "author": "陆庆元", 
        "era": "清", 
        "subtype": "七言律诗", 
        "text": [
            "南华妙谛孰通微，怪煞中流勇退稀。", 
            "士宦岂为温饱计，乘除堪悟去留机。", 
            "掉头便脱羊肠险，俗眼犹夸鸡肋肥。", 
            "坡老一生能作达，笑他还俟有田归。"
        ], 
        "title": "抵沈阳作", 
        "type": "律诗", 
        "yun": "微"
    }, 
    {
        "author": "陆庆元", 
        "era": "清", 
        "subtype": "七言律诗", 
        "text": [
            "瘦质玲珑碎玉攒，珊瑚网底笔琅玕。", 
            "羊肠屈曲抽身涩，蜗壳连卷断尾难。", 
            "纤指香痕纹细叠，美人妆样髻高蟠。", 
            "由来海错腥膻甚，似此清芬性所欢。"
        ], 
        "title": "海蛳", 
        "type": "律诗", 
        "yun": "寒"
    }, 
    {
        "author": "陆师", 
        "era": "清", 
        "subtype": null, 
        "text": [
            "朝听衙鼓挝，暮听枥马嘶。", 
            "夜长不成寐，忧来无端倪。", 
            "老亲迟暮景，荒庭守蒿藜。", 
            "雪髯添几茎，麦饭进几匙？", 
            "白云天东南，可望不可跻。"
        ], 
        "title": "杂感二首 其一", 
        "type": "古风", 
        "yun": null
    }, 
    {
        "author": "陆师", 
        "era": "清", 
        "subtype": null, 
        "text": [
            "入夏苦霪雨，两河岁少登。", 
            "吾邦冈阜多，颇以丰稔称。", 
            "皇天怜瘠土，长官曾何能。", 
            "哀彼中泽鸿，嘹呖号寒冰。", 
            "子母各翻飞，何乡可依凭。"
        ], 
        "title": "杂感二首 其二", 
        "type": "古风", 
        "yun": "蒸"
    }, 
    {
        "author": "陆师", 
        "era": "清", 
        "subtype": null, 
        "text": [
            "昨归自东垣，结庐屏山住。", 
            "书史寻夙好，长日尽可度。", 
            "亲亡焉用禄，涕泗誓诸墓。", 
            "此意愧未坚，又被微名误。", 
            "绮罗纷五色，鸣机自织素。", 
            "纵然违时趋，努力守故步。"
        ], 
        "title": "之官真州述怀 其一", 
        "type": "古风", 
        "yun": "遇"
    }, 
    {
        "author": "陆师", 
        "era": "清", 
        "subtype": null, 
        "text": [
            "物生号有万，心性冰炭异。", 
            "蝉蜩吸露华，蜣螂甘秽腻。", 
            "若使易地谋，却走两不嗜。", 
            "扰扰歧路间，东西各行意。", 
            "儒者重敬官，市估乃竞利。"
        ], 
        "title": "之官真州述怀 其二", 
        "type": "古风", 
        "yun": "寘"
    }, 
    {
        "author": "陆师", 
        "era": "清", 
        "subtype": null, 
        "text": [
            "邗沟自隋唐，昔称繁庶地。", 
            "宴享穷珍羞，吉凶逾典制。", 
            "巷有衣锦人，家无终岁备。", 
            "权衡奢俭间，张弛有治义。", 
            "采风美唐魏，古人岂无意。", 
            "庶几去其甚，聊洒俗吏愧。"
        ], 
        "title": "之官真州述怀 其三", 
        "type": "古风", 
        "yun": null
    }, 
    {
        "author": "陆师", 
        "era": "清", 
        "subtype": null, 
        "text": [
            "为士不学道，所得皆支流。", 
            "为民不服耕，逐末非良谋。", 
            "彼都中声利，迷罔何当瘳。", 
            "一发挽千钧，力薄知未周。", 
            "我舌敢辞敝，我行敢告休。", 
            "力田与孝弟，勖哉景前修！"
        ], 
        "title": "之官真州述怀 其四", 
        "type": "古风", 
        "yun": "尤"
    }, 
    {
        "author": "陆师", 
        "era": "清", 
        "subtype": null, 
        "text": [
            "独坐空堂中，时隐南郭几。", 
            "悠然万虑消，止水清见底。", 
            "无端一物交，倏尔两念起。", 
            "因两遂生万，棼纭不可纪。", 
            "静定动亦定，乌用著些子。", 
            "鉴空而衡平，君当会斯理。"
        ], 
        "title": "杂咏", 
        "type": "古风", 
        "yun": null
    }, 
    {
        "author": "陆师", 
        "era": "清", 
        "subtype": null, 
        "text": [
            "祝融乘权号令酷，赤日黄埃助炎熇。", 
            "稚禾枯焦似束薪，涧溪涸竭行成陆。", 
            "哀哉斯民瓶罍空，妇叹儿号盈白屋。", 
            "已走群望荐牲璧，未见天公鞭蛰伏。", 
            "天降灾祲非偶然，毋乃感召由司牧。", 
            "一官衣食寄闾阎，何忍鞭箠等犬犊。", 
            "本心未丧戒摧戕，于民无恩仅无毒。", 
            "黄昏纵谢四知金，白日虚糜五斗粟。", 
            "我今自分无寸长，官方久矣宜褫逐。", 
            "安得旸雨时若民无饥，挂冠高隐弁山麓。"
        ], 
        "title": "祷雨自劾", 
        "type": "古风", 
        "yun": null
    }, 
    {
        "author": "陆宇燝", 
        "era": "清", 
        "subtype": null, 
        "text": [
            "不见春风花，花落随地飞？", 
            "不见南山鸟，年年择新枝？", 
            "抱此区区意，红颜须及时。", 
            "“非不慕古人，礼法难疗饥。”", 
            "但博旦夕欢，宁顾谁为谁？", 
            "还取故夫意，宛转事新知。", 
            "新故转盼间，生死酒一卮。", 
            "可怜东邻妇，白首柏舟诗。"
        ], 
        "title": "代琵琶妇解嘲", 
        "type": "古风", 
        "yun": null
    }, 
    {
        "author": "陆世仪", 
        "era": "清", 
        "subtype": null, 
        "text": [
            "潜鱼怀深渊，飞鸟慕青冥。", 
            "志尚各有适，罗弋纷四陈。", 
            "神龙失云雾，蠖伏同众鳞。", 
            "哲士无势位，俯首齐凡民。", 
            "仰叹发浩歌，悲来痛填膺。", 
            "气数苟在天，匹夫岂能争。", 
            "时予避地水村，土人乱，复入城。", 
            "仲雍避荆吴，断发文其身。", 
            "殷箕遘昏乱，佯狂受奴髡。", 
            "少连柳下惠，降辱称逸民。", 
            "微服过宋都，去衣入裸人。", 
            "在昔大圣哲，处困皆有伦。", 
            "区区卑贱子，含垢安足嗔。", 
            "伏读明夷卦，悠然感我心。", 
            "柔顺以蒙难，艰贞晦其明。", 
            "踬马恒破车，恶妇恒破家。", 
            "冠帻事攻劫，安能正奇邪。", 
            "汉家四百载，党祸为萌芽。", 
            "处士盛名节，朝廷非所嘉。", 
            "名节尚不可，何况群骄奢。"
        ], 
        "title": "感遇诗 其一", 
        "type": "古风", 
        "yun": null
    }, 
    {
        "author": "陆世仪", 
        "era": "清", 
        "subtype": null, 
        "text": [
            "睢阳四战地，孤立贼垒中。", 
            "屹然障江淮，不与降丑同。", 
            "茶纸鼠雀尽，身死城亦空。", 
            "巡远固足钦，斯民实奇忠。", 
            "河北廿四郡，闻之宁愧衷。"
        ], 
        "title": "感遇诗 其二", 
        "type": "古风", 
        "yun": "东"
    }, 
    {
        "author": "陆世仪", 
        "era": "清", 
        "subtype": null, 
        "text": [
            "小隐隐陵阿，大隐隐朝市。", 
            "朝市我不能，陵阿亦殊赘。", 
            "卜居东南隅，落落有爽气。", 
            "左顾通人烟，右览接荷芰。", 
            "平畴繁嘉蔬，古冢出高树。", 
            "虽非山林间，亦有泉石致。", 
            "一廛聊自息，治乱委人事。", 
            "丹穴有雏凤，乃在山之阴。", 
            "青变白鹤侣，朝夕相和鸣。", 
            "养此羽毛奇，翩然备仪庭。", 
            "明王闇不作，海宇群沸惊。", 
            "鸾鹤纷翻飞，鸱鸮互纵横。", 
            "孤凤何所之，敛翮避逡巡。", 
            "岂无德辉著，时穷非炫珍。", 
            "灵龟曳其尾，雄鸡惮为牲。", 
            "祥麟出周季，将贻田父禽。"
        ], 
        "title": "感遇诗 其三", 
        "type": "古风", 
        "yun": null
    }, 
    {
        "author": "陆世仪", 
        "era": "清", 
        "subtype": null, 
        "text": [
            "仲尼千载师，偃蹇生衰周。", 
            "孟轲谈王道，七雄非其俦。", 
            "濂洛关闽儒，学至君未求。", 
            "晦翁振绝续，南渡时蒙羞。", 
            "嗟嗟鲁斋公，仕元以为尤。", 
            "岂天靳斯文，每出多邅遛。", 
            "展卷仰前哲，浩然忘我忧。"
        ], 
        "title": "感遇诗 其四", 
        "type": "古风", 
        "yun": "尤"
    }, 
    {
        "author": "陆世仪", 
        "era": "清", 
        "subtype": null, 
        "text": [
            "渔阳鼙鼓惊，征尘动地起。", 
            "河北多郡县，一朝尽风靡。", 
            "常山有太守，恸哭整军士。", 
            "誓心匡社稷，志烈身竟死。", 
            "长乐何如人，纡纡佩金紫。"
        ], 
        "title": "感遇诗 其五", 
        "type": "古风", 
        "yun": "纸"
    }, 
    {
        "author": "陆世仪", 
        "era": "清", 
        "subtype": null, 
        "text": [
            "平生寡交与，与世殊淡漠。", 
            "天涯有数子，相知在寥廓。", 
            "或如孔程交，或辨朱陆学。", 
            "或闻声相思，曾未接酬酢。", 
            "遥遥南北海，此心契如约。", 
            "风尘暗天来，踪迹各飘泊。", 
            "出处或可期，生死殊未卜。", 
            "会晤当何时，六合庶开拓。"
        ], 
        "title": "感遇诗 其六", 
        "type": "古风", 
        "yun": null
    }, 
    {
        "author": "陆世仪", 
        "era": "清", 
        "subtype": null, 
        "text": [
            "仲冬霜雪降，寒月光逾凉。", 
            "独夜起徘徊，矫首中庭望。", 
            "三垣何闇汶，列宿纵横行。", 
            "天狼射丸丸，舒光异平常。", 
            "旄头当天明，弧矢驰不张。", 
            "天道不可知，叹息徒徬徨。"
        ], 
        "title": "感遇诗 其七", 
        "type": "古风", 
        "yun": "阳"
    }, 
    {
        "author": "陆世仪", 
        "era": "清", 
        "subtype": null, 
        "text": [
            "石斋先生天下师，君能弱冠长揖之。", 
            "著书如风腕欲脱，吐论凿凿称雄奇。", 
            "石斋为君亦拱手，略尽形骸呼小友。", 
            "赠君药言送君诗，直欲与君分半亩。", 
            "天公天公何不仁，忠臣饿死英雄贫。", 
            "岭云如山战骨白，至今闽海飞征尘。", 
            "男儿致身苦不早，双鬓蹉跎浑欲老。", 
            "安能局促辕下驹，凤凰翱翔在苍昊。", 
            "束书蹑屩作壮游，志气直欲凌九州。", 
            "扁舟千里入吴会，上书论古惊同俦。", 
            "腐儒如予那足道，感君意气为倾倒。", 
            "挥毫赠我琅玕辞，愧乏琼瑶无以报。", 
            "君今策蹇问中原，山川漫漫道路昏。", 
            "胡琴欲碎向何处，夜半起舞心烦冤。", 
            "金陵城中王气尽，蒋山断树生芝菌。", 
            "日落江潮惨不波，维扬明月歌春蚓。", 
            "君不见昔日江东祖士雅，击楫中流泪盈把。", 
            "又不见辽东皂帽翁，语维经典甘孤穷。", 
            "丈夫处世只两途，吾子坎壈将安终。", 
            "中原人才颇不恶，风尘往往倾然诺。", 
            "昂藏七尺未长贫，暗中定可相摸索。", 
            "归来好复过桴亭，西窗剪烛开短屏。", 
            "交知四海见吾子，相对使人双眼青。"
        ], 
        "title": "送闽中林衡者游中原长歌", 
        "type": "古风", 
        "yun": null
    }, 
    {
        "author": "陆世仪", 
        "era": "清", 
        "subtype": null, 
        "text": [
            "一夜东风春雨赊，起看流水入沟斜。", 
            "篱头未下丝瓜种，墙脚先开蚕豆花。", 
            "稚子凿池浮乳鸭，老翁摊箔晒新暇。", 
            "已知身世无余乐，聊尔徜徉未是差。"
        ], 
        "title": "春日田园杂兴 其三", 
        "type": "古风", 
        "yun": null
    }, 
    {
        "author": "陆世仪", 
        "era": "清", 
        "subtype": null, 
        "text": [
            "甑山士，甑山士，甑底山头授书史。", 
            "人生何用读五车，但须一识忠孝旨。", 
            "轺东北来饮江水，金凫银雁飞都市。", 
            "越国风尘高蔽天，两缸覆我甑山前。", 
            "上有碧落下黄泉，冥冥长夜年复年。", 
            "普天绝无乾净地，甑山犹存土一篑。"
        ], 
        "title": "甑山士", 
        "type": "古风", 
        "yun": null
    }, 
    {
        "author": "陆艺", 
        "era": "清", 
        "subtype": "五言律诗", 
        "text": [
            "江风吹月上，松杪暗泉鸣。", 
            "镫影凝寒重，秋声入户轻。", 
            "倚栏人万里，对酒夜三更。", 
            "隐隐西峰路，曾经此送行。"
        ], 
        "title": "即景怀华五贻堂", 
        "type": "律诗", 
        "yun": "庚"
    }, 
    {
        "author": "陆艺", 
        "era": "清", 
        "subtype": "七言律诗", 
        "text": [
            "市隐何由远俗喧，欣随胜友入仙源。", 
            "云连树色微分岸，船载波光直到门。", 
            "但有花时休罢酒，得看山处且开樽。", 
            "年来颇解幽居趣，独乐宁须司马园。"
        ], 
        "title": "高峣访友和杨慕如韵", 
        "type": "律诗", 
        "yun": "元"
    }, 
    {
        "author": "陆文铭", 
        "era": "清", 
        "subtype": null, 
        "text": [
            "明月在浊流，不改月色清。", 
            "孤松盘曲径，不改松性贞。", 
            "君子遇险巇，此心恒荡平。"
        ], 
        "title": "拟古", 
        "type": "古风", 
        "yun": "庚"
    }, 
    {
        "author": "陆文铭", 
        "era": "清", 
        "subtype": null, 
        "text": [
            "天地不生成，古今有何事。", 
            "茫茫万劫中，生民多所嗜。", 
            "黄金变为土，盗蹠亦柳季。", 
            "造物起争端，无怪人趋利。", 
            "有酒且斟酌，万事付一醉。"
        ], 
        "title": "杂诗", 
        "type": "古风", 
        "yun": "寘"
    }, 
    {
        "author": "陆文铭", 
        "era": "清", 
        "subtype": null, 
        "text": [
            "干将之刃筱簬箭，斩骑贯革如飞电。", 
            "不逢挥剑发机人，锋铦未许伤缟练。", 
            "铅刀蓬矢各逞奇，光芒骇目莫敢携。", 
            "风胡去兮养由逝，吾安归兮长相思。"
        ], 
        "title": "利器行", 
        "type": "古风", 
        "yun": null
    }, 
    {
        "author": "陆文铭", 
        "era": "清", 
        "subtype": null, 
        "text": [
            "昆仑山摧若木枯，虞渊泛滥沉金乌。", 
            "羲和沉缅不肯醒，后羿奋臂斗雕弧。", 
            "八龙骨朽呼不起，石马嘶烟寒月里。", 
            "玉桃溃裂饱青鸾，方朔偷儿今日死。", 
            "茫茫元气千古浮，劫灰飞尺天地愁。", 
            "回头长叫广成子，黄帝何为土一抔？"
        ], 
        "title": "日入行", 
        "type": "古风", 
        "yun": null
    }, 
    {
        "author": "陆文杰", 
        "era": "清", 
        "subtype": "七言绝句", 
        "text": [
            "到耳乡音听未真，半生辜负鉴湖春。", 
            "峰峦一笑如相识，我本山阴道上人。"
        ], 
        "title": "抵荷湖村作", 
        "type": "绝句", 
        "yun": "真"
    }, 
    {
        "author": "陆文杰", 
        "era": "清", 
        "subtype": "七言绝句", 
        "text": [
            "绿杨深处古真州，绕郭帆樯万斛舟。", 
            "十里珠帘遮不住，笛声飞出水边楼。"
        ], 
        "title": "舟次仪徵", 
        "type": "绝句", 
        "yun": "尤"
    }, 
    {
        "author": "陆天仪", 
        "era": "清", 
        "subtype": "五言律诗", 
        "text": [
            "看花莫问主，有酒便成邻。", 
            "久住方言熟，常骑马性驯。", 
            "逢人疏礼数，观猎倍精神。", 
            "芳草连千里，东风淮水滨。"
        ], 
        "title": "客况", 
        "type": "律诗", 
        "yun": "真"
    }, 
    {
        "author": "陆天仪", 
        "era": "清", 
        "subtype": "七言律诗", 
        "text": [
            "才喜朝来雾气清，寒飙忽发飐风旌。", 
            "春无定准凭谁主，花不逢辰似我生。", 
            "玉鬣去迷芳草路，画桥归阻丽人行。", 
            "若非徐孺能留客，何处今宵话旧情。"
        ], 
        "title": "花朝午后大雪", 
        "type": "律诗", 
        "yun": "庚"
    }, 
    {
        "author": "陆天仪", 
        "era": "清", 
        "subtype": "七言律诗", 
        "text": [
            "西风吹梦上高寒，此日心情自鲜欢。", 
            "樗里秋深荒藓合，碧山吟断夕阳残。", 
            "诗传白社人初集，节过黄花兴又阑。", 
            "迟我新瘥恋衾枕，茱萸羞傍药炉看。"
        ], 
        "title": "遥和九日龙山社集", 
        "type": "律诗", 
        "yun": "寒"
    }, 
    {
        "author": "陆天仪", 
        "era": "清", 
        "subtype": "七言律诗", 
        "text": [
            "曾逢社集到香山，醉墨淋漓翠管斑。", 
            "一去白云长饮泣，独依青冢竟忘还。", 
            "神游米芾烟峦外，身在坡仙梦想间。", 
            "何意远公重握手，共来花下坐禅关。"
        ], 
        "title": "荣孝子泂泉出山", 
        "type": "律诗", 
        "yun": "删"
    }, 
    {
        "author": "陆凤池", 
        "era": "清", 
        "subtype": null, 
        "text": [
            "东风咽。", 
            "杜鹃帘外啼红血。", 
            "啼红血，一枝竹影，半庭残月。", 
            "当年幽恨凭谁说。", 
            "乡关望断真凄绝。", 
            "真凄绝。", 
            "不如归去，旧时宫阙。"
        ], 
        "title": "忆秦娥 杜鹃（见《词综》）", 
        "type": "词", 
        "yun": null
    }, 
    {
        "author": "陆凤池", 
        "era": "清", 
        "subtype": null, 
        "text": [
            "满径芙蓉红如晕。", 
            "更交映、桂芳菊润。", 
            "听幽砌蛩吟，疏林蝉噪，惹起清秋恨。", 
            "每叹流光容易尽。", 
            "记七夕、鹊桥渡稳。", 
            "早过了中秋，疏风斜雨，又是重阳近。"
        ], 
        "title": "雨中花 秋思", 
        "type": "词", 
        "yun": null
    }, 
    {
        "author": "陆凤池", 
        "era": "清", 
        "subtype": null, 
        "text": [
            "风团花气沿溪暖，暗雨明霞红不断。", 
            "燕掠汀洲人语稀，画桥烟薄芦芽短。", 
            "日景曈昽殿阁攒，箫声缥缈水云宽。", 
            "游船散去鸟飞绝，向晚山光扑鬓寒。"
        ], 
        "title": "梯仙阁閒眺", 
        "type": "古风", 
        "yun": null
    }, 
    {
        "author": "陆凤池", 
        "era": "清", 
        "subtype": "七言绝句", 
        "text": [
            "烟水迢迢泛木兰，寒风残雪怯衣单。", 
            "客裘自著江边雨，莫作临行泪点看。"
        ], 
        "title": "冬日寄外", 
        "type": "绝句", 
        "yun": "寒"
    }, 
    {
        "author": "陆文杰", 
        "era": "清", 
        "subtype": "七言律诗", 
        "text": [
            "饮罢阳关酒一卮，骊哥声起动人思。", 
            "难忘李杜论文日，漫说机云入洛时。", 
            "驷马桥边新折柳，百花潭上旧题诗。", 
            "巴山傥践重来约，定向西窗话别离。"
        ], 
        "title": "春日偕雅亭弟入都谒选留别诸同好兼示雅亭 其一", 
        "type": "律诗", 
        "yun": "支"
    }, 
    {
        "author": "陆文杰", 
        "era": "清", 
        "subtype": "七言律诗", 
        "text": [
            "埙篪叶奏几经年，云栈迢遥共著鞭。", 
            "自昔才人多入蜀，从来豪士爱游燕。", 
            "连床风雨三更梦，满路莺花二月天。", 
            "余不负丞君吏隐，可能同到锦江边。"
        ], 
        "title": "春日偕雅亭弟入都谒选留别诸同好兼示雅亭 其二", 
        "type": "律诗", 
        "yun": "先"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "墙角春风吹棣棠，菜花香里豆花香。", 
            "看鱼独立小池影，数笋闲行竹筱长。", 
            "白眼望天非是醉，科头混俗若为狂。", 
            "莫嫌世外人疏放，彭泽情深胜沅湘。"
        ], 
        "title": "春日田园杂兴 其一", 
        "type": "律诗", 
        "yun": "阳"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "闻说山中好问津，桃花如梦水如尘。", 
            "乍看幕燕成新垒，谁忆泥牛换早春。", 
            "打鼓吹箫今岁社，更衣脱帽旧时人。", 
            "门前柳色依然绿，陶令年来避葛巾。"
        ], 
        "title": "春日田园杂兴 其二", 
        "type": "律诗", 
        "yun": "真"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "春社才过雨水中，灌园初学问山翁。", 
            "新成芥辣旋栽苣，既落瓜壶不用葱。", 
            "衣履已知非晋代，蚕桑聊自说《豳风》。", 
            "高原小麦青青秀，不见歌声起故宫。"
        ], 
        "title": "春日田园杂兴 其四", 
        "type": "律诗", 
        "yun": "东"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "野水滩头长荻芽，池塘处处起鸣蛙。", 
            "一春多雨占三白，二月无茶摘五加。", 
            "寒食沓来惊汉腊，塞歌时起接边笳。", 
            "春郊风景还如旧，添得伤心是短髽。"
        ], 
        "title": "春日田园杂兴 其五", 
        "type": "律诗", 
        "yun": "麻"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "舍北村南雨又晴，倦抛书卷漫游行。", 
            "山鸠逐妇每双唤，苍鼠窥人时独惊。", 
            "种秫拟成千日酒，腌菘聊当一春羹。", 
            "月泉甲子依稀是，读罢遗编泪暗倾。"
        ], 
        "title": "春日田园杂兴 其六", 
        "type": "律诗", 
        "yun": "庚"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "十年蹈海一身轻，故国重回代已更。", 
            "梦里鲸波如昨日，尊前鲑菜只平生。", 
            "乾坤何处容孤往，丘壑吾侪且耦耕。", 
            "遁世工夫正无限，可能相助一经营。"
        ], 
        "title": "喜宋子犹从上海归赋赠", 
        "type": "律诗", 
        "yun": "庚"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "中原倾覆事如何，穷海孤臣强负戈。", 
            "利钝由天非所计，鞠躬自我更无他。", 
            "流离尚欲书章句，疾革犹闻唤渡河。", 
            "正气如公那可灭，涛声隐隐似悲歌。"
        ], 
        "title": "遥哭希声钱公 其一", 
        "type": "律诗", 
        "yun": "歌"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "营头夜陨海涛奔，真宰茫茫未可论。", 
            "绝岛君臣留正朔，瘴天风雨葬忠魂。", 
            "谁将心事传龙比，赖有遗书属弟昆。", 
            "千古崖山成恨事，临风遥恸一倾樽。"
        ], 
        "title": "遥哭希声钱公 其二", 
        "type": "律诗", 
        "yun": "元"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "茱萸插罢酒还沽，余兴龙山尚未孤。", 
            "万古乾坤皆草莽，一时人物在菰芦。", 
            "月泉开社天星聚，铁匣缄诗井水枯。", 
            "宇内谁成三不朽，壮心空老北山愚。"
        ], 
        "title": "重阳后一日含绿堂吟社雅集分韵得七虞", 
        "type": "律诗", 
        "yun": "虞"
    }, 
    {
        "author": "陆世仪", 
        "era": "清", 
        "subtype": "七言律诗", 
        "text": [
            "砥柱乾坤赖老谋，那堪宰相尽风流。", 
            "横江已断千寻锁，筹国谁开万里楼？", 
            "南粤兵戈行殿恨，东皋花木故园愁。", 
            "渡河只有宗留守，恸哭相从地下游。"
        ], 
        "title": "次韵挽瞿稼轩归葬", 
        "type": "律诗", 
        "yun": "尤"
    }, 
    {
        "author": "陆求可", 
        "era": "清", 
        "subtype": null, 
        "text": [
            "半夜雷车惊蛰，初春雨脚穿江。", 
            "梅花应已满山香。", 
            "急驾兰桡画桨。", 
            "一带青山如沐，半湾绿水停航。", 
            "白云渺渺雪茫茫。", 
            "明月天连纸帐。"
        ], 
        "title": "西江月（春雷）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "鸦散垂杨，马嘶芳草。", 
            "看万户千门初晓。", 
            "趁晴天，携好友，共寻花听鸟。", 
            "玉壶提了。", 
            "缭绕沙堤，喧阗池沼。", 
            "论美景、人生多少。", 
            "凤箫声，金缕曲，劝当杯欢笑。", 
            "玉山齐倒。"
        ], 
        "title": "锦帐春（赏春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "日迟迟，风袅袅。", 
            "满院莺声啼不了。", 
            "梅似豆，柳如绵，枝上好花吹又少。", 
            "步芳园，临小沼。", 
            "春去今年何独早。", 
            "送旧恨，接新愁，只恐容光容易老。"
        ], 
        "title": "木兰花（惜春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "淑景朝朝易过，啼痕面面争流。", 
            "寒食清明都去远，风光煞是难留。", 
            "苑外落红万点，伤心莫上高楼。", 
            "杜宇唤醒午梦，垂杨绾住春愁。", 
            "怪底年年当此际，教人蹙断眉头。", 
            "说与东君知道，问他还忍归不。"
        ], 
        "title": "河满子（伤春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "落花飞絮随风乱。", 
            "轻暖轻寒，绿柳红亭，芳草无人，凄凄江岸。", 
            "见燕剪试雏飞，蝶板寻香泛。", 
            "多应春去难留，争向天涯，殷勤遥饯。", 
            "分散。", 
            "来日信传梅，归日风吹栋。", 
            "千山云外，烟景清和，伤心水流瓜蔓。", 
            "叹少妇晓妆楼，游子玄都观。", 
            "一样梦绕阳关，生把多情骗。"
        ], 
        "title": "黄莺儿（送春）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "帘幕昼阴阴。", 
            "绿满庭心。", 
            "懒行吟。", 
            "仓庚睍睆带春音。", 
            "穿户对对相亲。", 
            "想是春光去不远，向花下追寻。", 
            "漫开襟。", 
            "玉局瑶琴。", 
            "栏杆遍倚，闲愁闲闷，困人天气难禁。", 
            "风动虾须，蔷薇香透小园林。", 
            "北窗休启，梅雨霪霪。"
        ], 
        "title": "凤楼春（初夏）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "石榴花下，看日影、知亭午。", 
            "湘簟展层波，纨扇随金麈。", 
            "帘卷薰风透，坦腹堪清暑。", 
            "检茶铛，添香缕。", 
            "小童睡去，乳燕窥朱户。", 
            "从容潇洒，坐一刻、怀千古。", 
            "娱客旧诗书，学语新鹦鹉。", 
            "幽梦羲皇上，五柳随风舞。", 
            "竹初长，莲未吐。", 
            "池塘绿浅，亏得前朝雨。"
        ], 
        "title": "谢池春（夏日）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "水亭空。", 
            "荷花灼灼愁薰风。", 
            "愁薰风。", 
            "新凉一枕，渐上帘栊。", 
            "初生萤火光融融。", 
            "夜来几点随西东。", 
            "随西东。", 
            "轻罗小扇。", 
            "乱扑花丛。"
        ], 
        "title": "忆秦娥（夏暮）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "听罢鸣鸡，又见风敲翠竹。", 
            "启纱窗、朝光四屋。", 
            "滂沱挥汗，待兰汤早浴。", 
            "喜书童、煎茶正熟。", 
            "磅礴解衣，难得玄冰一服。", 
            "笑行车、侵晨辘辘。", 
            "浇花出户，倚遍药阑几曲。", 
            "看枝头、茉莉如簇。"
        ], 
        "title": "风中柳（夏晓）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "荷叶田田小院阴。", 
            "云峰才散碧沉沉。", 
            "山堂送日西倾尽，净坐莓苔弄素琴。", 
            "蚊作市，鸟归林。", 
            "避风浴罢敞衣襟。", 
            "芳樽初试蒲萄酒，枕上青奴伴醉吟。"
        ], 
        "title": "鹧鸪天（夏晚）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "着轻罗。脱轻罗。", 
            "邀月倾杯夜若何。搔头好放歌。", 
            "对姮娥。问姮娥。", 
            "桂殿清虚冷气多。星桥有路么。"
        ], 
        "title": "长相思（夏夜）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "星稀露重。", 
            "风吹院外芭蕉动。", 
            "城头铃铎声相送。", 
            "薄醉还醒，渺渺难成梦。", 
            "纸屏石枕何人共。", 
            "旧愁未了新愁壅。", 
            "多情好月穿窗缝。", 
            "起坐窗前，长笛无心弄。"
        ], 
        "title": "醉落魄（夏夜不寐）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "月出天如曙。", 
            "雪巘笙歌度。", 
            "叵罗初放小风来，去。", 
            "去。", 
            "去。", 
            "杨柳桥头，葡萄架下，一身清露。", 
            "手捏齐纨素。", 
            "醉眼开云雾。", 
            "晚妆茱莉满街香，住。", 
            "住。", 
            "住。", 
            "试看娇娥，纳凉小坐，拈花频顾。"
        ], 
        "title": "醉春风（夏日饮归）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "穿花蝴蝶满庭飞。", 
            "双槐绿正齐。", 
            "如簧莺舌再三啼。", 
            "惊闻出绛帏。", 
            "梅子熟，豆花肥。", 
            "春光去几时。", 
            "暖风吹老郁金衣。", 
            "喈喈何处栖。"
        ], 
        "title": "醉桃源（夏日闻莺）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "寒冰竭，火云升，空坐山亭并水亭。", 
            "摇尽齐纨挥尽汗，无由赤脚踏层冰。"
        ], 
        "title": "捣练子（酷暑）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "看遥遥北渚，潋滟清光，炎蒸不到。", 
            "绿舫轻摇，向绿杨停棹。", 
            "红藕香中，开怀散发，好临波长啸。", 
            "语向奚奴，清闲执事，笔床茶灶。", 
            "试望蒹葭，离披湖上，荷叶荷花，亭亭窈窕。", 
            "沙鹤溪禽，劝擎杯一笑。", 
            "不用弹弦，何须吹管，听渔家小调。", 
            "落尽红轮，疏萤几个，又来相照。"
        ], 
        "title": "醉蓬莱（夏日游湖）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "若耶一曲，西湖十里，何须太华峰头。", 
            "翠叶田田，红妆冉冉，六郎近日娇羞。", 
            "玉井藕香柔。", 
            "更凌波步步，窈窕清幽。", 
            "越女吴姬，采花轻泛木兰舟。", 
            "水宫仙子遨游。", 
            "任飞来飞去，野鹭闲鸥。", 
            "带月夜舒，迎风昼卷，汉家别样风流。", 
            "绰约待凝眸。", 
            "趁良宵美酒，醉赏消愁。", 
            "莫待红衣落尽，对高秋。"
        ], 
        "title": "望海潮（夏日观荷）", 
        "type": "词", 
        "yun": "尤"
    }, 
    {
        "author": "陆求可", 
        "era": "清", 
        "subtype": null, 
        "text": [
            "雨洒横塘，芙蕖朵朵娇含露。", 
            "轻衫窄袖上兰舟，摇荡花深处。", 
            "翠盖相牵休住。", 
            "听歌声、更寻前路。", 
            "风生柳下，日落溪头，红妆徐步。", 
            "撩乱心情，对花攀折都成误。", 
            "碧天新月动波光，恰似催归去。", 
            "手把碧筒四顾。", 
            "酒须沽、酒家难遇。", 
            "船头斜转，拨剌一声，鸳鸯飞过。"
        ], 
        "title": "烛影摇红（夏日采莲）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "露坠紫髯，风吹白面。", 
            "清凉闲却桃花扇。", 
            "新蝉噪柳不曾停，疏萤绕竹时常见。", 
            "月共追欢，影堪作伴。", 
            "金尊在手何须劝。", 
            "庭空漫爇水沉香，醉来欲展蕲州簟。"
        ], 
        "title": "踏莎行（夏夜露坐）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "火榴齐吐。趁手亏光能却暑。", 
            "云树迷离。赤日当头总不知。", 
            "残书数卷。展着桃笙消昼倦。", 
            "兴味萧疏。似幅滕王蛱蝶图。"
        ], 
        "title": "减字木兰花（夏日纳凉）", 
        "type": "词", 
        "yun": null
    }, 
    {
        "author": "陆宇燝", 
        "era": "清", 
        "subtype": "七言律诗", 
        "text": [
            "天妒梅花更妒人，风风雨雨不知春。", 
            "杜鹃啼处孤灯梦，寒食樽前一病身。", 
            "易理愁中才得力，交情乱后始能真。", 
            "天涯相对忘形迹，拥被微吟乐贱贫。"
        ], 
        "title": "寒食题宋先生草堂", 
        "type": "律诗", 
        "yun": "真"
    }, 
    {
        "author": "陆师", 
        "era": "清", 
        "subtype": "七言绝句", 
        "text": [
            "牛背儿童自放歌，头头注涧复逾坡。", 
            "问渠何法牛驯扰，鞭挞无惊刍牧多。"
        ], 
        "title": "骑牛曲", 
        "type": "绝句", 
        "yun": "歌"
    }, 
    {
        "author": "陆次云", 
        "era": "清", 
        "subtype": "七言绝句", 
        "text": [
            "十二峰回十八滩，渔舟欲上问津难。", 
            "山亭春尽无人过，开遍桃花只自看。"
        ], 
        "title": "赠芷江隐者", 
        "type": "绝句", 
        "yun": "寒"
    }, 
    {
        "author": "陆次云", 
        "era": "清", 
        "subtype": "七言绝句", 
        "text": [
            "疑冢累累漳水头，如山七十二高丘。", 
            "正平只有坟三尺，千古安眠鹦鹉洲。"
        ], 
        "title": "疑冢", 
        "type": "绝句", 
        "yun": "尤"
    }, 
    {
        "author": "陆次云", 
        "era": "清", 
        "subtype": "七言绝句", 
        "text": [
            "儒冠儒服委丘墟，文采风流化土苴。", 
            "尚有陆生坑不尽，留他马上说《诗》《书》。"
        ], 
        "title": "咏史", 
        "type": "绝句", 
        "yun": "鱼"
    }, 
    {
        "author": "陆次云", 
        "era": "清", 
        "subtype": "七言绝句", 
        "text": [
            "寄语山灵听啸歌，连城再刖叹如何？", 
            "人间碧眼应难遇，莫产琼瑶误卞和。"
        ], 
        "title": "题荆山石壁", 
        "type": "绝句", 
        "yun": "歌"
    }, 
    {
        "author": "陆次云", 
        "era": "清", 
        "subtype": "五言律诗", 
        "text": [
            "人生当遗显，每淡布衣交。", 
            "谁肯居台阁，犹能念草茅。", 
            "朱轮来北阙，土室访西郊。", 
            "古道今还在，淳风近有巢。"
        ], 
        "title": "志感", 
        "type": "律诗", 
        "yun": "肴"
    }, 
    {
        "author": "陆次云", 
        "era": "清", 
        "subtype": "五言律诗", 
        "text": [
            "得过三观下，因上岱宗巅。", 
            "海吸长河远，天包大地圆。", 
            "五更先见日，九点半升烟。", 
            "孰谓方隅广，回环睥睨前。"
        ], 
        "title": "登岱", 
        "type": "律诗", 
        "yun": "先"
    }, 
    {
        "author": "陆次云", 
        "era": "清", 
        "subtype": "五言律诗", 
        "text": [
            "道出白沟河，沈吟唤奈何。", 
            "古今陵谷变，高下战场多。", 
            "厉鬼依残骨，耕人拾断戈。", 
            "烽烟嗟又甚，搔首一悲歌。"
        ], 
        "title": "白沟河", 
        "type": "律诗", 
        "yun": "歌"
    }, 
    {
        "author": "陆次云", 
        "era": "清", 
        "subtype": "五言律诗", 
        "text": [
            "崎岖幽谷里，尽是碧云阿。", 
            "祖每尊盘瓠，祠皆祀伏波。", 
            "峒民参汉俗，溪女唱苗歌。", 
            "溉种渔樵暇，悠然卧薜萝。"
        ], 
        "title": "五溪杂咏二首 其一", 
        "type": "律诗", 
        "yun": "歌"
    }, 
    {
        "author": "陆次云", 
        "era": "清", 
        "subtype": "五言律诗", 
        "text": [
            "挂帆将匝月，犹在乱流中。", 
            "野豕能飞箭，江豚善拜风。", 
            "安危凭激浪，行止信孤蓬。", 
            "影落南天外，飘零望断鸿。"
        ], 
        "title": "五溪杂咏二首 其二", 
        "type": "律诗", 
        "yun": "东"
    }, 
    {
        "author": "陆次云", 
        "era": "清", 
        "subtype": "七言律诗", 
        "text": [
            "水关西出隐浮屠，燕子飞来半月孤。", 
            "病虎无心看北固，潜龙有恨逊南都。", 
            "十三陵外馀抔土，二百年来失鼎湖。", 
            "一自桑田成海后，总啼鹃血洒平芜。"
        ], 
        "title": "天下大师墓", 
        "type": "律诗", 
        "yun": "虞"
    }, 
    {
        "author": "陆汝猷", 
        "era": "清", 
        "subtype": "五言律诗", 
        "text": [
            "儒冠都傲骨，态肯乞谁怜。", 
            "一任贫悬罄，终羞贱执鞭。", 
            "绳长思繫日，瓯缺转忧天。", 
            "雁户何时奠，萧条万井烟。"
        ], 
        "title": "朱子磋明经归自饶阳，赋此赠之（三首录一）", 
        "type": "律诗", 
        "yun": "先"
    }, 
    {
        "author": "陆汝猷", 
        "era": "清", 
        "subtype": "五言律诗", 
        "text": [
            "为逃秦世乱，卜筑向江村。", 
            "水曲绿环宅，山虚青到门。", 
            "閒情消永昼，懒意话归云。", 
            "时与携锄叟，寻幽夜色昏。"
        ], 
        "title": "村居", 
        "type": "律诗", 
        "yun": null
    }, 
    {
        "author": "陆汝猷", 
        "era": "清", 
        "subtype": "五言律诗", 
        "text": [
            "绕枝鸟莫定，羁客睡能不？", 
            "灯烬时腾燄，炉香不散愁。", 
            "吟哦孤枕悄，花月小窗幽。", 
            "惆怅春宵短，谭衷为久留。"
        ], 
        "title": "夜坐", 
        "type": "律诗", 
        "yun": "尤"
    }, 
    {
        "author": "陆汝猷", 
        "era": "清", 
        "subtype": "七言律诗", 
        "text": [
            "尘世频年苦乱离，几多良会误佳期。", 
            "玉绳河畔牵情夕，锦字机中织怨时。", 
            "不信风波天上稳，徒传环佩夜来迟。", 
            "人间乞巧终输巧，枉度金针五色丝。"
        ], 
        "title": "七夕追和玉溪生韵", 
        "type": "律诗", 
        "yun": "支"
    }, 
    {
        "author": "陆汝猷", 
        "era": "清", 
        "subtype": "七言律诗", 
        "text": [
            "连朝春雨妒嫣红，催落飞英小苑中。", 
            "流水有香怜著色，夕阳成阵恨飞蓬。", 
            "鞦韆影散裙斜曳，罗绮妆慵袖半笼。", 
            "空使杜鹃啼血尽，祇馀艳质舞回风。"
        ], 
        "title": "残红次薛春泉丈韵", 
        "type": "律诗", 
        "yun": "东"
    }, 
    {
        "author": "陆汝猷", 
        "era": "清", 
        "subtype": "七言律诗", 
        "text": [
            "夜不成眠恼漏迟，披衣兀坐倚篷时。", 
            "行踪到处同萍梗，别梦连宵怅柳枝。", 
            "易长愁苗花夜合，难抛情种豆相思。", 
            "明朝又作寻巢燕，未识朱门更傍谁。"
        ], 
        "title": "旅中不寐有作", 
        "type": "律诗", 
        "yun": "支"
    }, 
    {
        "author": "陆汝猷", 
        "era": "清", 
        "subtype": "七言律诗", 
        "text": [
            "羡煞生花笔一枝，坡仙才调谪仙辞。", 
            "吴中行脚添游记，江右风流赖主持。", 
            "湖海论交高孰数，诗书结习傲难医。", 
            "笑余等是红尘客，浪迹天涯鬓欲丝。"
        ], 
        "title": "题南昌万硕卿（公寿）诗稿", 
        "type": "律诗", 
        "yun": "支"
    }, 
    {
        "author": "陆汝猷", 
        "era": "清", 
        "subtype": "七言律诗", 
        "text": [
            "芙蓉江上孝廉船，京邸相逢悟夙缘。", 
            "正喜连床同话旧，如何橐砚又逃禅。", 
            "名经定许题千佛，法曲应偕咏众仙。", 
            "我怅萧斋转岑寂，强携樽酒送残年。"
        ], 
        "title": "腊杪喜晤向缪两孝廉来都数日即移寓内城，作此以赠", 
        "type": "律诗", 
        "yun": "先"
    }, 
    {
        "author": "陆汝猷", 
        "era": "清", 
        "subtype": "七言律诗", 
        "text": [
            "战罢文坛力尚遒，那经小病迫深秋。", 
            "未谙医术慵投剂，恐累亲忧强说瘳。", 
            "拥袖惊馀风料峭，挑镫听尽雨飕飗。", 
            "连朝作势催寒至，旧典青袍熨贴不？"
        ], 
        "title": "病中书怀（补录）", 
        "type": "律诗", 
        "yun": "尤"
    }, 
    {
        "author": "陆自逸", 
        "era": "清", 
        "subtype": "五言律诗", 
        "text": [
            "石径扪萝葛，来登千仞巅。", 
            "钟声催海日，帆影破湖烟。", 
            "远岫云端列，残星树杪悬。", 
            "长歌归院客，鸡犬下方传。"
        ], 
        "title": "晓登钟吾绝顶", 
        "type": "律诗", 
        "yun": "先"
    }, 
    {
        "author": "陆观莲", 
        "era": "清", 
        "subtype": "七言绝句", 
        "text": [
            "郁萧宴罢列仙归，彩凤青鸾各自飞。", 
            "敕赐珍珠三百斛，满身璎珞绕天衣。"
        ], 
        "title": "辰山步虚词", 
        "type": "绝句", 
        "yun": "微"
    }, 
    {
        "author": "陆求可", 
        "era": "清", 
        "subtype": null, 
        "text": [
            "窗隙日光圆似镜。", 
            "垂杨洗尽春情性。", 
            "枝上鸟声都不定。", 
            "人寂静。", 
            "单衣脱帽穿花径。", 
            "戏着小童敲石磬。", 
            "青苔满地沾泥泞。", 
            "茅屋常关栏独凭。", 
            "须相迎。", 
            "袈裟风动花相映。"
        ], 
        "title": "渔家傲（夏晴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "远山阵阵阴云起。芭蕉声碎愁人耳。", 
            "阁外小溪平。溪船罢采菱。", 
            "碧山空对面。白鸟飞还见。", 
            "恼乱野人家。风吹处处蛙。"
        ], 
        "title": "菩萨蛮（夏雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "蔷薇开谢麦秋天。", 
            "那堪风雨连绵。", 
            "前朝初试罗衫好，到得今辰，又难耐、晚风前。", 
            "槛外荷花抽嫩绿，新叶大、总如钱。", 
            "鸳鸯一对浑忘冷，尚宿池边，看双戏处，碧波圆。"
        ], 
        "title": "系裙腰（夏寒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "梅雨乍晴天。", 
            "陇上麦渐渐。", 
            "是处绿肥红瘦，血泪湿啼鹃。", 
            "玉勒锦鞍鞯。", 
            "章台下、醉拂金鞭。", 
            "东门綦缟，轻翻罗袂，一晌留连。"
        ], 
        "title": "绣带子（夏郊）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "人静绿槐天，点检轻罗好。", 
            "莫放画帘垂，乳燕双啼早。", 
            "琴韵奏南薰，日斜犹未了。", 
            "回首看茶铛，一缕清烟袅。"
        ], 
        "title": "生查子（夏景）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "看墙头。", 
            "前朝李树桃花，断送风流。", 
            "但枝上鸟惊朱槿，池中鱼戏青苹。", 
            "薰风满楼。", 
            "多情望断牵牛。", 
            "早起独开绣帐，夜眠谁共香篝。", 
            "孤负却窗前，一床湘簟，夏日原长，今年觉短，更兼小胆空房易怯，修眉照镜生愁。", 
            "瘦堪忧。", 
            "腰肢不待高秋。"
        ], 
        "title": "八六子（夏闺）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "丛槐满径野花香。", 
            "乳燕惊飞出画梁。", 
            "冰肌玉骨自生凉。", 
            "鹊尾炉中灰未冷，水晶箔外日偏长。", 
            "浮瓜沉李坐匡床。"
        ], 
        "title": "浣溪纱（夏兴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "五柳阴阴罩小窗。", 
            "梦回残卷尽，对斜阳。", 
            "谁家河朔共飞觞。", 
            "销愁处、渔唱满沧浪。", 
            "重坐竹方床。", 
            "七轮丁缓扇，进风凉。", 
            "惠山泉煮紫茸香。", 
            "看新月、影落郁金堂。"
        ], 
        "title": "小重山（夏怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "卷帘开幕。", 
            "下阶穿径，搔首寥廓。", 
            "薰风处处吹面，今朝何事，此心冷落。", 
            "叹息东流往迹，正难禁寂寞。", 
            "念天生、吾辈情钟，蓬山万里成离索。", 
            "花前月下须行乐。", 
            "却无聊、望断西飞鹊。", 
            "一杯酒醒，任羲皇、解不去心头恶。", 
            "散发披襟，待要说与，北山猿鹤。", 
            "怕草堂、勒字山灵，怪我多情错。"
        ], 
        "title": "雨淋铃（夏感）", 
        "type": "词", 
        "yun": "药"
    }, 
    {
        "author": "陆求可", 
        "era": "清", 
        "subtype": null, 
        "text": [
            "画帘低，人语悄。", 
            "杨柳枝头，送得薰风到。", 
            "出水青青蒲叶小。", 
            "荷盖高擎，下宿鸳鸯鸟。", 
            "日衔山，月印沼。", 
            "隐隐轻雷，螮蝀西升了。", 
            "疏雨无声微着草。", 
            "睡向方床，几点萤光早。"
        ], 
        "title": "苏幕遮（夏情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "日透丛槐，蝉鸣高柳，碧纱窗户风生。", 
            "玉骨清凉，迟迟午倦钗轻。", 
            "含愁斜倚银屏。", 
            "看双双、蛱蝶多情。", 
            "黄金槛外，湘妃帘底，不耐闲行。", 
            "梦沉寒玉，灰冷炉烟，金针闲却，绣线飘零。", 
            "粉慵朱懒，台前鸾镜空明。", 
            "泪眼盈盈，伴孤眠、朝燕昏萤。", 
            "甚炎蒸。", 
            "追思往事，意冷如冰。"
        ], 
        "title": "夏初临（夏思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "蝶粉蜂黄，才过了、牡丹天气。", 
            "朱槛外、石榴红绽，照人衣袂。", 
            "芳草堤边鸦影乱，垂杨岸上莺声碎。", 
            "正新裁、纨扇手中携，槐阴憩。", 
            "花已落，门空闭。", 
            "常禁受，愁滋味。", 
            "更雨意云情，许多无谓。", 
            "搔首看天忘日午，引杯独酌难成醉。", 
            "到不如、重到北窗前，昏昏睡。"
        ], 
        "title": "满江红（夏怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "珠帘箔。", 
            "金跳脱。", 
            "避风台上罗衫薄。", 
            "炉香烬。", 
            "园花陨。", 
            "一同冷落，梦魂难近。", 
            "恨。", 
            "恨。", 
            "恨。", 
            "思绰约。", 
            "增离索。", 
            "象床绣枕浑如昨。", 
            "人瘦损。", 
            "衣宽褪。", 
            "花晨月夕，泪珠偷抆。", 
            "闷。", 
            "闷。", 
            "闷。"
        ], 
        "title": "钗头凤（夏愁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "鹦哥尚唤琵琶。", 
            "晚风斜。", 
            "记得年前，同坐碧窗纱。", 
            "箫巳断。", 
            "人不见。", 
            "向谁嗟。", 
            "栏外那堪，茉莉又开花。"
        ], 
        "title": "乌夜啼（夏恨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春乍去。留得一天飞絮。", 
            "寂寞眼看肠断处。能经几朝暮。", 
            "玄鸟归来初乳。消瘦那知如许。", 
            "无赖杜鹃啼更苦。催愁来院宇。"
        ], 
        "title": "谒金门（夏病）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "烟柳河桥无数。", 
            "才折得、泪痕如雨。", 
            "人生偏是别离多，梦飞南北东西路。", 
            "念相守又几经朝暮。", 
            "天涯外、任君游去。", 
            "但愿秋来不寐时，也念人、相思辛苦。"
        ], 
        "title": "夜行船（夏别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "荷净追凉，竹深留客，苑里花如迎送。", 
            "啄尽麦英⑴乌鹊乱，只怕闹醒佳人梦。", 
            "买百壶、美酒如泉，听罢了、子野胡床一弄。", 
            "更寒水调冰，铅刀雪藕，强似笙歌欢纵。", 
            "河朔人人持碧筒。", 
            "那柳下嵇康，萧条谁共。", 
            "接䍦好向高阳倒，褦襶莫作穷途恸。", 
            "奈飞云过雨时来，觉诗思无端，且偷闲空。", 
            "任折角前村，披襟南陌，也索醉眠休动。"
        ], 
        "title": "金明池（夏游）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "他乡不觉试絺衣。", 
            "潇洒襟怀，北窗高卧乱莺飞。", 
            "莫叹山川非故国，麦秋梅雨掩双扉。", 
            "避暑休思褦襶归。", 
            "纁夏逍遥，冰心一片客中稀。", 
            "梦到匡庐看瀑布，旅吟时学谢元晖。"
        ], 
        "title": "黄钟乐（夏旅）", 
        "type": "词", 
        "yun": "微"
    }, 
    {
        "author": "陆求可", 
        "era": "清", 
        "subtype": null, 
        "text": [
            "山园槐序，绿阴浓处晓莺啼。", 
            "冰弦声动柔荑。", 
            "不觉松风入户，爽气接峰西。", 
            "看清尘辟暑，倒插簪犀。", 
            "湘帘乍低。", 
            "怕日午、梦还迷。", 
            "漫把绿熊簟卷，翡翠觞携。", 
            "追凉河朔，看雨过、屋角挂虹霓。", 
            "纱窗外、月满青溪。"
        ], 
        "title": "婆罗门引（赏夏）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "闷坐苦炎热，何日起清凉。", 
            "时时挥汗如雨，闭户懒衣裳。", 
            "总有浮瓜沉李，未得冰壶雪峤，倦倒竹方床。", 
            "欹枕看图画，竟日罢焚香。", 
            "梦飞瀑，思露井，慕幽篁。", 
            "渔歌嘹亮，不知何处浴沧浪。", 
            "那得龙皮裁扇，去觅骊山下榻，一任日舒长。", 
            "无奈红尘近，心地若探汤。"
        ], 
        "title": "水调歌头（苦夏）", 
        "type": "词", 
        "yun": "阳"
    }, 
    {
        "author": "陆元鋐", 
        "era": "清", 
        "subtype": "七言绝句", 
        "text": [
            "野火神祠驿路迎，风蒲猎猎晚寒生。", 
            "一声孤棹唱歌去，明月欲来江水清。"
        ], 
        "title": "晚过露筋祠", 
        "type": "绝句", 
        "yun": "庚"
    }, 
    {
        "author": "陆元辅", 
        "era": "清", 
        "subtype": "七言律诗", 
        "text": [
            "青眼沧桑阅逝波，百年世事足悲歌。", 
            "尊前故旧凋零半，乱后文章感慨多。", 
            "鲈脍正堪淹客棹，《骊驹》无奈向关河。", 
            "凭君一寄昌亭泪，江左风流更几何？"
        ], 
        "title": "送袁重其归吴门", 
        "type": "律诗", 
        "yun": "歌"
    }, 
    {
        "author": "陆元辅", 
        "era": "清", 
        "subtype": "七言律诗", 
        "text": [
            "干戈天地醉乡宽，令节招寻得暂欢。", 
            "已喜高秋苏肺气，还愁短发落南冠。", 
            "来宾白雁关河杳，无主黄花霜露寒。", 
            "却忆先朝王相国，东篱采菊笑颜看。"
        ], 
        "title": "九日侯砚德病起招寻王氏南园", 
        "type": "律诗", 
        "yun": "寒"
    }, 
    {
        "author": "陆元辅", 
        "era": "清", 
        "subtype": "七言律诗", 
        "text": [
            "滇客频年赋《式微》，今朝才见理征衣。", 
            "三江日月孤臣老，六诏风烟万里归。", 
            "山过碧鸡多戍鼓，星穷朱鸟近亲闱。", 
            "好音为寄东来驿，莫道南天少雁飞。"
        ], 
        "title": "送文介石学博归滇南", 
        "type": "律诗", 
        "yun": "微"
    }, 
    {
        "author": "陆以湉", 
        "era": "清", 
        "subtype": "七言律诗", 
        "text": [
            "此去真为泛宅行，扁舟江上订鸥盟。", 
            "酒从黄叶声中醉，诗向青山影里成。", 
            "高枕连宵酣旅梦，小笺沿路记归程。", 
            "掉头笑谢风尘侣，图史萧然万虑清。"
        ], 
        "title": "既改官作归兴诗", 
        "type": "律诗", 
        "yun": "庚"
    }, 
    {
        "author": "陆丰乡土志", 
        "era": "清", 
        "subtype": null, 
        "text": [
            "淳风最好是山居，松作城垣竹作篱。", 
            "投市许多山里客，出担柴炭入担重。"
        ], 
        "title": "竹枝词 山居", 
        "type": "词", 
        "yun": null
    }, 
    {
        "author": "陆广霖", 
        "era": "清", 
        "subtype": "七言律诗", 
        "text": [
            "群芳萎绝剩凄凉，独向东篱吐暗香。", 
            "数朵黄英秋浥露，一枝紫艳晚凌霜。", 
            "名成彭泽悬车后，色重龙山落帽傍。", 
            "赖尔挺然生傲骨，不教肃杀肆锋铓。"
        ], 
        "title": "菊花", 
        "type": "律诗", 
        "yun": "阳"
    }, 
    {
        "author": "陆广霖", 
        "era": "清", 
        "subtype": "七言律诗", 
        "text": [
            "黄蜂紫蝶日纷纷，蹊上清芬隔水闻。", 
            "朱脸和风初带酒，芳姿含雨乍行云。", 
            "文君垆畔飘红袖，宋玉墙头露绛裙。", 
            "莫道元都诗句好，几回迁客叹离群。"
        ], 
        "title": "桃花", 
        "type": "律诗", 
        "yun": "文"
    }, 
    {
        "author": "陆广霖", 
        "era": "清", 
        "subtype": "七言律诗", 
        "text": [
            "疏影萧萧万籁平，江亭忽听怒涛鸣。", 
            "乍疑檐角风敲玉，顿觉丛中浪拍城。", 
            "岛屿波洄凭竹报，筼筜声寂待潮生。", 
            "远臣仰沐澄清久，跨海鲸鲵静不惊。"
        ], 
        "title": "斐亭听涛", 
        "type": "律诗", 
        "yun": "庚"
    }, 
    {
        "author": "陆广霖", 
        "era": "清", 
        "subtype": "七言律诗", 
        "text": [
            "烟波缥渺水漫漫，高阁登临面面寒。", 
            "收拾昆崙千派合，划开江汉四围宽。", 
            "尘氛不向垄灵发，寰宇全归掌握看。", 
            "凭眺顿教心地远，拟将浩瀚写毫端。"
        ], 
        "title": "澄台观海", 
        "type": "律诗", 
        "yun": "寒"
    }, 
    {
        "author": "陆广霖", 
        "era": "清", 
        "subtype": "七言律诗", 
        "text": [
            "高城极目势苍茫，向晚归人一苇航。", 
            "月净波光浮远白，霞衔帆影带昏黄。", 
            "参差楼阁迷云树，掩映渔灯上女墙。", 
            "市井只今誇极盛，可知济渡赖津梁。"
        ], 
        "title": "安平晚渡", 
        "type": "律诗", 
        "yun": "阳"
    }, 
    {
        "author": "陆广霖", 
        "era": "清", 
        "subtype": "七言律诗", 
        "text": [
            "高挂丝纶新月钩，沙汀隐现泊渔舟。", 
            "烟笼小艇连樯语，风起孤篷一叶秋。", 
            "倒映水光星错落，斜联萤火影沈浮。", 
            "银灯合向银河泻，绝似吴江古渡头。"
        ], 
        "title": "沙鲲渔火", 
        "type": "律诗", 
        "yun": "尤"
    }, 
    {
        "author": "陆典", 
        "era": "清", 
        "subtype": "五言律诗", 
        "text": [
            "山到将穷处，高崖复陡开。", 
            "沁泉幽磴滑，背石冻云颓。", 
            "庵僻僧难住，峰奇客每来。", 
            "自惭无济胜，空有梦徘徊。"
        ], 
        "title": "次和鹤客游鹁鸽峰", 
        "type": "律诗", 
        "yun": "灰"
    }, 
    {
        "author": "陆典", 
        "era": "清", 
        "subtype": "七言律诗", 
        "text": [
            "云际长江江上楼，乾坤日夕撼中流。", 
            "杯倾浊酒供怀古，笔蘸惊涛倩写愁。", 
            "烽火南州闻转战，茧丝东国动咿嚘。", 
            "凤皇黄鹤空回首，崔杜吟诗满地秋。"
        ], 
        "title": "江楼", 
        "type": "律诗", 
        "yun": "尤"
    }, 
    {
        "author": "陆典", 
        "era": "清", 
        "subtype": "七言律诗", 
        "text": [
            "肠断梅花发故丛，空山赴哭及曈昽。", 
            "百年身世悲风里，千古文章白雪中。", 
            "留谒不辞来孺子，起坟多愧葬扬雄。", 
            "何人为琢寒山石，有道碑裁第二通。"
        ], 
        "title": "乙卯人日风雪同黼季山中早行送东涧先生葬兼示遵王", 
        "type": "律诗", 
        "yun": "东"
    }, 
    {
        "author": "陆典", 
        "era": "清", 
        "subtype": "七言律诗", 
        "text": [
            "门馆清闲彦会新，情多正值哭残春。", 
            "空山虎豹无文质，浊水蛟龙有屈伸。", 
            "玉版谭禅共调笑，朱樱荐食动酸辛。", 
            "荒涂今古明明在，策足何知要路津。"
        ], 
        "title": "次和牧翁三月十六日招集娄东诸词人论文即事 其二", 
        "type": "律诗", 
        "yun": "真"
    }, 
    {
        "author": "陆典", 
        "era": "清", 
        "subtype": "七言律诗", 
        "text": [
            "绥绥一夕洒林峦，双桨招携载酒宽。", 
            "劫尽乾坤存太素，岁穷人物入高寒。", 
            "禁多风雅篇中见，借少方蓬海外看。", 
            "老我无才夸白战，醉歌欲起卧袁安。"
        ], 
        "title": "舟中看雪用蒋文从韵", 
        "type": "律诗", 
        "yun": "寒"
    }, 
    {
        "author": "陆典", 
        "era": "清", 
        "subtype": "七言律诗", 
        "text": [
            "须眉历落舌纵横，讲武论文满座惊。", 
            "提笔杀人犹带血，杖藜哭世不闻声。", 
            "踢翻北斗身须见，吸尽西江气未平。", 
            "千古鲁连归海上，何人一矢躲聊城。"
        ], 
        "title": "赠江右施伟长一首", 
        "type": "律诗", 
        "yun": "庚"
    }, 
    {
        "author": "陆典", 
        "era": "清", 
        "subtype": "七言律诗", 
        "text": [
            "麈尾清言喜入微，玄亭俗客驾来稀。", 
            "山光独隐乌皮几，世事双扃白板扉。", 
            "寥落关河闲战垒，苍茫天地剩渔矶。", 
            "春风片席高人语，千仞分明一振衣。"
        ], 
        "title": "次和牧翁三月十六日招集娄东诸词人论文即事（四首选一）", 
        "type": "律诗", 
        "yun": "微"
    }, 
    {
        "author": "陆圻", 
        "era": "清", 
        "subtype": "七言律诗", 
        "text": [
            "万里晴云淡素秋，海天东望更生愁。", 
            "黄姑鳷鹊通斜汉，明月婵娟照戍楼。", 
            "剖核谁当来阿母，吹笙何路问浮丘？", 
            "可怜携手阑干泪，空拟归来尚黑头。"
        ], 
        "title": "七夕有感", 
        "type": "律诗", 
        "yun": "尤"
    }, 
    {
        "author": "陆圻", 
        "era": "清", 
        "subtype": "七言律诗", 
        "text": [
            "衰飒秋风朔气回，中原何地可登台？", 
            "五湖极望屋波渺，四野吹笳溥暮哀。", 
            "江燕塞鸿纷自代，紫萸黄菊已徒开。", 
            "最怜此日凭高处，短发萧萧照酒杯。"
        ], 
        "title": "九日", 
        "type": "律诗", 
        "yun": "灰"
    }, 
    {
        "author": "陆圻", 
        "era": "清", 
        "subtype": "七言律诗", 
        "text": [
            "落日横江老白蘋，同乡停问一相亲。", 
            "未嫌李尉翻新曲，偏喜何戡是旧人。", 
            "玉管漫吹秋月白，红牙曾按绮筵新。", 
            "坐中恐有伤心客，莫唱伊凉《水调》频。"
        ], 
        "title": "与歌者陈郎", 
        "type": "律诗", 
        "yun": "真"
    }, 
    {
        "author": "陆圻", 
        "era": "清", 
        "subtype": "七言律诗", 
        "text": [
            "华馆张灯酒共斟，清霜朔雪昼阴阴。", 
            "上方请剑高名著，广柳容人侠气深。", 
            "醉后难忘公瑾曲，愁来独抱蔡邕琴。", 
            "秦淮渡口花争发，莫负当年《桃叶》吟。"
        ], 
        "title": "送朱生之秣陵", 
        "type": "律诗", 
        "yun": "侵"
    }, 
    {
        "author": "陆元泓", 
        "era": "清", 
        "subtype": "七言绝句", 
        "text": [
            "曾云归去总天涯，三尺荒坟万古家。", 
            "若个年年吊寒食，半瓢清酒滴桃花。"
        ], 
        "title": "过河北刘剩庵先生墓", 
        "type": "绝句", 
        "yun": "麻"
    }, 
    {
        "author": "陶꜂", 
        "era": "清", 
        "subtype": "五言律诗", 
        "text": [
            "草堂倚绝巇，山色映朝晖。", 
            "晴日凝花气，香风到客衣。", 
            "霜崖丹树回，竹径碧云飞。", 
            "况是登高节，长吟坐翠微。"
        ], 
        "title": "集徐文在山园", 
        "type": "律诗", 
        "yun": "微"
    }, 
    {
        "author": "陶꜂", 
        "era": "清", 
        "subtype": "七言律诗", 
        "text": [
            "丹崖万仞倚天高，临水登山托彩毫。", 
            "金岭秋风驰列骑，石梁落日挂寒涛。", 
            "刘根自是乘霞客，子晋宁嫌控鹤劳。", 
            "窃怪季应招不至，憨然亭下续《离骚》。"
        ], 
        "title": "同诸子游石梁时张九夏不至", 
        "type": "律诗", 
        "yun": "豪"
    }, 
    {
        "author": "陆求可", 
        "era": "清", 
        "subtype": null, 
        "text": [
            "一叶梧桐飘未几。日月会于鹑尾。", 
            "白藏正值兰秋美。玉露金风如水。", 
            "琅玕青簟初收起。凉来矣。", 
            "招摇西指银河徙。天上双星欢喜。"
        ], 
        "title": "秋蕊香（初秋）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "塞上风云，江间波浪，兼天接地成秋。", 
            "看皂雕振翮，白鹭横洲。", 
            "季鹰正忆莼鲈脍，冷芙蓉、寂寞渔舟。", 
            "商飙起处，谁家玉笛，吹彻高楼。", 
            "遥想白帝城头。", 
            "听砧声急捣，惊散沙鸥。", 
            "叹东墙宋玉，独锁闲愁。", 
            "晚来大火流西极，敢天孙、望断牵牛。", 
            "纷纷白月，絺衣萝薜，更上帘钩。"
        ], 
        "title": "金菊对芙蓉（秋日）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "耿耿铜壶滴漏长。", 
            "虚空万籁清商。", 
            "揽衣起坐碧纱窗。", 
            "疏萤竹里暗偷光。", 
            "明月上，广庭凉。", 
            "早桂霏微远香。", 
            "晓来斗转动东方，西山爽气接兰堂。"
        ], 
        "title": "望远行（秋夕）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "金天高处，渐商风习习，吹晞珠露。", 
            "暑气全消庭院静，兰室佳人迟寤。", 
            "砌叶翻风，檐梧飘树，乍展凌波步。", 
            "新添半臂，早凉巳透朱户。", 
            "呼婢煮茗焚香，疏钟乍歇，旭日帘栊度。", 
            "开镜菱花清影瘦，好似隔溪鸥鹭。", 
            "试理云鬟，凌轻寒，掠鬓罢，频回顾。", 
            "一番憔悴，未如神女朝暮。"
        ], 
        "title": "百字令（秋晓）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "广庭云汉晚昭回。", 
            "珠箔银屏向夕开。", 
            "新咏携谁上玉台。", 
            "独徘徊。", 
            "月里声声送雁来。"
        ], 
        "title": "忆王孙（秋晚）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "露花香。", 
            "露衣凉。", 
            "池上芙蓉欲避霜。", 
            "玩清光。", 
            "玩清光。", 
            "何处雁归，月明人断肠。", 
            "疏钟敲醒黄昏醉。", 
            "疏砧敲落黄昏泪。", 
            "漏声长。", 
            "漏声长。", 
            "生怕梦多，薰笼闲半床。"
        ], 
        "title": "梅花引（秋夜不寐）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "西风残暑尽，斜阳外、细雨落虹霓。", 
            "见旅燕欲归，宾鸿初动，攀银汉杳，挂玉绳低。", 
            "乾坤静、寸心千古恨，孤梦五更啼。", 
            "波起洞庭，气吞云梦，登山临水，远送将归。", 
            "夜凉堪秉烛，算前事何异，瓮里酰鸡。", 
            "最爱白苹南浦，黄菊东篱。", 
            "听西堂蟋蟀，侵寻岁暮，茨菰叶烂，莲子花稀。", 
            "惟有姮娥解事，留照深杯。"
        ], 
        "title": "风流子（秋夜咏怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "小庭露重花知否。", 
            "睡一溪杨柳。", 
            "月里开尊，佳人闲雪藕。", 
            "浴罢香来螓首。", 
            "且潦倒风前残酒。", 
            "疏影依人，乌鹊栖枝久。"
        ], 
        "title": "清商怨（秋夜花下）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "碧梧栖老，黄花序歇。", 
            "总羲和、无计将秋闰。", 
            "白帝回车，又早是、玄冥乘运。", 
            "叹蹉跎、玉关芳信。", 
            "哀蛩悲砌，寒蝉抱叶，看飞蓬、浑如双鬓。", 
            "前日登高，可留得、茱萸佳酝。", 
            "解愁肠、且防寒近。"
        ], 
        "title": "解佩令（深秋）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "画帘高卷对秋江。", 
            "敞虚堂。", 
            "过斜阳。", 
            "芙蓉池馆，一带碧纱窗。", 
            "爽气迎人山色远，晴浴鹭下双双。"
        ], 
        "title": "江城子（秋晴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "水云愁锁烟鸿路。", 
            "淹滞上林尺素。", 
            "溪涨少莼鲈，天远多鸥鹭。", 
            "寂寞蓼花滩，蓑笠渔郎渡。", 
            "望不见、银蟾玉兔。", 
            "更莫辨、金风珠露。", 
            "晨井梧飘，晚江枫冷，惨惔巫峡连朝暮。", 
            "岂有洛神来，笑展凌波步。"
        ], 
        "title": "忆帝京（秋雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "秋到蓬壶阆苑，神仙境、容易生寒。", 
            "玉液琼浆倾未已。", 
            "何妨薄醉。", 
            "捣元霜，游素月。", 
            "喜悦。", 
            "香爇。", 
            "绮户盘桓。"
        ], 
        "title": "上行杯（秋寒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "秋风寒露滋芳草。", 
            "绿满西郊道。", 
            "提壶树底爱新凉。", 
            "酹酒先迎少昊。", 
            "莎鸡催织，流萤改火，粳稻香生早。", 
            "班荆不让春光好。", 
            "月里霓裳，胜十洲三岛。", 
            "更东皋酿黍，南村剥枣。", 
            "渔樵归晚，诗书夜读，沮溺何曾老。"
        ], 
        "title": "御街行（秋郊）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "白露点红衣，轻云隔陇飞。", 
            "寂寂梧桐院，遥遥杨柳溪。", 
            "看罢落霞孤鹜，立残秋水长堤。", 
            "回首柴门外，蝉声落翠微。"
        ], 
        "title": "赞浦子（秋景）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "渔火江枫钟早动，晚色入高楼。", 
            "台前玉镜明如月，牵衣坐、慵自梳头。", 
            "织锦机边，乘槎海上，惹起新愁。", 
            "多时不理箜篌。", 
            "罗幌拥清秋。", 
            "堤上半黄半绿柳树，春前曾系骅骝。", 
            "凭仗西风吹妾梦，随他直到凉州。"
        ], 
        "title": "越溪春（秋闺）", 
        "type": "词", 
        "yun": "尤"
    }, 
    {
        "author": "陆求可", 
        "era": "清", 
        "subtype": null, 
        "text": [
            "秋色无涯，正蒹葭采采，鹭羽飞飞。", 
            "才见开襟楼上，露重星低。", 
            "又中秋、月转银盘，槎客方归。", 
            "潦水静，寒潭照影，丹枫乱点人衣。", 
            "对此天清气肃，便篮舆乍登，胜地追随。", 
            "看他渔舟初唱，雁阵初齐。", 
            "陶然共醉，语骚人、漫赋心悲。", 
            "更待那、松间黄菊，开时稳卧东篱。"
        ], 
        "title": "汉宫春（秋兴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "莫道秋风无力，吹起满天云。", 
            "帘外垂杨芳草，绿减两三分。", 
            "燕子不恋斜曛。", 
            "寒蝉鸣向何人。", 
            "无边落木萧萧，月中乱打柴门。"
        ], 
        "title": "相思儿令（秋怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "昨夜纱窗风急，画屏几曲，乍绕牙床。", 
            "侍女薰笼，彻晓斜倚天香。", 
            "海棠畔、吟残蟋蟀，莲叶下、睡足鸳鸯。", 
            "步池塘。", 
            "满园积翠，一榻新凉。", 
            "堪伤。", 
            "关山千叠，素娥奔月，青女催霜。", 
            "雁帛鱼书，坐孤帏、盼尽斜阳。", 
            "感恩私、吹笙北里，劳梦寐、弄笛西羌。", 
            "九回肠。", 
            "辘轳高转，井冷梧黄。"
        ], 
        "title": "玉蝴蝶（秋感）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "良宵永，秋气入银屏。", 
            "扑流萤。", 
            "梧桐树下，芙蓉溪上，有人乘兴坐搊筝。", 
            "风淡淡，水泠泠。", 
            "手持生绡纨扇，仰面看双星。", 
            "愁无定。", 
            "醉酒不须醒。", 
            "叹多情。", 
            "悲哉宋玉，嘹呖雁南征。"
        ], 
        "title": "甘州遍（秋情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "啼痕宛似幽兰。", 
            "露华残。", 
            "正是相思，哀雁叫云端。", 
            "团扇恨，分镜泪，向谁弹。", 
            "方寸容愁，寂寞倚阑干。"
        ], 
        "title": "乌夜啼（秋思）", 
        "type": "词", 
        "yun": "寒"
    }, 
    {
        "author": "陶窳", 
        "era": "清", 
        "subtype": "五言律诗", 
        "text": [
            "先秦遗篆在，想象出深宫。", 
            "明月不生处，清光时与同。", 
            "有形随自应，无相本来空。", 
            "白尽人间发，全归一照中。"
        ], 
        "title": "古镜", 
        "type": "律诗", 
        "yun": "东"
    }, 
    {
        "author": "陶窳", 
        "era": "清", 
        "subtype": "五言律诗", 
        "text": [
            "三径经冬掩，飘零对汝时。", 
            "未充君子佩，徒结美人思。", 
            "世态看蓬转，孤心感鬓丝。", 
            "平生抱微尚，不与众芳期。"
        ], 
        "title": "冬草", 
        "type": "律诗", 
        "yun": "支"
    }, 
    {
        "author": "陶窳", 
        "era": "清", 
        "subtype": "五言律诗", 
        "text": [
            "闽粤无多路，思君见面难。", 
            "高文朋辈重，落叶客程寒。", 
            "残腊惠相访，素丝劳共弹。", 
            "重华不可作，幽思更无端。"
        ], 
        "title": "送张超然", 
        "type": "律诗", 
        "yun": "寒"
    }, 
    {
        "author": "陶窳", 
        "era": "清", 
        "subtype": "七言律诗", 
        "text": [
            "两年九月此经过，极目沧茫感逝波。", 
            "穷岛汉槎无限路，秋风禾黍自成歌。", 
            "忠臣泪带寒潮长，楚客悲逢落叶多。", 
            "欲寄相思凭去雁，故人归梦杳星河。"
        ], 
        "title": "望零丁洋寄怀友人", 
        "type": "律诗", 
        "yun": "歌"
    }, 
    {
        "author": "陶窳", 
        "era": "清", 
        "subtype": "七言律诗", 
        "text": [
            "传书闻汝滞边城，此日归来感慨增。", 
            "数冒严霜行万里，独寻荒草拜诸陵。", 
            "相逢客舍难为泪，自叹河山不共凭。", 
            "欲把离忧付流水，高楼同醉酒三升。"
        ], 
        "title": "喜屈翁山远归", 
        "type": "律诗", 
        "yun": "蒸"
    }, 
    {
        "author": "陶窳", 
        "era": "清", 
        "subtype": "七言律诗", 
        "text": [
            "数声离雁下寒汀，世事相看散野萍。", 
            "入水苦匏思共济，望秋蒲柳感先零。", 
            "忧心满似将圆月，旅鬓疏同避晓星。", 
            "独洁糈粻候槎影，美人空自隔沧溟。"
        ], 
        "title": "秋望", 
        "type": "律诗", 
        "yun": "青"
    }, 
    {
        "author": "陶澍", 
        "era": "清", 
        "subtype": null, 
        "text": [
            "治国如张琴，此中有精理。", 
            "安弦操缦间，不偏而不倚。", 
            "中声本在心，其妙应以指。", 
            "先生操元音，志山复志水。", 
            "一弹再弹时，半松半篁里。", 
            "能令劳者息，能令疲者起。", 
            "人言先生琴，古调非今比。", 
            "先生曰不然，人心尽如此。", 
            "但令心和平，道也通乎技。", 
            "云山高峨峨，烟树清瀰瀰。", 
            "何当鼓天风，一洗筝琵耳。"
        ], 
        "title": "王汉衢明府自题抚琴图云人心尽如此天下自和平盖唐人抚琴句也为赋一诗", 
        "type": "古风", 
        "yun": "纸"
    }, 
    {
        "author": "陶澍", 
        "era": "清", 
        "subtype": null, 
        "text": [
            "夙闻东海士，磊落多英姿。", 
            "尚友溯殷遗，矧兹生同时。", 
            "往晤洪与权，其人绵翘奇。", 
            "款款语情愫，敦朴无浇漓。", 
            "今子矢来游，复此能相随。", 
            "发声叩金石，谊古无近思。", 
            "所愿义无渝，相见谁云迟。"
        ], 
        "title": "和高丽许澹宕韵", 
        "type": "古风", 
        "yun": "支"
    }, 
    {
        "author": "陶澍", 
        "era": "清", 
        "subtype": null, 
        "text": [
            "栖霞如丽人，秀质何葱茜。", 
            "掩袂大江隈，可望不可见。", 
            "飘飘云气深，暧暧树阴转。", 
            "舟行烟望遥，时复露一面。", 
            "上有最高峰，矗起旁无援。", 
            "慨想登峰人，俯视浮云变。", 
            "何当御天风，从之泠然善。"
        ], 
        "title": "舟中望栖霞山", 
        "type": "古风", 
        "yun": "霰"
    }, 
    {
        "author": "陶澍", 
        "era": "清", 
        "subtype": null, 
        "text": [
            "虎头画法古无比，今之画者恍惚似。", 
            "烟墨数点出新意，勃勃清香生绢底。", 
            "根荄故与众卉殊，不俗之气如吾子。", 
            "持归张向画屏前，秋来好梦湘江水。"
        ], 
        "title": "题墨兰赠尹月三", 
        "type": "古风", 
        "yun": null
    }, 
    {
        "author": "陶澍", 
        "era": "清", 
        "subtype": null, 
        "text": [
            "石径叶老层岩封，一雨洗出青芙蓉。", 
            "秋声浩浩不到地，矢矫惟见双白龙。", 
            "急溜忽泻雷裂石，余点乱落风入松。", 
            "天门万丈立雪色，绝壁但有微云通。", 
            "漱流得此百自在，俗响不入幽栖胸。", 
            "君家罗洋青田东，海门日激扶桑红。", 
            "天台雁荡接咫尺，往往风雨迷蛟宫。", 
            "卧游几岁在林下，图成纸上犹淙淙。", 
            "月来风色太作恶，禾田灰起烧晴空。", 
            "安得悬崖之匹练，化为霖雨苏三农。", 
            "大瓢傥即分点滴，相期共踏赤鲩公。"
        ], 
        "title": "为董眉伯题秋山听瀑图", 
        "type": "古风", 
        "yun": null
    }, 
    {
        "author": "陶澍", 
        "era": "清", 
        "subtype": null, 
        "text": [
            "李侯画松如老螭，著纸俱作鳞之而。", 
            "破空势起不得住，风雨一霎迷天池。", 
            "阿兄矫矫岁寒操，秉质况是山林姿。", 
            "特令写此好根节，要使俗子惊须髭。", 
            "顾我园荒旧三径，故物入眼宜为辞。", 
            "披图一笑镫影黝，霜华摇动青铜皮。", 
            "古香满地寒不扫，黛色参天疏自支。", 
            "想见萧斋挂壁夜，定有云气归高枝。"
        ], 
        "title": "李芸甫水部画松为子佩参军赋", 
        "type": "古风", 
        "yun": "支"
    }, 
    {
        "author": "陶澍", 
        "era": "清", 
        "subtype": null, 
        "text": [
            "梧门居士金仙人，说法今现诗龛身。", 
            "三车尽扫辟支果，拈花一笑诸天闻。", 
            "众人耳诧胜义谛，谓此夙识无依因。", 
            "岂知甘苦悉自得，十年面壁惟精勤。", 
            "维摩丈室柳湾侧，翛然一榻辞俗氛。", 
            "当其瓣香坐啸咏，栴檀薝卜交氤氲。", 
            "睒睒双目但内视，须弥芥子俱微尘。", 
            "辁量主客溯宗派，教化广大开觉门。", 
            "遂令好事入图绘，山水布置争鲜新。", 
            "小桥十里树一色，绿云围绕诗人村。", 
            "五家写景各入妙，不同其貌同其神。", 
            "诗耶画耶人斯在，镜花水月皆天真。", 
            "此中三昧未易识，纵观吾亦聊云云。"
        ], 
        "title": "题法时帆前辈五家诗龛图", 
        "type": "古风", 
        "yun": null
    }, 
    {
        "author": "陶澍", 
        "era": "清", 
        "subtype": null, 
        "text": [
            "三桓在圣门，孟仲多良士。", 
            "亦有礼许人，汰哉称叔氏。", 
            "平生议论间，师没尚阙里。", 
            "何年南方来，海隅有居址。", 
            "马迁记吴人，所本盖世史。", 
            "箕山许由冢，考古多疑似。", 
            "我来昆湖南，有坟此高峙。", 
            "山名昉虞仲，墓门复伊迩。", 
            "缅兹四科英，再拜荐潦水。", 
            "此邦富文学，高让亦前轨。", 
            "两贤岂相阨，何至烦钧矢。", 
            "末俗愆干糇，学道宜易使。", 
            "无为诮贱儒，诗书敦耒耜。", 
            "清风飒然来，松桧发宫徵。", 
            "慨想弦歌声，肃然增仰止。"
        ], 
        "title": "虞山拜言子墓", 
        "type": "古风", 
        "yun": "纸"
    }, 
    {
        "author": "陶澄", 
        "era": "清", 
        "subtype": null, 
        "text": [
            "取适向林麓，渐闻花气香。", 
            "沮洳细路侧，宛转临春阳。", 
            "诸峰纷来前，杖策依重冈。", 
            "俯视见虎迹，殷忧何能忘。", 
            "同怀二三人，为我携酒浆。", 
            "念兹最初地，努力风磴长。"
        ], 
        "title": "游香岩寺 其一", 
        "type": "古风", 
        "yun": "阳"
    }, 
    {
        "author": "陶澄", 
        "era": "清", 
        "subtype": null, 
        "text": [
            "披榛造幽微，转侧信险绝。", 
            "天风振衣袂，阴涧依冰雪。", 
            "苔生佛堂下，净影映眉睫。", 
            "山僧归无期，晨夕梵呗缺。", 
            "吁嗟末法法，象教殊未灭。", 
            "何人开溟蒙，特具广长舌。"
        ], 
        "title": "游香岩寺 其二", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "慈宁宫禁老莓苔，元日惊传法从来。", 
            "上下隔帘遥拜毕，六龙飞辂一时回。"
        ], 
        "title": "故宫词", 
        "type": "古风", 
        "yun": "灰"
    }, 
    {
        "author": "陶澄", 
        "era": "清", 
        "subtype": null, 
        "text": [
            "春江北流日西匿，系景割波留不得。", 
            "道傍赤岸今为墟，霸业何人更相忆。", 
            "昨宵急雨来自东，巴陵远树烟空濛。", 
            "湘娥染黛几千岁，朝暮只临明镜中。", 
            "柳生井边没芳草，依然昔日相逢道。", 
            "音沈响逝天茫茫，愁见白波吹浩溔。", 
            "船旗不定南风旋，寂寞一声闻杜鹃。"
        ], 
        "title": "泛舟经岳阳长沙 其一", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "黄芦岸侧黄陵下，雨湿天低水交泻。", 
            "灵旗暗逐往来风，人间那识苍梧野。", 
            "倾心奉君无二心，抚弦断绝悲人琴。", 
            "相望不尽泪中血，零落可知湘水深。", 
            "湘东更有蒙谗客，憔悴千年滞冤魄。"
        ], 
        "title": "泛舟经岳阳长沙 其二", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "寒星摇摇天上明，回环下应十二城。", 
            "洞阳石乳皆云英，有人饵之蹈日行。", 
            "日边渊旋城下水，可怜荡景春山是。", 
            "岳灵南去千万里，青霞一片飞初起。", 
            "旧寺销亡今几年，螺书秘记鸿濛篇。", 
            "阴虫古苔蚀不尽，六丁夜护蛟龙缠。", 
            "苍筤谷口云气鲜，此中岁月容高眠。"
        ], 
        "title": "泛舟经岳阳长沙 其三", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "枪云起西陲，阴翳纷四塞。", 
            "地缺紫溟涨，天倾白日蚀。", 
            "中原正格斗，东南括民力。", 
            "宰相出管兵，奔走不得息。", 
            "江汉恃锁钥，矫矫虎而翼。", 
            "尾大莫敢制，痈溃徒自戚。", 
            "带甲十万人，秦越终异域。", 
            "诸藩复流虐，淮泗苦毕弋。", 
            "天子日深居，优诏还示德。", 
            "侧闻京尹令，上奉司马檄。", 
            "大募勇健儿，蹶张守坞壁。", 
            "老夫年半百，须发尚黎黑。", 
            "沃土弃蓬萧，诸男死锋镝。", 
            "入为饥寒并，出为豺狼逼。", 
            "不如事征战，横行寄胸臆。"
        ], 
        "title": "当垂老别", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "我生遘末造，天戒犹未央。", 
            "连延三辅地，十岁九旱蝗。", 
            "害气致晦蒙，妖星为欃枪。", 
            "有时雨如血，疵疠见伯强。", 
            "中原复凶饥，行者心尽伤。", 
            "城郭渐芜塞，弱肉争豺狼。", 
            "边境士易骄，脱巾呼癸庚。", 
            "丝管敛且尽，国计何苍黄。", 
            "守臣系安危，川决必有防。", 
            "涓涓不能遏，泛滥日以长。", 
            "蛾贼关西来，纵横入畿疆。", 
            "诏纸下六郡，大义诚激昂。", 
            "我亦良家子，戴履共一王。", 
            "闻诏即自誓，肯复依旧乡。", 
            "雄剑久挂壁，拂拭生辉光。", 
            "持此报恩去，存殁惟沙场。"
        ], 
        "title": "当新安吏", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "结带事远方，六亲相决绝。", 
            "明日疆场人，今日尊酒别。", 
            "远人语六亲，此行勿啼血。", 
            "丈夫急国难，草莽亦臣节。", 
            "中宵闻点兵，慷慨荷长戟。", 
            "落月光亏蔽，泉流水呜咽。", 
            "同行各有类，宛马蹄踣铁。", 
            "临敌愤欲前，贼势颇猖獗。", 
            "至尊日西顾，屈指大献捷。", 
            "嗟域羊将狼，情事不可说。", 
            "前日侦者至，愿即受羁绁。", 
            "幕府为解颐，辕门尽欢悦。", 
            "革面未旬日，仍复据其穴。", 
            "全楚人刳屠，中州土崩裂。", 
            "王孙屡婴祸，宰相实塞拙。", 
            "悔罪独雉经，谁云是明哲。", 
            "我本远戍人，顾此愤益切。", 
            "进止莫敢议，吞声驻冰雪。"
        ], 
        "title": "当石壕吏", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "忆昔妾未字，生小皆清门。", 
            "相逢两无忌，比舍同六亲。", 
            "十四年稍长，逡巡始畏人。", 
            "十五值时难，风雨啼空村。", 
            "十六今于归，媒妁无一存。", 
            "前日府帖下，淮南大兴屯。", 
            "王事不敢避，执殳行苦辛。", 
            "君行在须臾，裀席难久温。", 
            "君意岂独忍，奈此覆冒恩。", 
            "黄巢犯东都，六宫如飘尘。", 
            "至尊尚莫保，况乃茕穷身。", 
            "裁缣作裲裆，密紒裹以纯。", 
            "君情毋弃捐，妾有双泪痕。"
        ], 
        "title": "当新婚别", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "白日黯黯容易过，春风玉颜当奈何！", 
            "君能忘忧我和歌，重倾迭酬金叵罗。", 
            "臇凤脂，劈麟脯，炊珠羹，流玉醑。", 
            "忧来填膺不能食，何如交欢及尔汝。", 
            "君不闻闭关沉湎称达生，又不闻大呼狗窦千载名，人生不饮空独醒。"
        ], 
        "title": "将进酒", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "鄱江瀰瀰吹雨天，五月无禾成白田。", 
            "桔槔虽具下力难，可怜来日无朝餐。", 
            "辛勤终岁不得息，昨夜传闻羽书急。", 
            "君不见东邻向壁哭未休，长男输役中男囚。"
        ], 
        "title": "苦雨词", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "广庭月白秋漫漫，主人有酒留客欢。", 
            "谁家思妇罢织素，坐调清砧当夜阑。", 
            "砧声断续露华湿，不闻门外莎鸡泣。", 
            "同是天涯离索情，感时最有闺中急。", 
            "力尽回房泪点多，遥怜此际蹙双蛾，西风入怀奈独何！"
        ], 
        "title": "曹舍人寓斋闻捣衣作", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "往者曾读《边令传》，云是保定陈子作。", 
            "才雄法赡有根柢，菁英满前气旁魄。", 
            "我尝仿佛思其人，千里停云阻河朔。", 
            "今年得遇恒山阳，斗酒论文慰萧索。", 
            "忆余为客西复东，门前车辙无一同。", 
            "高曾规矩久芜没，后人不识般倕工。", 
            "君今著书已逾尺，况复身亲见兵革。", 
            "一嚬一笑皆有由，岂是寻常老逢掖。", 
            "莫言上策不见收，长安少年多彻侯。", 
            "君才如此合贫贱，且醉醇酒吟清秋。", 
            "君不见江河之势原东流。"
        ], 
        "title": "赠陈蔼公", 
        "type": "古风", 
        "yun": null
    }, 
    {
        "author": "陶澄", 
        "era": "清", 
        "subtype": null, 
        "text": [
            "秋林湿尽土花碧，蜗牛延缘不逾尺。", 
            "角中两大安如山，胡为相寻日相厄？", 
            "东帝西帝齐与秦，当年自谓英雄人。", 
            "一朝粘壁竟槁死，沛公出为汉天子。"
        ], 
        "title": "蛮触行", 
        "type": "古风", 
        "yun": null
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "盘根错节不知年，老干横斜倚壑前。", 
            "阅历春来经旷代，幂花犹著雪霜天。"
        ], 
        "title": "续梅花百咏 其一 古梅", 
        "type": "绝句", 
        "yun": "先"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "冰清玉倚倚栏干，树近三槐耐岁寒。", 
            "喜占春魁尘不染，巡檐索笑任人看。"
        ], 
        "title": "续梅花百咏 其二 庭梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "官路迢遥达上京，花开夹道护人行。", 
            "芳名从此传千里，好共梅香一味清。"
        ], 
        "title": "续梅花百咏 其三 官梅", 
        "type": "绝句", 
        "yun": "庚"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "几株梅树在江皋，飞絮飘萍偶尔遭。", 
            "自信根深欣有托，耻同浮薄语牢骚。"
        ], 
        "title": "续梅花百咏 其四 江梅", 
        "type": "绝句", 
        "yun": "豪"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "谁识清标傍水滨，一枝映出两枝春。", 
            "天生美质颜如玉，不向西施窃效颦。"
        ], 
        "title": "续梅花百咏 其五 溪梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "独占花魁出众芳，岭头数点露春光。", 
            "牧童樵子交相问，道是南枝早向阳。"
        ], 
        "title": "续梅花百咏 其六 岭梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "玉作寒花铁作条，任霜雪压任风摇。", 
            "耻同桃李芳菲斗，独立清标在野桥。"
        ], 
        "title": "续梅花百咏 其七 野梅", 
        "type": "绝句", 
        "yun": "萧"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "春光漏泄不如期，犯雪冲寒信转迟。", 
            "仙梦莫回情莫已，栏干十二遍依时。"
        ], 
        "title": "续梅花百咏 其八 忆梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "白云深处月明乡，玉骨珊珊引梦长。", 
            "莫谓芳魂米是幻，清香一段绕银床。"
        ], 
        "title": "续梅花百咏 其九 梦梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "东阁寻来又霸桥，江城走遍路遥遥。", 
            "随溪曲达山深处，始见高枝竹外飘。"
        ], 
        "title": "续梅花百咏 其十 寻梅", 
        "type": "绝句", 
        "yun": "萧"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "寒天冷节几经过，清气年年袭薜萝。", 
            "借问江南来驿使，芳容肥瘦近如何。"
        ], 
        "title": "续梅花百咏 其十一 问梅", 
        "type": "绝句", 
        "yun": "歌"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "不料芳心素守贞，竹篱茅舍久娱情。", 
            "巡檐索得私相笑，静处安身胜禁城。"
        ], 
        "title": "续梅花百咏 其十二 索梅", 
        "type": "绝句", 
        "yun": "庚"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "冷艳开来自耐寒，枝间长有鹤盘桓。", 
            "冰姿不比娇姿贱，寄语诗人奠误看。"
        ], 
        "title": "续梅花百咏 其十三 观梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "平生抱负少知音，惟有高人惬素心。", 
            "自是操持能耐冷，名流几辈动清吟。"
        ], 
        "title": "续梅花百咏 其十四 赏梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "终结同松竹般荣，友结寒天喜笑迎。", 
            "莫道交情甘冷淡，平生知己素心盟。"
        ], 
        "title": "续梅花百咏 其十五 友梅", 
        "type": "绝句", 
        "yun": "庚"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "梅花雪里见春回，春至梅花向雪开。", 
            "莫道白梅输雪白，梅开向雪占春魁。"
        ], 
        "title": "续梅花百咏 其十六 评梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "瑶台仙质貌如何，风致飘飘喜笑歌。", 
            "一片冰肌赓白雪，天宫特降此姮娥。"
        ], 
        "title": "续梅花百咏 其十七 歌梅", 
        "type": "绝句", 
        "yun": "歌"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "终□早起暗伤神，似雪花飞尽染尘。", 
            "洁白亦遭红雨妒，千金难买艳阳春。"
        ], 
        "title": "续梅花百咏 其十八 惜梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "水村山郭送香风，开到梅花景不同。", 
            "游玩竞夸春色好，新枝折得插瓶中。"
        ], 
        "title": "续梅花百咏 其十九 折梅", 
        "type": "绝句", 
        "yun": "东"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "抚树盘桓兴最豪，繁枝宜剪用并刀。", 
            "天寒半出纤纤手，终日攀登不畏高。"
        ], 
        "title": "续梅花百咏 其二十 剪梅", 
        "type": "绝句", 
        "yun": "豪"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "露洗铅华雨滴腮，晓妆新浴喜春回。", 
            "香流遍本娇无力，疑是仙姬洛水来。"
        ], 
        "title": "续梅花百咏 其二十一 浴梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "美人谁不爱簪花，簪得梅花兴更赊。", 
            "螺髻梳成春色拥，一枝香影鬓边斜。"
        ], 
        "title": "续梅花百咏 其二十二 簪梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "春来克色满含章，额点梅花学寿阳。", 
            "莫谓新妆偏爱淡，暗香浮动月昏黄。"
        ], 
        "title": "续梅花百咏 其二十三 妆梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "树曲枝环久植根，冰霜历炼几晨昏。", 
            "丫杈古干形多怪，仿佛蟠龙绕故园。"
        ], 
        "title": "续梅花百咏 其二十四 蟠梅", 
        "type": "绝句", 
        "yun": "元"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "短干长枝任剪裁，春成手底发根荄。", 
            "何人传得长生术，造化功奇善接胎。"
        ], 
        "title": "续梅花百咏 其二十五 接梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "四序名花次第开，闲阶尚少玉梅裁。", 
            "年来几费弥缝力，始得浓阴布满台。"
        ], 
        "title": "续梅花百咏 其二十六 补梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "瑶花满放影重堆，谁使纷飞点绿苔。", 
            "知是春风深有意，翠阶衬出玉阶来。"
        ], 
        "title": "续梅花百咏 其二十七 苔梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "杏厕梅枝罩曲栏，清香欲吐敢冲寒。", 
            "从知花发人多咏，春雨江南句好看。"
        ], 
        "title": "续梅花百咏 其二十八 杏梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "曾见梅斜竹外枝，竹枝竟尔向梅垂。", 
            "庭前种得添双喜，五福三多独自知。"
        ], 
        "title": "续梅花百咏 其二十九 竹梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "梅飞雪舞岁将残，雪片梅花斗晚寒。", 
            "振作精神增骨力，江头白战钓翁看。"
        ], 
        "title": "续梅花百咏 其三十 雪梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "夜入梅林望月华，月华光里数枝斜。", 
            "清香一段从衣出，疑是嫦娥降我家。"
        ], 
        "title": "续梅花百咏 其三十一 月梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "花瓣迎风景异常，恍如仙子舞霓裳。", 
            "飘飘飞入昭阳殿，巧为宫人助晓妆。"
        ], 
        "title": "续梅花百咏 其三十二 风梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "古干疏枝远望迷，山村不辨树高低。", 
            "花开庾岭寒香袭，日暮惟闻喜鹊啼。"
        ], 
        "title": "续梅花百咏 其三十三 烟梅", 
        "type": "绝句", 
        "yun": "齐"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "一树孤高出俗尘，岁寒谁与结芳邻。", 
            "平生风骨何人及，绝世仙姿本绝伦。"
        ], 
        "title": "续梅花百咏 其三十四 孤梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "春日移栽白玉条，江城已出过溪桥。", 
            "山行历尽羊肠路，知有余香满处飘。"
        ], 
        "title": "续梅花百咏 其三十五 移梅", 
        "type": "绝句", 
        "yun": "萧"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "梅惟数点动清思，落落疏疏放石涯。", 
            "岂似春风桃李树，繁花密蕊咏新诗。"
        ], 
        "title": "续梅花百咏 其三十六 疏梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "韶光初启物华新，先吐寒梅色更匀。", 
            "自笑花魁今早占，岭头高放一枝春。"
        ], 
        "title": "续梅花百咏 其三十七 新梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "不及苍松树几寻，花开数点见天心。", 
            "俯身伏处茅檐下，未许红尘十丈侵。"
        ], 
        "title": "续梅花百咏 其三十八 矮梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "杳杳长枝又短枝，莫通消息动遐思。", 
            "时来风送香千里，月到窗前进酒卮。"
        ], 
        "title": "续梅花百咏 其三十九 远梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "容颜清瘦异痴肥，玉骨珊珊月下归。", 
            "莫道严寒姿渐减，终存老干小腰围。"
        ], 
        "title": "续梅花百咏 其四十 瘦梅", 
        "type": "绝句", 
        "yun": "微"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "未经霜雪学宫妆，雨露恩承体自香。", 
            "自笑清姿尘不染，冰肌玉骨侍昭阳。"
        ], 
        "title": "续梅花百咏 其四十一 宫梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "疏影斜枝近屋檐，时来雨露色何淹。", 
            "窗中睡起无情思，欲看香姿唤卷廉。"
        ], 
        "title": "续梅花百咏 其四十二 檐梅", 
        "type": "绝句", 
        "yun": "盐"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "质具和羹品自华，闲中咀嚼味堪嘉。", 
            "涵濡厌饫吞还吐，总有清香在齿牙。"
        ], 
        "title": "续梅花百咏 其四十三 咀梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "不同桃李斗芬芳，耿耿精神独傲霜。", 
            "知是一生风骨健，天寒时节愈生香。"
        ], 
        "title": "续梅花百咏 其四十四 寒梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "盆内根蟠小洞天，形同陶甓一般圆。", 
            "不争雨露沾窗外，常伴琴书置几前。"
        ], 
        "title": "续梅花百咏 其四十五 盆梅", 
        "type": "绝句", 
        "yun": "先"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "点缀霜华与雪华，浑如宫样著银花。", 
            "不须脂黛添颜色，妆淡偏宜处士家。"
        ], 
        "title": "续梅花百咏 其四十六 粉梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "雨到家家景物奇，黄梅酿熟子离离。", 
            "枝头恰似垂金弹，众鸟惊飞不敢窥。"
        ], 
        "title": "续梅花百咏 其四十七 黄梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "遇合由来贵雨匀，阴阳燮理羡名臣。", 
            "知君久蓄和羹意，鼎鼐相调助一人。"
        ], 
        "title": "续梅花百咏 其四十八 盐梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "葭灰已动菊将残，序入初冬雪意寒。", 
            "不待柳条光漏泄，梅将春信报人看。"
        ], 
        "title": "续梅花百咏 其四十九 早梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "朱唇洁净避尘侵，不藉东皇点缀心。", 
            "艳色天然增笑靥，翻从雪里见情深。"
        ], 
        "title": "续梅花百咏 其五十 红梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "标标骨格服黄裳，不比春花异样妆。", 
            "藉同名园谁得似，独留金瓣散寒香。"
        ], 
        "title": "续梅花百咏 其五十一 蜡梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "玉笛声声出水滨，缤纷小片点芳尘。", 
            "不知花落春仍在，踏尽江城亦可人。"
        ], 
        "title": "续梅花百咏 其五十二 落梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "霜中花著好沉吟，曾否高枝放故林。", 
            "几日天寒偏踏雪，江边篱落寄遐心。"
        ], 
        "title": "续梅花百咏 其五十三 探梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "短干疏枝露爪牙，春来再发旧时花。", 
            "任他冷雨兼风雪，犹带苍苔竹外斜。"
        ], 
        "title": "续梅花百咏 其五十四 枯梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "终朝调水几番忙，雨露无沾且自芳。", 
            "正是安身凭净几，聊随隐者并徜徉。"
        ], 
        "title": "续梅花百咏 其五十五 瓶梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "报道江南已早春，城中景色一时新。", 
            "风光旋转无他物，聊寄寒枝慰远人。"
        ], 
        "title": "续梅花百咏 其五十六 寄梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "瑶台叠叠又重重，叶瓣玲珑月影中。", 
            "寄语主人须护惜，名经喜兆乐无穷。"
        ], 
        "title": "续梅花百咏 其五十七 千叶梅", 
        "type": "绝句", 
        "yun": "东"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "灯花并蒂出银缸，梅实枝头结一双。", 
            "试向阶前观月影，离离成对上纱窗。"
        ], 
        "title": "续梅花百咏 其五十八 鸳鸯梅", 
        "type": "绝句", 
        "yun": "江"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "几树寒梅傍钓矶，渔翁相对竞忘机。", 
            "得鱼沽酒杯盘设，月上梢头尚未归。"
        ], 
        "title": "续梅花百咏 其五十九 钓矶梅", 
        "type": "绝句", 
        "yun": "微"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "峻岭深山一径微，参差老干影依稀。", 
            "樵夫也爱幽香好，满路狂歌对落晖。"
        ], 
        "title": "续梅花百咏 其六十 樵径梅", 
        "type": "绝句", 
        "yun": "微"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "僧家院落月溶溶，吐出清香透几重。", 
            "一笑拈来供宝座，优昙钵里现真容。"
        ], 
        "title": "续梅花百咏 其六十一 僧舍梅", 
        "type": "绝句", 
        "yun": "冬"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "枝枝瓣瓣醉丹霞，坛护先天自一家。", 
            "鹤助精神松作友，漫云不及竹篱赊。"
        ], 
        "title": "续梅花百咏 其六十二 道院梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "老干春回自各荣，参差杂出柳林营。", 
            "望来能止三军渴，善助兵家出大名。"
        ], 
        "title": "续梅花百咏 其六十三 柳营梅", 
        "type": "绝句", 
        "yun": "庚"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "几树扶疏绕草堂，春来一路吐幽香。", 
            "从兹玩赏敦乡俗，野老村翁并举觞。"
        ], 
        "title": "续梅花百咏 其六十四 茅舍梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "几番灌溉破春畦，花发疏篱朵朵齐。", 
            "一段清香流菜甲，许多滋味透黄齑。"
        ], 
        "title": "续梅花百咏 其六十五 蔬圃梅", 
        "type": "绝句", 
        "yun": "齐"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "杏林芝圃各成家，夹道栽梅又发花。", 
            "结实普同称道地，辛酸有味动人夸。"
        ], 
        "title": "续梅花百咏 其六十六 药畦梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "瑶花开遍满前村，风引清香忽入门。", 
            "识得程途休畏远，好邀名友去开樽。"
        ], 
        "title": "续梅花百咏 其六十七 前村梅", 
        "type": "绝句", 
        "yun": "元"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "玉条倒映似琉璃，攀折何人及水涯。", 
            "试问几生修得到，往寻踯躅似临歧。"
        ], 
        "title": "续梅花百咏 其六十八 照水梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "骨瘦姿清未有尘，身依岩谷也知春。", 
            "一生幽静谁为侣，鹊噪枝头听晓频。"
        ], 
        "title": "续梅花百咏 其六十九 山中梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "槛拂春风起莫迟，娇姿迎笑晓霜时。", 
            "寿阳恩渥新承宠，浓点朱唇喜兆眉。"
        ], 
        "title": "续梅花百咏 其七十 胭脂梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "精神耿耿骨标标，共道芳容胜灞桥。", 
            "湖里寒香清且远，孤山鹤翅雪同飘。"
        ], 
        "title": "续梅花百咏 其七十一 西湖梅", 
        "type": "绝句", 
        "yun": "萧"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "仙姿玉质立亭亭，子美吟诗半醉醒。", 
            "淑气扇来春几许，骚人何事赋飘零。"
        ], 
        "title": "续梅花百咏 其七十二 东阁梅", 
        "type": "绝句", 
        "yun": "青"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "梅绕江边水照枝，玲珑倒影漾琉璃。", 
            "一番好景谁能画，香送清风妙助诗。"
        ], 
        "title": "续梅花百咏 其七十三 清江梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "图经何事志山孤，伴结梅花几百株。", 
            "枝上香风飘雪月，勾留处士有林逋。"
        ], 
        "title": "续梅花百咏 其七十四 孤山梅", 
        "type": "绝句", 
        "yun": "虞"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "罗浮仙女遇昏黄，共醉梅林夜气凉。", 
            "玉骨冰肌真解语，酒醒人杳恨偏长。"
        ], 
        "title": "续梅花百咏 其七十五 罗浮梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "满树开来白玉同，何人移置未央宫。", 
            "纵然雨露恩多沐，不及西湖月与风。"
        ], 
        "title": "续梅花百咏 其七十六 汉宫梅", 
        "type": "绝句", 
        "yun": "东"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "横窗疏影锁轻寒，粉署生香意自宽。", 
            "酌酒闲看方退食，枝头月上夜漫漫。"
        ], 
        "title": "续梅花百咏 其七十七 廨舍梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "阵阵清香入董帷，窗前花影月中枝。", 
            "天心数点微风骨，只爱诗书不媚时。"
        ], 
        "title": "续梅花百咏 其七十八 书窗梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "琼花枝畔展瑶琴，屡次弹来觅赏音。", 
            "格调漫疑人不识，高山流水有知心。"
        ], 
        "title": "续梅花百咏 其七十九 琴屋梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "烟罩寒枝隐暮鸦，夕阳返照似丹霞。", 
            "寄言关吏须珍重，此是人间五福花。"
        ], 
        "title": "续梅花百咏 其八十 城头梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "斜来竹外映涟漪，疏影摇风水弄枝。", 
            "远岸深林春最好，清光一色与人宜。"
        ], 
        "title": "续梅花百咏 其八十一 竹梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "水中月里色清凉，一树琼花两映光。", 
            "最是玲珑尘不染，重重叠叠玉成庄。"
        ], 
        "title": "续梅花百咏 其八十二 水月梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "春来春日采春华，折取春风白玉花。", 
            "藉问满肩春色拥，匆匆挑得赠谁家。"
        ], 
        "title": "续梅花百咏 其八十三 担上梅", 
        "type": "绝句", 
        "yun": "麻"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "折得琼花系短筇，杖来随我度春风。", 
            "缓行稳步游何处，香送长亭驿路中。"
        ], 
        "title": "续梅花百咏 其八十四 杖头梅", 
        "type": "绝句", 
        "yun": "东"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "仙姿玉质貌堂堂，月过东墙夜拂光。", 
            "满室清风春引入，帘虽隔断也闻香。"
        ], 
        "title": "续梅花百咏 其八十五 隔帘梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "菱镜妆窥不怨残，春光未到耐严寒。", 
            "从知脸瘦精神好，证出全身倚画栏。"
        ], 
        "title": "续梅花百咏 其八十六 照镜梅", 
        "type": "绝句", 
        "yun": "寒"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "众卉无知却有知，时乘阴剥放偏迟。", 
            "休云菊后花开尽，春到小阳玉满枝。"
        ], 
        "title": "续梅花百咏 其八十七 十月梅", 
        "type": "绝句", 
        "yun": "支"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "桃花开日又梅开，留恋春风去复来。", 
            "玉质难为红雨妒，山城独自舞徘徊。"
        ], 
        "title": "续梅花百咏 其八十八 二月梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "雪中香脸雨中腮，久结冰胎尚未开。", 
            "知是东君无别意，春光恐漏莫相猜。"
        ], 
        "title": "续梅花百咏 其八十九 未开梅", 
        "type": "绝句", 
        "yun": "灰"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "谁将消息报春光，昨夜庭前忽有香。", 
            "可是枝间初破玉，蓦然帘外露新妆。"
        ], 
        "title": "续梅花百咏 其九十 乍开梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "山欲冲寒气未温，春风不肯到梅村。", 
            "芳姿半露冰胎外，偏使香留月下魂。"
        ], 
        "title": "续梅花百咏 其九十一 半开梅", 
        "type": "绝句", 
        "yun": "元"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "玉枝开遍拥浓阴，勾引黄蜂入院深。", 
            "最好春光歌一曲，高人乘兴动清吟。"
        ], 
        "title": "续梅花百咏 其九十二 全开梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "浓画容颜淡画心，枝头点缀浅兼深。", 
            "频知墨水将花泼，烟浪生光到满林。"
        ], 
        "title": "续梅花百咏 其九十三 zk墨梅", 
        "type": "绝句", 
        "yun": "侵"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "品高何事妒红裙，丰骨飘飘任醉醺。", 
            "羡尔画工真手笔，丹霞绘出胜青云。"
        ], 
        "title": "续梅花百咏 其九十四 画红梅", 
        "type": "绝句", 
        "yun": "文"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "梅花岂果落江城，玉笛吹来体自轻。", 
            "素影和声何处去，香清韵远两多情。"
        ], 
        "title": "续梅花百咏 其九十五 玉笛梅", 
        "type": "绝句", 
        "yun": "庚"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "不依槛外露华光，纸帐微微暗度香。", 
            "只恐红罗将色掩，故教玉版透清凉。"
        ], 
        "title": "续梅花百咏 其九十六 纸帐梅", 
        "type": "绝句", 
        "yun": "阳"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "廨舍香浓叶复稠，一时名誉播扬州。", 
            "行看退食将花咏，好句搜来笔岂投。"
        ], 
        "title": "续梅花百咏 其九十七 何逊梅", 
        "type": "绝句", 
        "yun": "尤"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "劲节孤芳秉性真，堍花名相两相亲。", 
            "鸿篇赋就谁能匹，写出清刚笔有神。"
        ], 
        "title": "续梅花百咏 其九十八 广平梅", 
        "type": "绝句", 
        "yun": "真"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "寒花开遍似仙妃，不著红裙著绿衣。", 
            "岂是女神遭九烈，多挥柳汁入重帏。"
        ], 
        "title": "续梅花百咏 其九十九 绿萼梅", 
        "type": "绝句", 
        "yun": "微"
    }, 
    {
        "author": "陶德勋", 
        "era": "清", 
        "subtype": "七言绝句", 
        "text": [
            "春风吹遍万千家，飘染丹砂第一花。", 
            "知是东皇深酝酿，红云捧出护窗纱。"
        ], 
        "title": "续梅花百咏 其一○○ 朱砂梅", 
        "type": "绝句", 
        "yun": "麻"
    }, 
    {
        "author": "陶履中", 
        "era": "清", 
        "subtype": "五言律诗", 
        "text": [
            "孤抱罕真契，独来秋谷阴。", 
            "文章知汝在，肝胆为谁深。", 
            "石屋寒烟集，云关野月沉。", 
            "浩歌情不尽，终晓坐空林。"
        ], 
        "title": "忍草庵夜坐答衡南", 
        "type": "律诗", 
        "yun": "侵"
    }, 
    {
        "author": "陶履中", 
        "era": "清", 
        "subtype": "五言律诗", 
        "text": [
            "山风吹雨散，杖策一幽寻。", 
            "返照穿重壑，飞花过别林。", 
            "云开松屋古，竹暗石门深。", 
            "不见骖鸾客，空庭下野禽。"
        ], 
        "title": "紫阳庵", 
        "type": "律诗", 
        "yun": "侵"
    }, 
    {
        "author": "陶模", 
        "era": "清", 
        "subtype": null, 
        "text": [
            "濯足弄涟漪，临流清且绮。", 
            "水乡苦少山，一发青尔尔。", 
            "芦苇声萧萧，听雨合蒙被。", 
            "入山何用深，巢许或不解。", 
            "坐中几诗老，一杯应惜此。"
        ], 
        "title": "咸丰丁巳六月芦雨盦观荷至者十九人用古诗十九首韵得客从远方来", 
        "type": "古风", 
        "yun": null
    }, 
    {
        "author": "陶模", 
        "era": "清", 
        "subtype": null, 
        "text": [
            "临水结茅庵，位置自清旷。", 
            "芙蕖若亲人，灼灼窗前放。", 
            "布席面澄波，遥峰淡相向。", 
            "酒酣一散步，烟际闻渔唱。"
        ], 
        "title": "戊午六月从沈南一陈子松两先生及张倬云沈谱笙诸君观荷芦雨盦欢饮至月上始罢用少陵丈八沟诗分韵得放字客字 其一", 
        "type": "古风", 
        "yun": "漾"
    }, 
    {
        "author": "陶模", 
        "era": "清", 
        "subtype": null, 
        "text": [
            "对酒溯前游，转瞬一年隔。", 
            "少壮不自励，岁月真虚掷。", 
            "安得二三子，裹饭挟书策。", 
            "烟萝相与娱，胜作风尘客。"
        ], 
        "title": "戊午六月从沈南一陈子松两先生及张倬云沈谱笙诸君观荷芦雨盦欢饮至月上始罢用少陵丈八沟诗分韵得放字客字 其二", 
        "type": "古风", 
        "yun": "陌"
    }, 
    {
        "author": "陶誉相", 
        "era": "清", 
        "subtype": "七言律诗", 
        "text": [
            "一院琅玕覆酒缸，春来个字尽成双。", 
            "依人疏影青流袂，近砌孙枝翠滴窗。", 
            "日永莺花成鄠杜，夜深风雨梦湘江。", 
            "此君合作閒官伴，竟日诗魔未肯降。"
        ], 
        "title": "伴竹轩偶咏", 
        "type": "律诗", 
        "yun": "江"
    }, 
    {
        "author": "陶模", 
        "era": "清", 
        "subtype": "五言律诗", 
        "text": [
            "纵目青冥外，飘然兴独赊。", 
            "夕阳明远水，暝色在寒鸦。", 
            "溪抱僧居小，林藏细路斜。", 
            "鬓丝无限意，重为惜年华。"
        ], 
        "title": "寿生寺晚步", 
        "type": "律诗", 
        "yun": "麻"
    }, 
    {
        "author": "陶澄", 
        "era": "清", 
        "subtype": "五言排律", 
        "text": [
            "草昧龙争日，风云得武臣。", 
            "乘时元赤帜，奋迹岂黄巾。", 
            "羽檄绥南服，天垣动北辰。", 
            "断蛇先谶楚，逐鹿后降秦。", 
            "建业王居正，洪都战血新。", 
            "旌旗迷过鸟，矢石骇潜鳞。", 
            "借箸应无匹，焚舟若有神。", 
            "阽危神稷重，仗节死生均。", 
            "日月躔双璧，羌戎奠九垠。", 
            "君恩五等锡，士气一朝伸。", 
            "孙子圭璋在，春秋俎豆陈。", 
            "白波吹浩溔，苍瓦覆嶙峋。", 
            "往事今为烈，羁人感自真。", 
            "临流独横涕，萧瑟对秋旻。"
        ], 
        "title": "题康郎湖忠臣庙壁", 
        "type": "排律", 
        "yun": "真"
    }, 
    {
        "author": "陶澄", 
        "era": "清", 
        "subtype": "五言律诗", 
        "text": [
            "斜日下高树，秋风生细尘。", 
            "可怜衰草地，犹是建安人。", 
            "白屋更新主，青山结故邻。", 
            "童童双桧在，风雨各千春。"
        ], 
        "title": "陈思王墓", 
        "type": "律诗", 
        "yun": "真"
    }, 
    {
        "author": "陶澄", 
        "era": "清", 
        "subtype": "七言律诗", 
        "text": [
            "恒阳地与塞垣通，山脉纡回指大同。", 
            "黑雾不消阴涧雪，翠微时下石坛风。", 
            "燔柴有制存周典，持节无人出汉宫。", 
            "幽缈岳灵何所寄，岿然碑版覆苔红。"
        ], 
        "title": "登恒山 其一", 
        "type": "律诗", 
        "yun": "东"
    }, 
    {
        "author": "陶澄", 
        "era": "清", 
        "subtype": "七言律诗", 
        "text": [
            "不尽浮云起北隅，离离城郭望中孤。", 
            "荒原白草还今古，战骨青磷半有无。", 
            "委伏万山连抱犊，巑岏一道隐飞狐。", 
            "凭高莫问探符事，昔日嬴秦亦已徂。"
        ], 
        "title": "登恒山 其二", 
        "type": "律诗", 
        "yun": "虞"
    }, 
    {
        "author": "陶澍", 
        "era": "清", 
        "subtype": "七言绝句", 
        "text": [
            "十年乡国耳才人，秋水江南入梦频。", 
            "作宦一时推古直，论诗隔世有前身。"
        ], 
        "title": "寄怀唐陶山先生 其一", 
        "type": "绝句", 
        "yun": "真"
    }, 
    {
        "author": "陶澍", 
        "era": "清", 
        "subtype": "七言绝句", 
        "text": [
            "地当湖海难为客，胸贮周秦不是贫。", 
            "遥羡鲤庭春最早，梅花添放几枝新。"
        ], 
        "title": "寄怀唐陶山先生 其二", 
        "type": "绝句", 
        "yun": "真"
    }, 
    {
        "author": "陶澍", 
        "era": "清", 
        "subtype": "五言律诗", 
        "text": [
            "一发青天在，巉崖束小溪。", 
            "木欹危石出，水涨断桥低。", 
            "渐远黄牛堡，初来白马氐。", 
            "凤州无手柳，村酒醉如泥。"
        ], 
        "title": "凤县道中", 
        "type": "律诗", 
        "yun": "齐"
    }, 
    {
        "author": "陶澍", 
        "era": "清", 
        "subtype": "五言律诗", 
        "text": [
            "到此真奇绝，山奇石更奇。", 
            "径悬猿狖恐，险凿鬼神疑。", 
            "水作千盘去，天将一线窥。", 
            "金牛如不入，万古只荒陲。"
        ], 
        "title": "五丁峡", 
        "type": "律诗", 
        "yun": "支"
    }, 
    {
        "author": "陆元鋐", 
        "era": "清", 
        "subtype": "五言律诗", 
        "text": [
            "向晚新城道，舟移镜里天。", 
            "湖宽迟鸟路，水暖上渔烟。", 
            "泽国吾乡似，归程客梦先。", 
            "片帆从此去，泛宅霅溪边。"
        ], 
        "title": "召伯堰", 
        "type": "律诗", 
        "yun": "先"
    }, 
    {
        "author": "陆元鋐", 
        "era": "清", 
        "subtype": "七言律诗", 
        "text": [
            "山连六诏迥崔嵬，风土蛮乡亦怪哉。", 
            "阴日披裘晴衣袷，上方积雪下闻雷。", 
            "刀耕地向云中辟，索度人疑域外来。", 
            "说与吴侬浑未信，荷花时节柏樽开。"
        ], 
        "title": "宁远杂咏", 
        "type": "律诗", 
        "yun": "灰"
    }, 
    {
        "author": "陆求可", 
        "era": "清", 
        "subtype": null, 
        "text": [
            "烟草催黄，风蒲驻绿，几阵金飙刮面。", 
            "蛩语猿啼，闹幽人庭院。", 
            "漏声永、乂手瑶阶玉砌，唯有阑干倚遍。", 
            "露白天高，看寒生翠幔。", 
            "算为欢、有红裙轻艳，更休道、岁月如驰电。", 
            "可奈回首生平，苦风流云散。", 
            "入秋来、何地消愁叹。", 
            "带移孔、瘦骨刚馀半。", 
            "又那堪、辘轳声声转，晨昏不断。"
        ], 
        "title": "拜星月慢（秋愁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "眼前多少泪。", 
            "鸿雁知人意。", 
            "强攀丛桂枝。", 
            "皱双眉。", 
            "池上风帷月帐，断蓬飞。", 
            "断蓬飞。", 
            "锦字诗成，寄欢何日归。"
        ], 
        "title": "感恩多（秋怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "蝉寂寂，雁嗷嗷。", 
            "明月催文杵，清风送玉箫。", 
            "青天碧海路迢迢。", 
            "双眉长皱可怜宵。", 
            "人易老，恨难消。", 
            "枕上三声泪，江头万里潮。", 
            "疏疏凉雨落芭蕉。", 
            "梦魂何处破牢骚。"
        ], 
        "title": "遐方怨（秋恨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "疏雨洒寒毡。西堂欹枕孤眠。", 
            "休文剩骨对高天。萧条不比年前。", 
            "青铜照泪如流霰。恼他避人秋燕。", 
            "潘鬓不堪重见。加餐何用相劝。"
        ], 
        "title": "河渎神（秋病）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "微霜落处唱骊歌。", 
            "遥天愁望洞庭波。", 
            "执手临岐，衰柳残阳下，瞬息天涯可奈何。", 
            "欢娱犹记前宵月，广寒笑指姮娥。", 
            "何期此日凄凉，怕动离鸾操、梦应多。", 
            "白月纷纷挂薜萝。"
        ], 
        "title": "瑞鹧鸪（秋别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "花柳市，转眼见秋光。", 
            "游兴不寻常。", 
            "波心菰叶沉云黑，风中莲子落衣香。", 
            "约同人，张翠幕，宴高阳。", 
            "泠泠处、子猷堂上竹。", 
            "萧萧处、陶潜径里菊。", 
            "须相对，莫相忘。", 
            "桃花扇举笙方奏，泥金带缓曲初长。", 
            "尽流连，诗警策，酒颠狂。"
        ], 
        "title": "最高楼（秋游）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "华发秋生，故园天阔，凉飙几日惊心。", 
            "潦倒登台，南鱼北雁沉沉。", 
            "听猿欲下怀人泪，况城头、夜半笳音。", 
            "问前朝何事，长亭轻自分襟。", 
            "巫山巫峡萧森。", 
            "便兼天波浪，接地风阴。", 
            "憔悴难堪，空闲匣剑囊琴。", 
            "江头枫叶停车看，抵来时、红杏春深。", 
            "梦中行家山易到，隔断闻砧。"
        ], 
        "title": "高阳台（秋旅）", 
        "type": "词", 
        "yun": "侵"
    }, 
    {
        "author": "陆求可", 
        "era": "清", 
        "subtype": null, 
        "text": [
            "蒹葭摇月。", 
            "喜金风度，暑气初歇。", 
            "暮峰雨后凝紫，正鲈脍美，莼丝肥滑。", 
            "水榭开筵宴饮，向西山拄笏。", 
            "望河汉、尚隔微云，一带平塘好林樾。", 
            "酒行莫避深杯罚。", 
            "赛清虚、玉宇瑶天阙。", 
            "最宜秉烛，莫问银河外，斗横参没。", 
            "断续笙歌，总把单于小调吹彻。", 
            "叹寂寞、思妇含情，织锦悲离别。"
        ], 
        "title": "雨霖铃（赏秋）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "十日九多风雨。尽是引人愁绪。", 
            "何事废清吟。为秋深。", 
            "两岸丹枫冷落。一径黄花寂寞。", 
            "我欲倒千钟。向新丰。"
        ], 
        "title": "昭君怨（苦秋）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "菊花轻送清秋别。霜风烈烈。", 
            "天外孤鸿愁欲雪。初冬时节。", 
            "高阳揽辔阴云结。游人停辙。", 
            "橙黄橘绿如春热。暗香徐爇。"
        ], 
        "title": "后庭花（初冬）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "十二屏山曲曲遮。", 
            "秋色去应赊。", 
            "黄绵袄子落檐牙。", 
            "岭上北枝花。", 
            "寒雪霁，鹔鹴轻。", 
            "水沉一缕凄清。", 
            "床头蟋蟀久无声。", 
            "那得重看鹤氅行。", 
            "冷逼鸳鸯瓦，呵手破香橙。"
        ], 
        "title": "望远行（冬日）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "序届安宁，正北郊车马，先迎颛顼。", 
            "日短须臾，永夕遨游继烛。", 
            "暖室重铺绣褥。", 
            "看长短、妓围如玉。", 
            "博山内、五夜添香，殷勤更进醽醁。", 
            "更深漏促。", 
            "鸳鸯瓦冷霜华重，莫亲棋局。", 
            "玩月无心，只是早归金屋。", 
            "何处按歌击筑。", 
            "上云奏、凤来清曲。", 
            "忽报道、王子猷船，冒寒来访空谷。"
        ], 
        "title": "万年欢（冬夕）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "听足鸡声三唱，翠幔开时，东方初白。", 
            "金炉香烬，寒气逼人床箦。", 
            "愁多起坐，可怜孤负，角枕疏纹，鸳衾新色。", 
            "细忆清宵好梦，邂逅绸缪，忘却分判南北。", 
            "料得此时邸舍，也应数尽残漏滴。", 
            "甚日金闺里，共调冰、重画眉黛宽窄。", 
            "树头鸦起，误认雁传书帛。", 
            "慢自披衣，窗外望、初日惊残魄。", 
            "朝餐空设，只念萧关客。"
        ], 
        "title": "丹凤吟（冬晓）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "冱寒容易斜阳。", 
            "小春光。", 
            "笑指东园桃李，斗青霜。", 
            "墐北户，闭西室，坐南窗。", 
            "无数归鸦，落木半林黄。"
        ], 
        "title": "相见欢（冬晚）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "挑灯奥室围炉坐。", 
            "数更漏、铜壶滴破。", 
            "拨尽寒灰，兰膏未灭生花大。", 
            "照见影儿一个。", 
            "手冷无心连夜作，好花枝、停针无那。", 
            "密掩窗纱，晓来怕有霜风过。", 
            "且自和衣欹卧。"
        ], 
        "title": "金蕉叶（冬夜不寝）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "肉屏风外落羲和。", 
            "月姊出银河。", 
            "酒价减些么。", 
            "裘未敝、千钱更多。", 
            "柔荑乍冻，凝脂欲裂，短鬓又婆娑。", 
            "玉漏永如何。", 
            "难得曙愁人放歌。"
        ], 
        "title": "太常引（冬夜咏怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "日月玄枵相会。", 
            "冬深无奈。", 
            "祗须酌酒更重裘，看松柏、冰霜外。", 
            "岁暮星终寒大。", 
            "朔风吹籁。", 
            "好留颜色待新春，试预结、同心带。"
        ], 
        "title": "洛阳春（深冬）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "玄冥久湿，后土初干，同云飞尽。", 
            "赤凤歌回，开炉好试梅花酝。", 
            "应有云物堪书，见征鸿成阵。", 
            "背负暄和，献金门莫须吝。", 
            "日淡风微，几番疑、纱窗春近。", 
            "摩霄群鹤，翅双开留馀润。", 
            "石燕淋漓归后，一床残缊。", 
            "社结乌金，前溪溪路堪认。"
        ], 
        "title": "华胥引（冬晴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "同云忘冻。", 
            "密雨廉纤飞动。", 
            "寒色侵人，正好飞觞。", 
            "凤炭红生，共约毡炉会，莫听空阶滴断肠。", 
            "一望江南烟锁，飘零病叶黄。", 
            "遥想长安，天气高寒处，早庆丰年雪片狂。"
        ], 
        "title": "玉堂春（冬雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "瑞叶飘零，瑶花淅沥，旋随风舞。", 
            "暗度南楼，寒深北岭，圆璧方圭处。", 
            "歌台密洒，僧寮深拥，留得袁安环堵。", 
            "试凭高、一舒老眼，皓鹤白鹇失素。", 
            "月明林下，梅开山上，漫道撒盐飞絮。", 
            "三白虽宜，九衢欲冻，叹息贫家妇。", 
            "浅斟低唱，将军称快，不见纠纠葛屦。", 
            "凝望里、侵凌萱草，压欹柳树。"
        ], 
        "title": "永遇乐（冬日看雪）", 
        "type": "词", 
        "yun": null
    }, 
    {
        "author": "陶锐", 
        "era": "清", 
        "subtype": null, 
        "text": [
            "连山姿飞腾，万状纷罗萃。", 
            "其中踞苍鹰，森然欲离地。", 
            "石骨露细筋，峰铓磨利翅。", 
            "狐兔失窟穴，鸠鹊凛然退。", 
            "我来及早春，飒飒高秋气。", 
            "乱流走白沙，寒草少青翠。", 
            "侧足不敢扪，摘绦疑可试。", 
            "化工妙写生，肖物神奸备。", 
            "舆图考未详，支筇聊适意。", 
            "他时风雨来，毋令鞲脱臂。"
        ], 
        "title": "鹰山", 
        "type": "古风", 
        "yun": null
    }, 
    {
        "author": "陶琯", 
        "era": "清", 
        "subtype": "七言绝句", 
        "text": [
            "疏帘三面卷斜阳，茗碗间携话晚凉。", 
            "络纬数声秋已至，一庭清露玉簪香。"
        ], 
        "title": "夜坐", 
        "type": "绝句", 
        "yun": "阳"
    }, 
    {
        "author": "陶善圻", 
        "era": "清", 
        "subtype": null, 
        "text": [
            "献岁敝荆扉，欢言起痾瘵。", 
            "空斋洁琴樽，闲居望亲爱。", 
            "日出鸟声和，风暄草心快。", 
            "行将整篮舆，探梅白云外。"
        ], 
        "title": "元日书怀", 
        "type": "古风", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "六花堆积满乾坤，一色更无痕。", 
            "但分山水高低处，与林庐城郭江村。", 
            "蜡屐扶筇，印生屐齿，回首失柴门。", 
            "不知明月照黄昏，步步踏瑶琨。", 
            "谁怜东郭先生苦，偶行吟、露出鞋跟。", 
            "莫笑孙康，读书相映，不复问饔餐。"
        ], 
        "title": "一丛花（冬日踏雪）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "斗鸡走狗东郊道。", 
            "朔风吹老。", 
            "傍溪杨，夹岸草。", 
            "烟云空绕。", 
            "何时万紫与千红。", 
            "待春工。"
        ], 
        "title": "蕃女怨（冬郊）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "听蜡鼓。", 
            "一国若狂分队舞。", 
            "金刚力士收南亩。", 
            "村前村后歌金缕。", 
            "风和煦。", 
            "流连不觉严寒苦。"
        ], 
        "title": "归自谣（冬景）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "绣床初放剪刀寒。带围宽。", 
            "笔尖呵冻寄书难。且盘桓。", 
            "推窗又见蜡梅残。镜中看。", 
            "下阶不耐朔风酸。叶声干。"
        ], 
        "title": "贺圣朝影（冬闺）", 
        "type": "词", 
        "yun": "寒"
    }, 
    {
        "author": "陆求可", 
        "era": "清", 
        "subtype": null, 
        "text": [
            "蒸裹前朝设，迎得玄冥节。", 
            "口脂面药，恩光远，空悲切。", 
            "念东梁词赋，惟有邹枚绝。", 
            "笔吐花、庭树不断兔园雪。", 
            "对四壁僵卧，歌一阕。", 
            "看浮生内，能逢多少风月。", 
            "且莫耽清酒，但许烹茶啜。", 
            "纵妓围成阵，不若慕弹铗。"
        ], 
        "title": "阳关引（冬兴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "层冰已合关山道。", 
            "望不见、王孙草。", 
            "紫塞蹉跎芳信杳。", 
            "月中砧杵，霜前刀尺，终岁萦怀抱。", 
            "苦寒不散邹阳老。", 
            "怎黍谷移温早。", 
            "剪彩为花装缀好。", 
            "灞桥驴背，梁王兔苑，远似蓬瀛岛。"
        ], 
        "title": "青玉案（冬怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "却寒帘外六花飞。", 
            "歌台舞榭全迷。", 
            "煮酒烹羔，呼妓成围。", 
            "红冰满袖淋漓。", 
            "欲流澌。", 
            "灞桥黯惨，骑驴何往，诗思迟迟。"
        ], 
        "title": "中兴乐（冬感）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "授衣节后降霜严。", 
            "深下罗帏，不挂湘帘。", 
            "依人蟋蟀下床鸣，斜倚熏笼，暗把香添。", 
            "夜长正值一阳潜。", 
            "漏水丁丁，愁上眉尖。", 
            "情深赢得瘦腰肢，那得梅花，索笑巡檐。"
        ], 
        "title": "一剪梅（冬情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "睡鸭香残夜似年。", 
            "嘹唳征鸿满天。", 
            "玉楼冻合耸鸢肩。", 
            "剡溪空待子猷船。", 
            "烧瑞炭。", 
            "拥寒毡。", 
            "几树梅花更妍。", 
            "旗亭酒价十千钱。", 
            "双鬟作阵要人怜。"
        ], 
        "title": "望远行（冬思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "幕收窗闭，天喜严寒。", 
            "羲和不暖老柴关。", 
            "白檀灰冷，风吹面，觉衣单。", 
            "最不堪、歌罢酒阑。", 
            "雪到关山。", 
            "憔悴久、不曾还。", 
            "泥涂濡滞客行难。", 
            "天高雁远，倚阑干。", 
            "泪偷弹。", 
            "空半床、被冷香残。"
        ], 
        "title": "声声令（冬愁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "强起凭高望，唯有落木寒鸦。", 
            "曝背坐，野人嗟。", 
            "远渚乱蒹葭。", 
            "梅花纸帐风凄紧，楼外冷日残霞。", 
            "对短景、暖炉重会，村酒频赊。", 
            "堪夸。", 
            "隋宫树，宵深剪彩，游上苑，春知放花。", 
            "正晚去、江山似画。", 
            "乘清兴、度腊藏阄，扫雪煎茶。", 
            "扶馀贡玉，黍谷吹篪，寒落谁家。"
        ], 
        "title": "塞翁吟（冬怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "庭前又放款冬花。", 
            "荡子年年不忆家。", 
            "绝塞应无新历换，空教白发老天涯。"
        ], 
        "title": "杨柳枝（冬恨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "秋去多时病转添。", 
            "独坐恹恹。", 
            "香销久阁白牙签。", 
            "梅巳放，怕钩帘。", 
            "少陵药饵憎加减，无聊赖、月窥奁。", 
            "欲除宿障此情忺。", 
            "须并坐、执掺掺。"
        ], 
        "title": "燕归梁（冬病）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "水落河梁浅。", 
            "携手殷勤饯。", 
            "岁寒三友，青青不改，临岐相勉。", 
            "看天涯、腊尽又开年，莫勾留婉娈。", 
            "别泪冰双泫。", 
            "音信凭黄犬。", 
            "空闺添线，黑金作社，如何消遣。", 
            "遇当垆、休典鹔鹴裘，盼阳和未转。"
        ], 
        "title": "连理枝（冬别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "冰雪溪山净。", 
            "却引起、游人兴。", 
            "软裘辉映，暖炉旧会，临期重订。", 
            "便上篮舆，早看尽、三冬景。", 
            "春花秋镜。", 
            "雪中赏、皆佳境。", 
            "况前溪一树梅，识得风流情性。", 
            "斗转参横，何异罗浮初醒。"
        ], 
        "title": "品令（冬游）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "天上星移节序催。", 
            "叹行人、终年不归。", 
            "逆旅严风恶劣，把乡心、吹得成灰。", 
            "故园相守风情好，坐销金、共启新醅。", 
            "邮亭味、空留恋，独傍徨、愁思告谁。"
        ], 
        "title": "恋绣衾（冬旅）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朔风初、改玄冥节，天气寒凝牛斗。", 
            "好宴乐、豳风朋酒。", 
            "万宝告成时候。", 
            "田畯筑场，农师纳稼，上下欢为寿。", 
            "食黍彘、其味宜咸，天上虹藏，闭塞渐交子丑。", 
            "驾铁骊、雉沉为蜃，麋角解于林薮。", 
            "荐庙尝鱼，休教冰盛，冻断渔郎笱。", 
            "合乐师大吹，缀恩不弃白叟。", 
            "屈指来、黄钟大吕，岁暮尽堪消受。", 
            "半夜阳生，天心来复，至日看长久。", 
            "坐待嘉平过，渡江又多梅柳。"
        ], 
        "title": "十二时（赏冬）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "冷侵池馆，冻彻关山。", 
            "玉尘万斛白漫漫。", 
            "黑貂久敝，兽炭新残。", 
            "清威劲气，行路艰难。", 
            "眼前愿得，广厦千间。", 
            "帡幪寒士雪霜颜。", 
            "旋调汤饼，乍刻瑶环，絺衣葛帔，破涕为欢。"
        ], 
        "title": "赞成功（苦冬）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "花时节，听啼莺。", 
            "何事春风无赖，陌头轻送远游旌。", 
            "暗伤情。", 
            "摇荡垂杨千万树。", 
            "正是离肠断处。", 
            "不如醉倒在旗亭。", 
            "看青冥。"
        ], 
        "title": "柳含烟（赠别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "杨柳。系得王孙金勒否。", 
            "眼底一杯春酒。和泪擎在手。", 
            "叹息欢情难久。关山又轻走。", 
            "从今一旦别后。沈腰终日瘦。"
        ], 
        "title": "归国遥（饯别）", 
        "type": "词", 
        "yun": null
    }, 
    {
        "author": "陶章沩", 
        "era": "清", 
        "subtype": null, 
        "text": [
            "金牛湖上看花日，棹舟往往凌晨出。", 
            "狂飙吹我堕尘土，五载回头计全失。", 
            "荷花岁岁能一红，人生渐渐成老翁。", 
            "勿论卿相难到手，拖朱曳紫终成空。", 
            "平生自叹诗在口，有似风蝉咽堤柳。", 
            "长吟无用不救饥，岂若此中惟饮酒。", 
            "舍人清福山僧齐，念年宦隐居城西。", 
            "花轩竹榭乐不足，来看干顷红琉璃。", 
            "禅关昼敞凉风入，冉冉绿雾沾衣湿。", 
            "四围云水绕阑香，万个娉婷向人立。", 
            "可怜此乐只片时，愿具井硙从禅师。", 
            "谁知二客好怀抱，先我已作游仙诗。"
        ], 
        "title": "赵象庵舍人招至悦性僧楼观太液池荷花前四日间法梧门学士已邀兰雪国博来游有诗次其韵", 
        "type": "古风", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "淡香初透。", 
            "寂寂人何瘦。", 
            "十二湘帘才卷后。", 
            "只有东篱如旧。", 
            "何妨品自孤芳。", 
            "任它未合时妆。", 
            "耐得风霜已耳，从来不藉春光。"
        ], 
        "title": "清平乐 菊", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "热得苦分明。", 
            "小立闲庭。", 
            "合来花下展桃笙。", 
            "忽见一星和露锥，添个流萤。", 
            "烟不上银屏。", 
            "竹亦无声。", 
            "薄云几片太凄清。", 
            "正把疏帘才下也，已是三更。"
        ], 
        "title": "浪淘沙 夏夜同乡甫兄 镕 捧琴姊作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "长河万里光如洗。明月飞来矣。", 
            "桐阴满地几分寒。又见随风一叶、上阑干。", 
            "虾须不捲猊香冷。漏是今宵永。", 
            "几回呼妹看萤流。恰喜轻罗小扇、未曾收。"
        ], 
        "title": "虞美人 秋夜共亦琴五妹望月", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "满地濛濛铺未遍，望来非雾非烟。", 
            "几行惟借屐痕添。", 
            "绿凭分细草，青不上疏帘。", 
            "几日东风寒又重，奈它亭下台边。", 
            "采叶时分落花天。", 
            "不关春长养，惟爱雨廉纤。"
        ], 
        "title": "临江仙 苔", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "游丝袅。隔住绿窗初晓。", 
            "一桁波纹青未了。雨馀凉更好。", 
            "几缕篆烟低绕。映上半阶芳草。", 
            "十二回栏遮不少。燕来休又早。"
        ], 
        "title": "谒金门 帘同乡甫二兄作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "女红夜半忙无了。北风凉透灯光小。", 
            "几缕擘红丝。芙蓉穿一枝。", 
            "三更窗乍白。莫是天将雪。", 
            "呼婢卷帘看。满阶清月寒。"
        ], 
        "title": "菩萨蛮 冬夜", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "云如积，舟已入空冥。", 
            "十里山光随岸绿，半江蒲影压蓬青。", 
            "天正晚来晴。", 
            "帆初卸，过了几多程。", 
            "近水人家全板屋，沿村戍堠老行营。", 
            "此地太凄清。"
        ], 
        "title": "望江南 舟中同外周炳如 文耀 作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "天将夕，四望又迷濛。", 
            "远树傍村全罩黑，乱山涵日尚馀红。", 
            "鹭影入沙中。", 
            "烟初暝，路不辨西东。", 
            "数点红灯知有艇，一声清磬在何蜂。", 
            "奈此去匆匆。"
        ], 
        "title": "望江南", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "高楼西畔平栏北，天净如波。", 
            "云薄如罗。", 
            "白鹤峰前光几多。", 
            "一钩乍乍寒于水，鬟正修螺。", 
            "江又浮鹅。", 
            "只此秋容无奈何。"
        ], 
        "title": "采桑子 秋夜同外合江楼望新月", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "银漏声沉篆半残。", 
            "几回亲自注沉檀。", 
            "莫将纤指故轻弹。", 
            "怕向水晶帘下立，今宵偏是十分寒。", 
            "桐阴扶月上阑干。"
        ], 
        "title": "浣溪沙 秋夜", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "湖光似秋。月光似钩。", 
            "是谁开放扁舟。在湖中夜游。", 
            "萧萧寺楼。濛濛渡头。", 
            "西风黄叶悠悠。六如亭上愁。"
        ], 
        "title": "醉太平 小西湖夜望", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "谁把云中月取来。", 
            "置向小妆台。", 
            "等闲正好，银钩高卷，红幔轻开。", 
            "晓时准料双眉画，相照又低回。", 
            "我心似尔，明真如水，清得无埃。"
        ], 
        "title": "眼儿媚 镜", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "一庭人立花如雾。栏杆红上罗衣素。", 
            "待月月何迟。薄帘初卷时。", 
            "几回烦未语。蝙蝠来迟去。", 
            "夜已二更残。碧云阶下寒。"
        ], 
        "title": "菩萨蛮 夜坐待月不至", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "无计春光老。", 
            "怅回廊、蝶魂刚醒，莺愁未了。", 
            "闷把银钩垂不上，偏是沾衣风小。", 
            "任铺遍、一阶慵扫。", 
            "每借栏杆低护住，几多时、却又依芳草。", 
            "休独立，空庭悄。", 
            "梦回怎奈纱窗晓。", 
            "转妨它、蛛丝半罥，蜂须乍搅。", 
            "两架秋千人已去，落向墙头更好。", 
            "莫须怨、玉箫声渺。", 
            "□□□□□□□，月明时、特地添烦恼。", 
            "谁又管，绿阴早。"
        ], 
        "title": "金缕曲 落花", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "数处回环，把十二、画屏围上。", 
            "恰依住、粉墙半角，绿窗一桁。", 
            "夜静有时人小凭，月明惟听钗传响。", 
            "记春时、几度落花轻，闲同赏。", 
            "纤云护，微风荡。", 
            "回廊隔，平台傍。", 
            "爱纸鸢欲堕，游丝低网。", 
            "垂柳半遮红不锁，荒苔无奈青初长。", 
            "怕莺啼、苦被小句留，心还怅。"
        ], 
        "title": "满江红 阑干。同外作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "微雨。微雨。", 
            "添得薄寒如许。金猊几缕香沉。", 
            "银烛双台夜深。深夜。", 
            "深夜。又怕荼醾花谢。"
        ], 
        "title": "三台令 春雨。柬陈淑芬 杏", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "圆如玉钏明如水。清影同千里。", 
            "三更好把画帘开。只听笛声遥共雁声来。", 
            "广寒宫远人何在。欲问情无奈。", 
            "青天碧海一年秋。不识镜中添得几多愁。"
        ], 
        "title": "虞美人 望月", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "云重压蓬低，沙积阑篙住。", 
            "雨后山光绿不分，送入天边去。", 
            "岸阔见长芦，村远惟疏树。", 
            "薄暮渔人泛艇归，泊向荒烟际。"
        ], 
        "title": "卜算子 舟行", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "昔年羊与仙同至。仙人已去羊留亦。", 
            "天外海风来。仙羊亦化哉。", 
            "只今惟有石。说是羊留迹。", 
            "问石石无言。仙人何日还。"
        ], 
        "title": "菩萨蛮 羊石", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "西方大法如来说。众生一切咸无著。", 
            "此佛悟真元。蘧然几万年。", 
            "人生原是梦。何事纷争控。", 
            "佛已示人疲。人间犹未知。"
        ], 
        "title": "菩萨蛮 睡佛", 
        "type": "词", 
        "yun": null
    }, 
    {
        "author": "陶梁", 
        "era": "清", 
        "subtype": null, 
        "text": [
            "樗散真同不材木，偃蹇名场容我独。", 
            "早看同辈上青霄，转悔当年堕尘俗。", 
            "譬如周道压平坦，偏向崎岖历崖谷。", 
            "宦游倏逾三十载，归去都无数椽屋。", 
            "书帖有时临《乞米》，骨相本来非食肉。", 
            "侧闻东南夷患剧，国家兵力苦不足。", 
            "老弱充数应徵调，载胥及溺何能淑。", 
            "市井恶少备宿卫，江湖游士任心腹。", 
            "解散纷纷竞弃甲，摧陷往往成破竹。", 
            "可怜濒海十万户，奔窜呼号惨满目。", 
            "楼船连岁扰闽广，羽檄至今疲楚蜀。", 
            "一官未补命磨蝎，四海安归身立鹄。", 
            "贾谊土书忧汉室，杜甫吞声哭江曲。", 
            "几时藉手报升平，尽扫欃枪息蛮触。"
        ], 
        "title": "即事有感用东坡定惠院海棠韵", 
        "type": "古风", 
        "yun": null
    }, 
    {
        "author": "陶梁", 
        "era": "清", 
        "subtype": null, 
        "text": [
            "江流绕岸铺平沙，戍楼鼓角朝开衙。", 
            "文书粗了须痛饮，钱春已到荼蘼花。", 
            "黄州移节过三载，归田无计官为家。", 
            "乍涨惯看溪浴鹭，晓晴早盼林喧鸦。", 
            "近病臂指字欹侧，偶吐胸臆词滂葩。", 
            "故人投赠语郑重，技痒不啻烦梳爬。", 
            "肠瘦或因鲍细笋，诗清讵为尝新茶。", 
            "连篇累牍和杂沓，邮筒忽递门频挝。", 
            "稻粱俯仰足生计，飞鸿远渚休咨嗟。", 
            "西山寒溪有旧约，且呼小艇寻烟霞。"
        ], 
        "title": "立夏前一日雨中柬子寿用东坡微雪与子由同访王定国小饮清虚堂韵", 
        "type": "古风", 
        "yun": "麻"
    }, 
    {
        "author": "陶梁", 
        "era": "清", 
        "subtype": null, 
        "text": [
            "船山门下旧从游，一瓣心香互唱酬。", 
            "乡望早经推二老，诗名各自占千秋。", 
            "清官治谱传山右，仙尉家风属蔚州。", 
            "道远肯忘金石契，吟笺珍重附旧邮。"
        ], 
        "title": "道光丙申余有畿辅诗传之选梅树君学博崔念堂大令先后来郡实襄成此举继各因事别去于其行也赋赠 其二", 
        "type": "古风", 
        "yun": "尤"
    }, 
    {
        "author": "陶乾", 
        "era": "清", 
        "subtype": "五言律诗", 
        "text": [
            "古渡烟光暝，蓉湖夜色殊。", 
            "疏钟随月到，细火入林无。", 
            "秋水伊人远，寒汀落雁孤。", 
            "相依独渔父，买醉近菰蒲。"
        ], 
        "title": "蓉湖", 
        "type": "律诗", 
        "yun": "虞"
    }, 
    {
        "author": "陶烜", 
        "era": "清", 
        "subtype": "七言律诗", 
        "text": [
            "来日春风又打头，江干重理旧羊裘。", 
            "时闻北阙方求骏，家在南山且饭牛。", 
            "年例竞趋如鹜走，人情大抵习韦柔。", 
            "柴桑幸不成蹊径，松影常依杜若洲。"
        ], 
        "title": "寓中元旦和元叔韵", 
        "type": "律诗", 
        "yun": "尤"
    }, 
    {
        "author": "陶金谐", 
        "era": "清", 
        "subtype": null, 
        "text": [
            "春水桃花色，秋山薜荔鲜。", 
            "下与世人隔，偶为渔父传。", 
            "借问司马家，何如祖龙年。", 
            "柴桑清节在，高风孰可褰。", 
            "寺外树丰碑，刻舟劳篆镌。", 
            "安得挽溪流，尽洗徐凝篇。", 
            "天风吹蘅芷，江日照潺湲。", 
            "乘船各归去，回首心茫然。"
        ], 
        "title": "游桃源", 
        "type": "古风", 
        "yun": "先"
    }, 
    {
        "author": "陶金谐", 
        "era": "清", 
        "subtype": null, 
        "text": [
            "下界烟初暝，上方钟未歇。", 
            "野寺无经声，月色在林樾。", 
            "少住便有情，悲愉缘爱结。", 
            "三宿记枯桑，扶筇待明发。"
        ], 
        "title": "再憩灵鹫庵", 
        "type": "古风", 
        "yun": null
    }, 
    {
        "author": "陶育", 
        "era": "清", 
        "subtype": null, 
        "text": [
            "昨日过山腰，今日涉水浒。", 
            "看山复看山，跋涉不知苦。", 
            "云际见东风，先愁明日雨。"
        ], 
        "title": "征途", 
        "type": "古风", 
        "yun": "麌"
    }, 
    {
        "author": "陶绍景", 
        "era": "清", 
        "subtype": "七言律诗", 
        "text": [
            "和风拂拂满春堧，极目洪涛接远天。", 
            "海外文传苏玉局，公馀词媲柳屯田。", 
            "心悬朗鉴从衡准，珠瑂璇源任折还。", 
            "共识君才原十倍，典型矜式藉高贤。"
        ], 
        "title": "次秩满留别台阳韵送夏宝成 其一", 
        "type": "律诗", 
        "yun": "先"
    }, 
    {
        "author": "陶绍景", 
        "era": "清", 
        "subtype": "七言律诗", 
        "text": [
            "瀛海搜奇万象妍，此行正值艳阳天。", 
            "襟期淡似鸥盟浃，气谊亲如雁序联。", 
            "以德绥番留硕画，惟宽化吏示蒲鞭。", 
            "相看愧我非彭泽，镜里新霜老少年。"
        ], 
        "title": "次秩满留别台阳韵送夏宝成 其二", 
        "type": "律诗", 
        "yun": "先"
    }, 
    {
        "author": "陶邵学", 
        "era": "清", 
        "subtype": null, 
        "text": [
            "朝闻百鸟鸣相呼，春风几日来庭除。", 
            "闭门病客一事无，强起寻花破羁孤。", 
            "城北十亩开精庐，野塘石磴相萦纡。", 
            "入门一笑回清矑，青枝红萼千万株，繁英乱蕊密复疏。", 
            "横斜偃蹇各有态，堕落荒寒谁与娱。", 
            "我来手把青珊瑚，天风习习吹五铢。", 
            "罗袂无声侵玉肤，绰约㛹娟仙藐姑，餐霞吸露清而姝。", 
            "无言独立意有馀，令我绮念无由除。", 
            "一朝宿痼如亡逋，忆昔看花与子俱。", 
            "锦茵醉倒还相扶，赋诗彩笔追吴歈。", 
            "越才蜀隽联襟裾，五年坐惜风烟徂。", 
            "故人流落天一隅，今来对花意踟蹰。", 
            "恨无玉斝相斟，安得千里邮君书，扁舟归来沽玉壶。", 
            "春风唤起花魂苏，莫遣烟雨堆寒芜。"
        ], 
        "title": "鞠坡精舍探梅致跂惠", 
        "type": "古风", 
        "yun": null
    }, 
    {
        "author": "陶邵学", 
        "era": "清", 
        "subtype": null, 
        "text": [
            "一镫微荧照孤檠，坐倚陈编发高咏。", 
            "平生颠倒为公诗，冷玉寒泉秀相映。", 
            "忆昔真仁符道泰，相从京洛风流盛。", 
            "好士朝逢六一贤，奇才老识宫中圣。", 
            "岂意宸谟一朝变，天启谗人干国柄。", 
            "名成高众亦何益，用已得时嗟未竟。", 
            "世事苍茫难可料，纷华百战犹能胜。", 
            "至今一字如琼瑰，当时片语伤机阱。", 
            "流谪蛮荒赊一死，历将艰阨试豪横。", 
            "歌侪同谷意犹放，表谢韩公语无佞。", 
            "十年尘劫扫空华，万里江山助清夐。", 
            "磨砻或者天有意，忠謇直为神所敬。", 
            "百回不厌整襟读，再拜敢持轻语评。", 
            "诗成月落星斗稀，门外寒虫不堪听。"
        ], 
        "title": "秋夜读苏文忠集", 
        "type": "古风", 
        "yun": null
    }, 
    {
        "author": "陶邵学", 
        "era": "清", 
        "subtype": null, 
        "text": [
            "百年灌木荒江宅，币地蓬麻少行迹。", 
            "门外千崖积石高，中有虺蛇长挂壁。", 
            "朝来入室惊始见，驱吓儿童愁婉娈。", 
            "小蛇扑杀三四馀，大蛇奔窜犹睢盱。", 
            "我今寄食走穷谷，常恐失身为汝狙。", 
            "人言此物足奸诡，伺影闻声巧莫比。", 
            "过首容身吾未能，草动风摇尔何喜。", 
            "妻孥爱我劝我还，我笑不顾心悢然。", 
            "丈夫一举动寥廓，骑龙刺兕当攀天。", 
            "纵无三尺追汉祖，笏击犹期孔道辅。", 
            "扫除奸凶净六合，幺么岂足污砧斧。", 
            "深山自是多魑魅，道路仍闻足豺狼。", 
            "手中利剑思一鸣，天上威弧会须怒。", 
            "蛇乎蛇乎当远去，草间窃活吾羞汝，明日九关诛猰貐。"
        ], 
        "title": "院中多蛇时复入室作驱蛇行", 
        "type": "古风", 
        "yun": null
    }, 
    {
        "author": "陶邵学", 
        "era": "清", 
        "subtype": null, 
        "text": [
            "有鸟生炎海，飞鸣历中洲。", 
            "似鵩形不祥，况乃恶声如鸺鹠。", 
            "朝鸣但䀨耳，暮鸣增人忧。", 
            "霜凝日落百草死，更闻此鸟鸣啾啾。", 
            "纵横四野间，历乱呼其俦。", 
            "嗟汝身虽微，厉欲凌九州。", 
            "老鹤知时寒，低飞尚垂头。", 
            "汝独声呀呀，妄语丛愆尤。", 
            "道傍苍应应秋始习，一击不中为尔羞。", 
            "居然声气彻阆苑，造作百怪无时休。", 
            "百鸟奔春阳，汝独凛凛催穷秋。", 
            "成形受气安可化，汝谁有口不自由。", 
            "周公诛妖鸟，遗教不可求。", 
            "千年遗孽死不尽，坐令日月惨黩、天地为悲愁。", 
            "我欲请王母，天网忽下收。", 
            "东海求凤凰，西山鸾鹫鸣相酬。", 
            "翛然六合间，众声和且稠。", 
            "此鸟闻之大恨死，馀者惊窜，一日卷舌尽入喉。"
        ], 
        "title": "妖鸟篇", 
        "type": "古风", 
        "yun": "尤"
    }, 
    {
        "author": "陶寿煌", 
        "era": "清", 
        "subtype": "七言律诗", 
        "text": [
            "日射之罘海气昏，蓬莱高阁黯潮痕。", 
            "青蒲竟折贤臣槛，碧血空归烈士魂。", 
            "方见失机诛马谡，旋传建节拜刘琨。", 
            "书生枉挟匡时策，短后衣难向戟门。"
        ], 
        "title": "书边事", 
        "type": "律诗", 
        "yun": "元"
    }, 
    {
        "author": "陶孚尹", 
        "era": "清", 
        "subtype": null, 
        "text": [
            "鼓勇竟一上，直造碾玉峡。", 
            "朵朵青芙蓉，突兀势如削。", 
            "竹柏相掩映，松鼯迎人狎。", 
            "渐闻琴筑声，谷帘走飞瀑。", 
            "野泉百道流，宝纲同散落。", 
            "再涉黄蘖岭，青冥互千尺。", 
            "东逾石门冲，眼界极寥廓。", 
            "众山悉朝会，元气此回薄。", 
            "蜿蜒眠蛟龙，佳名匪意作。", 
            "且止劳徒旅，从容恣予乐。"
        ], 
        "title": "游龙眠山", 
        "type": "古风", 
        "yun": null
    }, 
    {
        "author": "陶孚尹", 
        "era": "清", 
        "subtype": null, 
        "text": [
            "澧兰沅芷若为邻，澹荡疑生罗袜尘。", 
            "昨夜月明川上立，不知解佩赠何人？"
        ], 
        "title": "水仙花", 
        "type": "古风", 
        "yun": "真"
    }, 
    {
        "author": "陶自悦", 
        "era": "清", 
        "subtype": null, 
        "text": [
            "秋夜夜未长，劳人敛衿襘。", 
            "徙倚坐空堂，窅与精灵会。", 
            "落月下河梁，白云亘如带。", 
            "飞萤立草头，啼螀半棂外。", 
            "对此怀百忧，惊魂逐浮芥。", 
            "惨怆念同生，萧寥溯先派。", 
            "咄哉岁月流，心迹绝溪介。", 
            "须臾鸡复鸣，曈昽露犹霭。", 
            "身世亮若斯，艰难叹徒慨。"
        ], 
        "title": "秋夜", 
        "type": "古风", 
        "yun": null
    }, 
    {
        "author": "陶自悦", 
        "era": "清", 
        "subtype": null, 
        "text": [
            "岁晏芳草歇，日夕沈湖阴。", 
            "萋萋云弥渚，肃肃风动林。", 
            "北窗既止酒，东园且罢琴。", 
            "偶然谢援羡，愿言怀赏心。", 
            "赏心何处所，迢遥限南城。", 
            "平原我摇荡，新丰子滞淫。", 
            "襟期豁蓬户，分理安华楹。", 
            "伯伦醉悠忽，茂伦醒崎嵚。", 
            "纷务罕酬对，元赏遂兼并。", 
            "缥缃画束阁，墨床夜凝尘。", 
            "素心渺秋水，妙响流瓶笙。", 
            "布算辄忘恚，听歌忽沾襟。", 
            "不知白日近，讵忆高台倾。", 
            "燧火转林木，寒蝉散秋岑。", 
            "秦王苦服药，汉帝乐长生。", 
            "金茎露泥泥，璇房日沈沈。", 
            "驰骤隙中驹，飘摇风里镫。", 
            "君子厥储待，小人困飞腾。", 
            "形骸守寥廓，志愿徒峥嵘。", 
            "荣名岂足期，得意良有任。", 
            "长歌欢友报，引领伫瑶音。"
        ], 
        "title": "寄怀中表唐四弟致尧", 
        "type": "古风", 
        "yun": null
    }, 
    {
        "author": "陶自悦", 
        "era": "清", 
        "subtype": null, 
        "text": [
            "秦云一夜飞千尺，药栏腻叶蟠空碧。", 
            "神娥噀雨下巫阳，瑶瑟泠泠万山澈。", 
            "我有新愁隔湘浦，市南曲陌逢蒋诩。", 
            "陌头杨柳骄含烟，长条拂面思当年。", 
            "停杯月射黄金匣，横笛风吹白玉鞭。", 
            "此日逢迎何草草，自倚红颜长美好。", 
            "子云献赋入长安，我卧空山惜花鸟。", 
            "海石尘飞桂水深，江郎已老虞卿贫。", 
            "三径落花愁暮云，南山泻影回空村。", 
            "村口梅风飘燕麦，春酌沈沈永今夕。", 
            "莫将心事问三秦，茂陵柏扫千寻壁。", 
            "迷魂沈沈归不得，荼蘼香深月华白。", 
            "南方佳人谁第一，领袖风流君独绝。", 
            "辟谷孤游张子房，听笳高啸刘越石。", 
            "云去天空成暂隔，龙池梦断山阴雪。", 
            "陆家兄弟青云客，与君结交重心骨。", 
            "呼来与君共倒金错杯，我亦为君高歌狂叫生风雷。", 
            "临觞不醉君何来！"
        ], 
        "title": "赠玉度", 
        "type": "古风", 
        "yun": null
    }, 
    {
        "author": "陶自悦", 
        "era": "清", 
        "subtype": null, 
        "text": [
            "我昔渡江来，与君隔吴越。", 
            "君今渡江来，与我去咫尺。", 
            "咫尺咫尺不相见，江涛拍天雨脚乱，道无行车泥没骭。", 
            "君折江蓠当薇蕨，我抱青箱营束帛。", 
            "井底双龙枯欲死，羝羊触藩那可出。", 
            "楚云蜀月空消息，五岳峥嵘起胸臆。", 
            "酒酣叫五卢，百万恣一掷。", 
            "宁投白璧赠青蝇，不惜黄金买骏骨。", 
            "喜君来，迟君久。", 
            "饮君酒，握君手。", 
            "爱君知君情独苦，怀抱欲吐不得吐。", 
            "空山昨夜吊蟪蛄，江上何人妒鹦鹉。", 
            "我有朱弦琴，为君鼓再行。", 
            "越音凄微不可听，故都烟树空冥冥。", 
            "楚歌激越惊鬼神，坐客掩耳心屏营。", 
            "漫漫长夜鸡不鸣，天寒日暮离愁深。", 
            "赠君芙蓉花，芙蓉惨无色。", 
            "赠君杨柳枝，杨柳不堪折。", 
            "我有匣中龙，一雄复一雌。", 
            "与君结佩相扶持，跃水变化会有时。"
        ], 
        "title": "赠恽子正叔", 
        "type": "古风", 
        "yun": null
    }, 
    {
        "author": "陶成", 
        "era": "清", 
        "subtype": "七言律诗", 
        "text": [
            "心旷能教胜境开，亭亭天半倚楼台。", 
            "每怜幽草人间少，惯逐闲云谷口来。", 
            "康乐凿山难免癖，子期钓水岂无才。", 
            "断碑读罢添诗思，漫泼仙泉洗俗埃。"
        ], 
        "title": "游灵谷山", 
        "type": "律诗", 
        "yun": "灰"
    }, 
    {
        "author": "陶自悦", 
        "era": "清", 
        "subtype": "七言绝句", 
        "text": [
            "仙人骑鹤渡江来，却望南山荟蔚开。", 
            "何待呼龙种朱草，袖中云气是蓬莱。"
        ], 
        "title": "十一月朔江上赠恽生兼呈张子 其一", 
        "type": "绝句", 
        "yun": "灰"
    }, 
    {
        "author": "陶自悦", 
        "era": "清", 
        "subtype": "七言绝句", 
        "text": [
            "吴绫百幅老朱颜，壮志空令物外闲。", 
            "辟谷何年辞帝子，采芝今日见商山。"
        ], 
        "title": "十一月朔江上赠恽生兼呈张子 其二", 
        "type": "绝句", 
        "yun": "删"
    }, 
    {
        "author": "陶自悦", 
        "era": "清", 
        "subtype": "七言绝句", 
        "text": [
            "清斋不为学长生，长跪高堂献芋羹。", 
            "歌罢《采薇》人尚少，肯因龙卧老躬耕。"
        ], 
        "title": "十一月朔江上赠恽生兼呈张子 其三", 
        "type": "绝句", 
        "yun": "庚"
    }, 
    {
        "author": "陶自悦", 
        "era": "清", 
        "subtype": "五言律诗", 
        "text": [
            "苏门长啸后，谁复识孙登。", 
            "齿砺南山石，心枯北海僧。", 
            "百年闲鹤立，千里困龙腾。", 
            "却羡平湖雁，冥冥巧避矰。"
        ], 
        "title": "奉寄孙先生", 
        "type": "律诗", 
        "yun": "蒸"
    }, 
    {
        "author": "陶孚尹", 
        "era": "清", 
        "subtype": "七言绝句", 
        "text": [
            "又见灵光劫后存，金陀遗事共谁论。", 
            "年时记得同游处，衰柳西风白下门。"
        ], 
        "title": "怀友", 
        "type": "绝句", 
        "yun": "元"
    }, 
    {
        "author": "陶孚尹", 
        "era": "清", 
        "subtype": "七言绝句", 
        "text": [
            "乌衣剪剪柳毵毵，陌上谁家赋采蓝？", 
            "我在木兰船里住，梦魂依约到江南。"
        ], 
        "title": "舟中", 
        "type": "绝句", 
        "yun": "覃"
    }, 
    {
        "author": "陆求可", 
        "era": "清", 
        "subtype": null, 
        "text": [
            "屏营歧路，听无情羌笛奏骊歌。", 
            "极目遥遥杨柳，浓绿满关河。", 
            "试问伤心何事，为临风、无计挽鸣珂。", 
            "纵知有后期，难分此际，哽咽语偏多。", 
            "叹息年时行乐，到如今、无那别离何。", 
            "且看猿啼客散，寒水又生波。", 
            "从此渐容光瘦减，春花秋月怎消磨。", 
            "愿一身化作黄鹄，同子出岩阿。"
        ], 
        "title": "南浦（惜别）", 
        "type": "词", 
        "yun": "歌"
    }, 
    {
        "author": "陆求可", 
        "era": "清", 
        "subtype": null, 
        "text": [
            "青衫白氎。", 
            "今日何为别。", 
            "满眼轻尘朝雨，烟柳丝丝结。", 
            "此恨如何说。", 
            "春林啼百舌。", 
            "只好仰天大笑，看明月犹圆缺。"
        ], 
        "title": "霜天晓角（问别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "绿柳红亭，安排一带离愁。", 
            "浊酒清歌，宾朋几日追游。", 
            "临歧近，绸缪缱绻，泪洒芳州。", 
            "奈何频唤，光阴去也难留。", 
            "执手凄其。", 
            "如何轻上兰舟。", 
            "对景缠绵，感君赠我吴钩。", 
            "阳关西去，三叠罢、谁把筝搊。", 
            "骊歌几曲，持归藏在高楼。"
        ], 
        "title": "新荷叶（留别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "草满池塘。", 
            "正年时执手，惜别时光。", 
            "画桥文杏细，烟渚柳丝长。", 
            "蜂欲乱，蝶初狂。", 
            "都为早春忙。", 
            "奈寸心、缠绵往事，无限思量。", 
            "天涯云树茫茫。", 
            "漫登山临水，立尽斜阳。", 
            "雏莺空自啭，别燕不成双。", 
            "凝望处、九回肠。", 
            "但梦到东墙。", 
            "只索要、寻花归去，同醉高唐。"
        ], 
        "title": "意难忘（忆别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "凄切寒蝉，怎惯向离人噪。", 
            "红蓼堤边，接长途浩渺。", 
            "匆匆洒泪，何日披云同笑。", 
            "赏心难共，良辰孤了。", 
            "顷刻天涯，听阳关、愁悄悄。", 
            "丹枫黄菊，送骅骝就道。", 
            "频登高处，望不见行人杳。", 
            "团圞明月，今宵分照。"
        ], 
        "title": "传言玉女（愁别）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "销魂桥上落花红。", 
            "正春雨春风。", 
            "踌蹰野立，沟水一任西东。", 
            "莺莺燕燕空旋绕，难留行客芳踪。", 
            "但愿石尤平地起，暂时且共从容。", 
            "酒盈樽，人对面，听细语喁喁。"
        ], 
        "title": "接贤宾（别思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "挥手登车，听愁人陨泪。", 
            "天涯远、君行何意。", 
            "绿波碧草，都只向、长亭点缀。", 
            "须知道、不免分离，但将玉骢暂系。", 
            "金尊银烛，话绸缪、解双佩。", 
            "蒲柳质、等闲憔悴。", 
            "鸾箫象板，只堪同我昏睡。", 
            "料此情、不比悲秋滋味。", 
            "教人无计可避。"
        ], 
        "title": "爪茉莉（别情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "黄莺唤起清明雨。", 
            "一棹烟波从此去。", 
            "梦何依，花无主。", 
            "十二屏山遮宿雾。", 
            "凤孤飞，鸾独舞。", 
            "杳杳相思难度。", 
            "欹着枕儿眠处。", 
            "何人知别苦。"
        ], 
        "title": "应天长（别怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "怨才郎薄幸，去如兔脱。", 
            "昨朝今日成吴越。", 
            "总有良辰美景，难慰饥渴。", 
            "空断送、冬裘夏葛。", 
            "多因佻达，孤负深闺蹙额。", 
            "年年梦里寻生活。", 
            "憔悴处，一天愁诉与菩萨。", 
            "止靠着、慈悲定夺。"
        ], 
        "title": "凤凰阁（别怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朱户春风吹透。", 
            "正满目、园林如绣。", 
            "嫩柳拖烟，新荑承露，何事轮蹄奔走。", 
            "风前雨后。", 
            "生受了、别离僝僽。", 
            "陌上金车驰骤。", 
            "处处寻花载酒。", 
            "魂销黯然，劳劳亭畔，歌罢不堪回首。", 
            "香尘扫否。", 
            "怕迟了、归来时候。"
        ], 
        "title": "剔银灯（别恨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "梁间双燕宿。", 
            "回身守空屋。", 
            "那堪梦断风摇竹。", 
            "春来发曲局。", 
            "春来发曲局。", 
            "绿窗几扇，湘帘一幅。", 
            "尽日伴人幽独。", 
            "黄昏不觉愁伊郁。", 
            "夜长空秉烛。", 
            "夜长空秉烛。"
        ], 
        "title": "东坡引（离思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "青青杨柳，送行人、南北东西。", 
            "门前征马初嘶。", 
            "慢唱阳关一曲，手捧白螺杯。", 
            "不愁君远去，但恐归迟。", 
            "飘然路歧。", 
            "知此意、只金徽。", 
            "看取双双瓦雀，对对凫鹥。", 
            "波心争浴，便朝昏、那有断肠时。", 
            "怎人生、惯见生离。"
        ], 
        "title": "婆罗门引（离怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "路漫漫。", 
            "何事间隔了、彩凤修鸾。", 
            "锦瑟多时冷落，愁起无端。", 
            "杜鹃声里，催不转、宝马雕鞍。", 
            "生受那、风帷雨帐，五更寒。", 
            "不堪带缓裙宽。", 
            "倩鱼雁传书，远向关山。", 
            "看过春花灿烂，秋月团圞。", 
            "香闺愁绝，难得潇洒尽情欢。", 
            "试说与、驰驱远客，应也心酸。"
        ], 
        "title": "夏云峰（离情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "红绽梅肥，绿垂笋折，风光处处关情。", 
            "懊恨此身无定，泛梗飘萍。", 
            "悔别溪山随马足，惭窥鬓影伴啼莺。", 
            "关河远，春树暮云，时时摇乱心旌。", 
            "堪惊。", 
            "茅店月，青山路，多少霜迹鸡声。", 
            "不信神州赤县，尽是愁城。", 
            "梦中常作还乡客，醒时仍逐众人行。", 
            "须知道，负却赏心乐事，急问归程。"
        ], 
        "title": "昼锦堂（旅情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "自古多愁处，无如客舍难堪。", 
            "薄情一片云遮面，摇落在江潭。", 
            "杜宇空啼泪血，春风不送征骖。", 
            "飞扬跋扈今如此，搔尽发鬖鬖。"
        ], 
        "title": "圣无忧（旅感）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "来时路，别时人。", 
            "记起便伤神。", 
            "长亭一望一回新。", 
            "桃李十分春。", 
            "舞袖闲，歌喉冷。", 
            "情共水流无尽。", 
            "萧萧孤馆隔平津。", 
            "踏遍化衣尘。"
        ], 
        "title": "喜迁莺（旅怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "短笛一声，残星几点，遥遥旅思难禁。", 
            "落尽红衣，半篱丛菊堪寻。", 
            "烟鸿低度，绛河高泻，千家月下闻砧。", 
            "长安行乐易蹉跎，愁到而今。", 
            "莼鲈正有思归兴，记斋东竹筱，一醉沉沉。", 
            "惭愧依刘，随他坐啸行吟。", 
            "无情双燕抛人去，却才知、时节秋深。", 
            "向床头、预检貂裘，细点黄金。"
        ], 
        "title": "庆春泽（旅怀）", 
        "type": "词", 
        "yun": "侵"
    }, 
    {
        "author": "陆求可", 
        "era": "清", 
        "subtype": null, 
        "text": [
            "天涯回首。", 
            "见满室伊威，一池杨柳。", 
            "窈窕文窗，重展画眉纤手。", 
            "并坐蜀罗帐底，说年来、别离长久。", 
            "千种相思消尽，紫玉箫双奏。", 
            "悔从前、鹿鹿风尘走。", 
            "向月下花间，两眉空皱。", 
            "今日相逢乐，比梦中畅否。", 
            "朱楼彩鸾同跨，便何异、结缡时候。", 
            "莫作长途虎兕，把鸳衾孤负。"
        ], 
        "title": "孤鸾（归思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "惆怅一身轻似叶，今朝才住。", 
            "追尘逐浪，回思无是处。", 
            "径里一簇松筠，眼前半斗良酝，差无辛苦。", 
            "寻俦侣。", 
            "归去来辞堪赋。", 
            "携手披云雾。", 
            "珠帘绣阁，风景休轻负。", 
            "为我语向多情，不用瘦减容光，双栖如故。"
        ], 
        "title": "解蹀躞（归怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "玉关迢递分双燕。", 
            "风愁雨怨。", 
            "湘帘卷向百花前，喜一旦、重相见。", 
            "今日柳腰花面。", 
            "翻多娇艳。", 
            "春莺催得阮郎来，便了却、风流愿。"
        ], 
        "title": "玉联环（远归）", 
        "type": "词", 
        "yun": null
    }, 
    {
        "author": "陶孚尹", 
        "era": "清", 
        "subtype": "五言律诗", 
        "text": [
            "华山幽绝处，高士此岩居。", 
            "铜狄增新恨，金陀感旧书。", 
            "三湘吟思迥，九畹墨痕疏。", 
            "造访空车骑，孤标邈不如。"
        ], 
        "title": "华山上沙里访徐昭法先生隐居", 
        "type": "律诗", 
        "yun": "鱼"
    }, 
    {
        "author": "陶孚尹", 
        "era": "清", 
        "subtype": "五言律诗", 
        "text": [
            "南曹端爱我，樽酒更相期。", 
            "宦况秋蝉翼，离情春茧丝。", 
            "星河双阙迥，鳞雁故乡迟。", 
            "别去还多感，河梁日暮时。"
        ], 
        "title": "曹峨嵋寓斋再饯赋别", 
        "type": "律诗", 
        "yun": "支"
    }, 
    {
        "author": "陶孚尹", 
        "era": "清", 
        "subtype": "七言律诗", 
        "text": [
            "高楼直上斗牛边，形胜犹思创建年。", 
            "槛外云山三楚近，樽前烟树九江连。", 
            "遥岑采药寻丹灶，幕府题诗索彩笺。", 
            "登眺恰当清晏日，羽衣吹笛夕阳天。"
        ], 
        "title": "皖城大观楼", 
        "type": "律诗", 
        "yun": "先"
    }, 
    {
        "author": "陶孚尹", 
        "era": "清", 
        "subtype": "七言律诗", 
        "text": [
            "太息斯人竟盖棺，广陵愁绝更谁弹。", 
            "楼成白玉修文易，床尽黄金任侠难。", 
            "水绘园亭烟雨没，鹿门妻子杖藜单。", 
            "雉皋风景重回首，落日寒冰想像看。"
        ], 
        "title": "挽冒巢民先生", 
        "type": "律诗", 
        "yun": "寒"
    }, 
    {
        "author": "陶孚尹", 
        "era": "清", 
        "subtype": "七言律诗", 
        "text": [
            "东郊雨后景逾新，蜡屐寻芳踏软尘。", 
            "桥畔杏花村店酒，水边红袖画楼人。", 
            "鷾鸸觅垒频穿幕，鹦鹉偷言巧弄春。", 
            "陌上王孙何处去，青青草色送征轮。"
        ], 
        "title": "早春闲兴", 
        "type": "律诗", 
        "yun": "真"
    }, 
    {
        "author": "陶淑", 
        "era": "清", 
        "subtype": null, 
        "text": [
            "玉镜多情，乌衣无梦。", 
            "春寒侧侧疏帘重。", 
            "谁家初试素罗衣，满阶微雨梨花冻。", 
            "不入红楼，不来画栋。", 
            "纤纤剪向云间弄。", 
            "竹窗筠几主人贫，年年与尔闲居共。"
        ], 
        "title": "踏莎行 白燕。同外作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "前溪后溪，长堤短堤。", 
            "阑干半角迷离。", 
            "是斜阳下时。", 
            "望来似丝，画来似眉。", 
            "解人惟有黄鹂。", 
            "向烟中一啼。"
        ], 
        "title": "醉太平 柳影", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "鹊桥早向云中架。银軿近夕帷初下。", 
            "莫漫说相逢。一年今夜中。", 
            "离情知共诉。泣下凄凄露。", 
            "明日隔天河。黄姑愁更多。"
        ], 
        "title": "菩萨蛮 七夕", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "聘钱两万何妨赠。要偿未必偿难尽。", 
            "底事一年年。银河远似天。", 
            "既为天帝女。婿又天孙许。", 
            "何处有离愁。人间忙不休。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "花瓜小向庭中设。素馨织得灯如雪。", 
            "新样合欢鞋。七双筵上排。", 
            "笑它儿女小。只管求些巧。", 
            "蛛网结成罗。是谁求最多。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "西风瑟瑟秋如画。月钩懒向西楼挂。", 
            "不必曝罗衣。玉簪开一枝。", 
            "烛光花结小。坐到天初晓。", 
            "莫更掩银屏。来宵又拜星。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "金篆三更澹，银灯半壁红。", 
            "无聊自起掩帘栊。", 
            "只见一些花影、月明中。", 
            "霜角遥催曙，寒衾尚怯风。", 
            "秋声无奈感归鸿。", 
            "遮莫离愁远道、两相同。"
        ], 
        "title": "南歌子 秋夜寄外", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "可奈秋深，西风斜日荒城晚。", 
            "萧萧浅浅。", 
            "几里乡关远。", 
            "添个寒鸦，免得愁无伴。", 
            "凭谁管。", 
            "水村山馆。", 
            "别恨同长短。"
        ], 
        "title": "点绛唇 秋柳", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "荒江向晚烟如水。一舟泊向芦花里。", 
            "几处浸寒罾。水摇三两星。", 
            "远山濛似墨。雁影沙中出。", 
            "忽听竹篙声。四更潮又生。"
        ], 
        "title": "菩萨蛮 舟夜", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "春去寂寂人何处。", 
            "试立回阑，好对荼醾语。", 
            "篆霏霏。", 
            "昼迟迟。", 
            "愁听子规声里、雨如丝。"
        ], 
        "title": "玉连环影 送春寄外", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "疏雨太零星。", 
            "点滴声随漏未停。", 
            "怕是猊炉香乍上，银屏。", 
            "斜袅烟丝几缕青。", 
            "此夜梦难成。", 
            "红烛金台半不明。", 
            "莫向轻纱窗下立，咚叮。", 
            "羊角风搏铁马鸣。"
        ], 
        "title": "南乡子 雨夜不寐", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "瑟瑟秋何处。", 
            "只此间、篱边墙外，荒凉如许。", 
            "豆架半棚亭一角，著下数声微雨。", 
            "怎今夜、风害于水。", 
            "似惜隔邻机正急，对轻篝、不敢啼来苦。", 
            "纸窗外，凄凄语。", 
            "宵深莫入荒苔去。", 
            "怕阶前、银床刚冷，玉绳低指。", 
            "画角孤城高楼笛，同是一般酸楚。", 
            "帘乍卷、篆消烟阻。", 
            "寂寂阑干烦未了，奈梧桐、叶落堆无数。", 
            "莫听到，更传五。"
        ], 
        "title": "金缕曲 蟋蟀", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "银汉云寒，玉阑风细，半天全是凉秋。", 
            "明月飞来，一更先上高楼。", 
            "千家灯火光于昼，息些时、烟雾都收。", 
            "满城头。", 
            "谁弄笙箫，谁按歌喉。", 
            "中庭共立罗衣薄，似碧天如水，珠箔初钩。", 
            "说到前身，前身想是多愁。", 
            "清辉愿得全年满，更团圆、万古无休。", 
            "可能不，此恨此情，两共悠悠。"
        ], 
        "title": "高阳台 中秋望月，同外作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "濛濛绿遍天涯路。青袍未免妨相妒。", 
            "日落上西楼。闺中亦有愁。", 
            "长亭三十里。都是春光矣。", 
            "墙外晓莺啼。恼人惟此时。"
        ], 
        "title": "菩萨蛮 采莲", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "冷冷清清，凄凄瑟瑟，一帘灯影无聊。", 
            "何处秋声，声声送入芭蕉。", 
            "银屏半掩银钩坠，剔银炉、香篆刚烧。", 
            "怎今宵。", 
            "寒柝偏长，寒梦偏遥。", 
            "碧纱窗外铃如诉，况深宵寂寂，远道苕苕。", 
            "落叶啼螀，听来都足魂销。", 
            "那堪更向荒江泊，打孤蓬、万里奔潮。", 
            "总萧条，明日阑干，损了红绡。"
        ], 
        "title": "高阳台 秋雨，同外作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "绝顶初登也，雄风亦状哉。", 
            "三城霸气望中开。", 
            "想见当时奉时、贾生来。", 
            "何处任嚣墓，空馀朝汉台。", 
            "蛮夷大长果奇才。", 
            "四十九年犹记、抱孙回。", 
            "今日红棉青草，只有鹧鸪哀。"
        ], 
        "title": "喝火令 春日，携建章大儿上粤秀山，望朝汉台", 
        "type": "词", 
        "yun": "灰"
    }, 
    {
        "author": "陶淑", 
        "era": "清", 
        "subtype": null, 
        "text": [
            "前日依依，今日丝丝。", 
            "最无聊、月落乌啼。", 
            "莫来芳榭，莫点春衣。", 
            "怕雨凄凄，烟寂寂，漏迟迟。", 
            "谁扫长眉，谁管长堤。", 
            "怅西风、不送人归。", 
            "阑干红处，蝴蝶黄时。", 
            "对叶萧萧，如飒飒，草离离。"
        ], 
        "title": "行香子 秋柳。寄外", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "六街爆竹三更柝。桃符写就新年乐。", 
            "听说喜神来。家家门大开。", 
            "明朝是岁始。想见都恭喜。", 
            "糕果送来多。无如邻佑何。"
        ], 
        "title": "菩萨蛮 除夕同外戏作", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "春深浅。", 
            "重帘几日风如剪。", 
            "风如剪。", 
            "落花无数，满阶红软。", 
            "旧年病到今年倦。", 
            "药炉火细银屏掩。", 
            "银屏掩。", 
            "闲愁多少，与春同远。"
        ], 
        "title": "忆秦娥 春风多寒，咳疾增剧，闲坐无聊，写此柬姚少蕊嫂侍者采莲", 
        "type": "词", 
        "yun": null
    }, 
    {
        "author": "陶淑", 
        "era": "清", 
        "subtype": null, 
        "text": [
            "四季咳病原难好。况兼咯血时相扰。", 
            "就使可能医。精神已不支。", 
            "人生终有死。大地同归矣。", 
            "何去复何来。人间又一回。"
        ], 
        "title": "菩萨蛮 频年咳疾不愈，近又咳血，郁郁不乐，作此遣之", 
        "type": "词", 
        "yun": null
    }, 
    {
        "author": "陶邵学", 
        "era": "清", 
        "subtype": "五言律诗", 
        "text": [
            "野气日沈夕，清光照独游。", 
            "萤专草阁夜，蛙王野棠秋。", 
            "残月犹明水，疏星欲倚楼。", 
            "苍茫云壑外，何处隐灵虬。"
        ], 
        "title": "水亭夜望", 
        "type": "律诗", 
        "yun": "尤"
    }, 
    {
        "author": "陶邵学", 
        "era": "清", 
        "subtype": "七言律诗", 
        "text": [
            "一片孤云出岫微，空中蔼蔼惜馀辉。", 
            "九原可作吾谁与，万事相看昨已非。", 
            "家擅雕龙新学贵，市无屠狗故人稀。", 
            "年来世态堪惊绝，岂独平生叹志违。"
        ], 
        "title": "孤云", 
        "type": "律诗", 
        "yun": "微"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "有花可傍便停桡，摊卷蓬窗破寂寥。", 
            "六代才华转眼过，声声流水送南朝。"
        ], 
        "title": "舟中偶阅六朝文归", 
        "type": "绝句", 
        "yun": "萧"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "疑他天地竟无秋，鼓翅营营闹不休。", 
            "一霎炎威何处去，谗人今日也低头。"
        ], 
        "title": "咏物四首 其一 秋蝇", 
        "type": "绝句", 
        "yun": "尤"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "负山无力枉张戈，团扇功微奈尔何。", 
            "莫再成雷喧暮夜，穷黎膏血已无多。"
        ], 
        "title": "咏物四首 其二 秋蚊", 
        "type": "绝句", 
        "yun": "歌"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "纷萤营夜苦奔驰，腐草前身不自知。", 
            "瑟瑟金风霜露下，可知光耀几多时。"
        ], 
        "title": "咏物四首 其三 秋萤", 
        "type": "绝句", 
        "yun": "支"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "偶然脱却螳螂口，又是临风响遏云。", 
            "休认而今栖处稳，枝头黄叶已纷纷。"
        ], 
        "title": "咏物四首 其四 秋蝉", 
        "type": "绝句", 
        "yun": "文"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "狂澜汹涌欲心寒，到此茫茫绪百端。", 
            "廿载中原膏血尽，换来富庶此弹丸。"
        ], 
        "title": "海上杂诗（十六首存四首） 其一", 
        "type": "绝句", 
        "yun": "寒"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "中原地产富茶桑，横海楼船载出洋。", 
            "岂是外夷真懵懂，甘将珍异换寻常。"
        ], 
        "title": "海上杂诗（十六首存四首） 其二", 
        "type": "绝句", 
        "yun": "阳"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "广开马路接毬场，高飏红旂号富强。", 
            "此地已成罗刹国，尚言高阁是天堂。"
        ], 
        "title": "海上杂诗（十六首存四首） 其三", 
        "type": "绝句", 
        "yun": "阳"
    }, 
    {
        "author": "陶育", 
        "era": "清", 
        "subtype": "七言绝句", 
        "text": [
            "防微绝少远人来，柔远何年海禁开。", 
            "屈指开玄全盛日，无穷祸已此中胎。"
        ], 
        "title": "海上杂诗（十六首存四首） 其四", 
        "type": "绝句", 
        "yun": "灰"
    }, 
    {
        "author": "陶育", 
        "era": "清", 
        "subtype": "五言律诗", 
        "text": [
            "桑柘影重重，人烽往日同。", 
            "饧箫欢稚子，社酒醉村翁。", 
            "牧笛斜阳外，书声流水中。", 
            "三年前屈指，此景遍江东。"
        ], 
        "title": "昆山道中偶见乡村有未被蹂躏者", 
        "type": "律诗", 
        "yun": "东"
    }, 
    {
        "author": "陶育", 
        "era": "清", 
        "subtype": "五言律诗", 
        "text": [
            "睹此荒郊象，先生亦怆然。", 
            "当年乾净地，此日奈何天。", 
            "勋业垂江上，沧桑又变迁。", 
            "谁为后死者，泪洒墓门烟。"
        ], 
        "title": "拜薛畏斋先生祠", 
        "type": "律诗", 
        "yun": "先"
    }, 
    {
        "author": "陶育", 
        "era": "清", 
        "subtype": "七言律诗", 
        "text": [
            "簪缨几辈误封圻，甘把千秋让布衣。", 
            "马革一朝皮骨裹，龙山六月雪霜飞。", 
            "一腔热溅平生血，只手坚持死后旂。", 
            "寄语高堂休怅悒，生儿如此是全归。"
        ], 
        "title": "挽胡皋飏", 
        "type": "律诗", 
        "yun": "微"
    }, 
    {
        "author": "陶育", 
        "era": "清", 
        "subtype": "七言律诗", 
        "text": [
            "昨宵梦里旧江东，信步行来迥不同。", 
            "饱寇所留都是馂，薙山满眼尽成童。", 
            "断桥隐约寒烟外，破屋攲斜夕照中。", 
            "一路芦花风瑟瑟，穷通想到古英雄。"
        ], 
        "title": "野步", 
        "type": "律诗", 
        "yun": "东"
    }, 
    {
        "author": "陶育", 
        "era": "清", 
        "subtype": "七言律诗", 
        "text": [
            "尘沙莽莽鼓声哀，满眼烽烟一棹开。", 
            "三泖云低沉塔影，一江风急送潮来。", 
            "何时极浦销兵气，在昔东湖出将才。", 
            "万众云霓翘首望，清人河上莫徘徊。"
        ], 
        "title": "渡淀山湖", 
        "type": "律诗", 
        "yun": "灰"
    }, 
    {
        "author": "陶金谐", 
        "era": "清", 
        "subtype": "七言绝句", 
        "text": [
            "八月潮平大泽宽，扁舟横渡静波澜。", 
            "江空人在烟中语，天远山从画本看。"
        ], 
        "title": "自长沙至辰州江行绝句 其一", 
        "type": "绝句", 
        "yun": "寒"
    }, 
    {
        "author": "陶金谐", 
        "era": "清", 
        "subtype": "七言绝句", 
        "text": [
            "天横雕鹗秋风健，峡斗鼋鼍暮雨腥。", 
            "却听邻舟吹铁笛，武陵哀怨此重经。"
        ], 
        "title": "自长沙至辰州江行绝句 其二", 
        "type": "绝句", 
        "yun": "青"
    }, 
    {
        "author": "陶金谐", 
        "era": "清", 
        "subtype": "五言律诗", 
        "text": [
            "曲折穿山翠，多从梦里经。", 
            "新荷明宿露，疏柳带残星。", 
            "野寺钟初散，渔家户尚扃。", 
            "巘巘何敢惮，心折短长亭。"
        ], 
        "title": "通道途中", 
        "type": "律诗", 
        "yun": "青"
    }, 
    {
        "author": "陶金谐", 
        "era": "清", 
        "subtype": "五言律诗", 
        "text": [
            "已办休官计，如今真是归。", 
            "惟怜敬姜泪，不见老莱衣。", 
            "兰砦愁听雨，松门空掩扉。", 
            "月明华表鹤，尚绕白云飞。"
        ], 
        "title": "六月得顾立方书", 
        "type": "律诗", 
        "yun": "微"
    }, 
    {
        "author": "陶金谐", 
        "era": "清", 
        "subtype": "七言律诗", 
        "text": [
            "巉岩山色束清流，拄笏曾为十载游。", 
            "老去心仍思赵将，别来时复忆并州。", 
            "柳塘柳树成阴未，桃谷桃花得气不。", 
            "把酒对君谈往事，关河千里结离愁。"
        ], 
        "title": "舒生鹦自溆浦来谒诗以赠之并示书院诸生", 
        "type": "律诗", 
        "yun": "尤"
    }, 
    {
        "author": "陶金谐", 
        "era": "清", 
        "subtype": "七言律诗", 
        "text": [
            "马磨文休已足悲，兼闻卧病叹仳离。", 
            "愁多各值花开日，梦远平分月堕时。", 
            "瘴地一官怜索莫，骥心千里暂栖迟。", 
            "临淮壁垒须重振，莫道齐师鼓再衰。"
        ], 
        "title": "寄伯兄 其一", 
        "type": "律诗", 
        "yun": "支"
    }, 
    {
        "author": "陶金谐", 
        "era": "清", 
        "subtype": "七言律诗", 
        "text": [
            "五架三间粗有庐，萧条城市似村墟。", 
            "鹿卢空自装长剑，宛委何曾读异书。", 
            "公事有程知网密，人心难料岂交疏。", 
            "平生湖海元龙气，报道年来渐破除。"
        ], 
        "title": "寄伯兄 其二", 
        "type": "律诗", 
        "yun": "鱼"
    }, 
    {
        "author": "陶梁", 
        "era": "清", 
        "subtype": "七言绝句", 
        "text": [
            "一室跏趺学坐忘，高槐古井欲生凉。", 
            "秋蝉也合伤迟暮，不噪朝阳噪夕阳。"
        ], 
        "title": "直庐即事", 
        "type": "绝句", 
        "yun": "阳"
    }, 
    {
        "author": "陶梁", 
        "era": "清", 
        "subtype": "五言律诗", 
        "text": [
            "队肃千官里，霜寒九月天。", 
            "扬镳青嶂外，迎跸翠微巅。", 
            "夙有烟霞契，重叨侍从缘。", 
            "依光惭皓首，高会领群仙。"
        ], 
        "title": "和星斋隆福寺即事韵", 
        "type": "律诗", 
        "yun": "先"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "秋霖日日坐愁城，出郭今朝乍放晴。", 
            "禾黍郊原留半壁，衣冠父老拜双旌。", 
            "苔荒野圃花无色，沙齧长堤浪有声。", 
            "水患频闻劳使节，好筹良策慰苍生。"
        ], 
        "title": "藁城道中", 
        "type": "律诗", 
        "yun": "庚"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "风微吴楚重遗篇，变雅研寻意渺然。", 
            "薇采歌遥青史佚，黍离迹近白门迁。", 
            "归来定有千年鹤，生计曾无二顷田。", 
            "赢得乡邻留社约，梅花开日荐清泉。"
        ], 
        "title": "黄冈杜于皇祠", 
        "type": "律诗", 
        "yun": "先"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "纷来别绪太无端，老我畿南滞一官。", 
            "未就勋名垂白早，无多著述杀青难。", 
            "陈编蠹蚀文防误，沧海珠遗意岂安。", 
            "河朔英灵知不泯，烦君到处访丛残。"
        ], 
        "title": "道光丙申余有畿辅诗传之选梅树君学博崔念堂大令先后来郡实襄成此举继各因事别去于其行也赋赠 其一", 
        "type": "律诗", 
        "yun": "寒"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "吹面微和换朔风，九天阊阖敞曈昽。", 
            "阳回七日春占复，雪满群山岁兆丰。", 
            "早卜黄图烽焰息，旋看碧宇曙光融。", 
            "传来好语街衢遍，要祝升平四海同。"
        ], 
        "title": "早春纪事 其一", 
        "type": "律诗", 
        "yun": "东"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "狼莽豕突尚郊畿，道路传闻互是非。", 
            "原野萧条邮骑少，庙堂镇静羽书稀。", 
            "貔貅猛已吞铜马，冰雪寒应透铁衣。", 
            "独自园林乐钟鼓，有人伴食在黄扉。"
        ], 
        "title": "早春纪事 其二", 
        "type": "律诗", 
        "yun": "微"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "形势金陵据上游，梓桑时抱杞人忧。", 
            "空闻积甲屯瓜步，未见降幡出石头。", 
            "谶应阿童楼艓下，功成杨仆槛车收。", 
            "东南屡岁烦民力，杼柚应归善后筹。"
        ], 
        "title": "早春纪事 其三", 
        "type": "律诗", 
        "yun": "尤"
    }, 
    {
        "author": "陶梁", 
        "era": "清", 
        "subtype": "七言律诗", 
        "text": [
            "朱提费尽为黄巾，太息司农仰屋频。", 
            "南服储粮原有额，西园谐价岂无人。", 
            "量沙漫唱军心固，刻楮先筹国计贫。", 
            "指日干戈歌载戢，好安耕凿答皇仁。"
        ], 
        "title": "早春纪事 其四", 
        "type": "律诗", 
        "yun": "真"
    }, 
    {
        "author": "陶章沩", 
        "era": "清", 
        "subtype": "五言律诗", 
        "text": [
            "夜静蛙声乱，庭虚露气侵。", 
            "淡烟深树暝，斜月半塘阴。", 
            "事往都疑梦，愁多欲废吟。", 
            "宵游宜秉烛，想见古人心。"
        ], 
        "title": "夜静", 
        "type": "律诗", 
        "yun": "侵"
    }, 
    {
        "author": "陶章沩", 
        "era": "清", 
        "subtype": "七言律诗", 
        "text": [
            "城郭人归余亦返，摇摇一橹浪生花。", 
            "疏钟隔水不知寺，明月随船直到家。", 
            "远见书镫背岭出，更缘石径傍堤斜。", 
            "吾侪良夜休虚掷，野店香醪近可赊。"
        ], 
        "title": "自南濒别墅暮归可庄复乘月访郭频伽", 
        "type": "律诗", 
        "yun": "麻"
    }, 
    {
        "author": "陶锐", 
        "era": "清", 
        "subtype": "七言绝句", 
        "text": [
            "水落滩声走怒雷，僧楼门面峡江开。", 
            "山云忽起天乍暝，一十二峰飞雨来。"
        ], 
        "title": "紫云宫题壁", 
        "type": "绝句", 
        "yun": "灰"
    }, 
    {
        "author": "陶锐", 
        "era": "清", 
        "subtype": "七言律诗", 
        "text": [
            "秋雨秋风客棹迟，放船好趁晚晴时。", 
            "青山断处见僧寺，红树丛中出酒旗。", 
            "刈稻人归携䆉稏，卖鱼船去载鸬鹚。", 
            "明霞点缀澄江景，欲和当年小谢诗。"
        ], 
        "title": "江上", 
        "type": "律诗", 
        "yun": "支"
    }, 
    {
        "author": "陆求可", 
        "era": "清", 
        "subtype": null, 
        "text": [
            "晚风前，朱楼下，旧相逢。", 
            "正画桥、烟柳丛丛。", 
            "娉婷韵度，秋千红粉斗春风。", 
            "雕鞍玉勒，为伊驻、半晌从容。", 
            "叹轻云，容易散，琉璃破，已成空。", 
            "奈多情、李白桃红。", 
            "朝朝暮暮，锁巫山十二高峰。", 
            "怀中点检江皋佩，惆怅墙东。"
        ], 
        "title": "金人捧露盘（有感）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "心事眉先觉。", 
            "花里独登画阁。", 
            "正当酒醒梦回时，一天风雨，才道衣裳薄。", 
            "燕来燕去无拘缚。", 
            "隔断珠帘箔。", 
            "无端花艳惊目，却难遣、一腔愁恶。"
        ], 
        "title": "青门引（书怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "叹沧洲行客，虚掷年华。", 
            "飘泊处，似杨花。", 
            "听墙头短笛，城上悲笳。", 
            "离前事，追记得，泪如麻。", 
            "湘水岸，玉人家。", 
            "梦魂也畏道涂赊。", 
            "问何时纨扇，远饷秦嘉。", 
            "眉欲锁，肠欲结，向谁嗟。"
        ], 
        "title": "献衷心（述怀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "青鞋布袜。", 
            "春去秋来，风尘追逐。", 
            "萧条愁损，颜朱鬓绿，旧欢何日续。", 
            "长亭握手曾相嘱。", 
            "归须速。", 
            "今日空碌碌。", 
            "雨窗风馆孤宿。", 
            "断肠看泪烛。"
        ], 
        "title": "河传（感旧）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "风流曾看凌波步。契阔成孤负。", 
            "迢遥空自惹相思。千行玉箸枕边垂、怕人知。", 
            "旧薰兰麝今犹在。人隔云山外。", 
            "泥金带子不成双。银灯空守月昏黄、恨更长。"
        ], 
        "title": "虞美人（怀旧）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "谁唤两车轮，送来客邸。", 
            "欲不愁时又愁起。", 
            "一般好景，柳媚花娇无比。", 
            "奈迷离泪眼，长如醉。", 
            "别日偏多，归期空拟。", 
            "问何事迟迟至此。", 
            "芙蓉屏下，负却几年罗绮。", 
            "玉箫空奏曲，人千里。"
        ], 
        "title": "感皇恩（寄旧）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "杏花风壮。", 
            "村里青帘飏。", 
            "酒徒结束趁晴光。", 
            "新制就、春衫时样。", 
            "画榼提携开步障。", 
            "列高阳池上。", 
            "绿云清切歌声上。", 
            "对夭桃无恙。", 
            "踏青天气丽人多，斗百草、风流荡漾。", 
            "强整接䍦杯不放。", 
            "醉后回头望。"
        ], 
        "title": "师师令（春饮）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朱明开席。", 
            "正荷香十里，槐阴千尺。", 
            "向风亭、卷起湘帘，好箕踞科头，纳凉留客。", 
            "河朔风流，每避暑、杯盘狼藉。", 
            "况歌翻水调，冰贮玉壶，微闻香泽。", 
            "佳人素妆莹白。", 
            "看醉眠如画，纱橱笼碧。", 
            "赛广寒宫里婵娟，喜琐闼南有、银蟾流魄。", 
            "梦醒巫山，骤雨过、陂塘萧索。", 
            "更移尊痛饮，高枕云溪永夕。"
        ], 
        "title": "望梅（夏饮）", 
        "type": "词", 
        "yun": "陌"
    }, 
    {
        "author": "陆求可", 
        "era": "清", 
        "subtype": null, 
        "text": [
            "蓼花繁，芦叶冷，秋色催黄菊。", 
            "秋雨秋风，酿得新醅熟。", 
            "斋东竹筱沉吟，鲈鱼羹美，开尊坐、翠帘高轴。", 
            "清歌促。", 
            "渐看古道斜阳，阴阴满金谷。", 
            "白眼青天，冷石醉中宿。", 
            "漫言岁岁悲秋，百川一吸，甚愁事、得来心曲。"
        ], 
        "title": "祝英台近（秋饮）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "杓鸬鹚，杯鹦鹉。", 
            "一簇梅花无主。", 
            "乌程酒伴履霜来，醉倒松筠山坞。", 
            "足冬三，忘夜五。", 
            "寒即糟床歌舞。", 
            "杜康城上少冰霜，卿相肯留圭组。"
        ], 
        "title": "满宫花（冬饮）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "破除万事，人生莫放金杯浅。", 
            "游衍。", 
            "向月下花前留醉眼。", 
            "舞馀春雪落，歌罢秋波转。", 
            "沉湎。", 
            "应胜似，泥涂中冠冕。", 
            "调冰雪藕，日日寻芳苑。", 
            "便教醉卧垆头，也是追嵇阮。", 
            "愁对胡姬，言赊腼觍。", 
            "鹔鹴裘在，百壶堪典。"
        ], 
        "title": "侧犯（劝酒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "琥珀生光，人人都道琼液。", 
            "是杜康、旧留米汁。", 
            "但三杯、欢情浃，驱愁无迹。", 
            "把醉乡、一路蚕丛独辟。", 
            "坐醉行歌，止容陶潜王绩。", 
            "杖头钱、痴人省得。", 
            "喜糟丘，千载后，风流咫尺。", 
            "逢曲车、愿新封酒泉国。"
        ], 
        "title": "粉蝶儿（咏酒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "花下卷荷，灯前婪尾。", 
            "酒徒事业今如此。", 
            "葡萄何用博凉州，我寻醉后无愁地。", 
            "世界馀桃，人情苦李。", 
            "一樽滋味真无比。", 
            "若教半刻叵罗空，酒星应笑人痴矣。"
        ], 
        "title": "踏莎行（对酒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "眼花落井长安市，仙人何年才醒。", 
            "涎流胆壮曲车多，引起持螯兴。", 
            "颂酒德、刘伶绝顶。", 
            "啜糟酾、屈原三省。", 
            "看骑马乘船，又吏部、鼾鼾瓮底，杀人风景。", 
            "试问从事郎官，青州鬲县，何处醉乡佳境。", 
            "当垆那有卓文君，便不须酩酊。", 
            "想千日、中山耿耿。", 
            "步兵厨下珍珠冷。", 
            "只索杯翻鹦鹉，杓覆鸬鹚，萧然对影。"
        ], 
        "title": "霜叶飞（止酒）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "星初落，露初收。", 
            "离巢鸟，过妆楼。", 
            "被翻红浪独眠愁，多少恨，何用说，看眉头。", 
            "屏山曲。", 
            "香断续。", 
            "寻梦不思妆束。", 
            "人似病，气如秋。", 
            "难相见，只独宿。", 
            "泪空流。"
        ], 
        "title": "芳草渡（晓景）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "温柔乡里怪天明。", 
            "奈树上、有啼莺。", 
            "鸳帐莫须惊。", 
            "交玉臂、怜欢有情。", 
            "绿云压枕，海棠春色，同梦又同醒。", 
            "起听卷帘声。", 
            "问红日、三竿未曾。"
        ], 
        "title": "太常引（晓起）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "店月催鸡，桥霜送客，半肩行李随身。", 
            "正残星欲没，斜汉将沦。", 
            "但好暗中结伴，认尔我、总则非真。", 
            "长涂里，迎人起雾，拂马生云。", 
            "酸辛。", 
            "崎岖寻路，便好梦还家，也自无因。", 
            "看东方初白，却似斜曛。", 
            "回首长亭短驿，都只有、烟霭纷纷。", 
            "朝光启，鸦丁几点，飞出孤村。"
        ], 
        "title": "凤凰台上忆吹箫（晓行）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "隐雾孤城，兼天远水，一抹微云秋色里。", 
            "红缨鹗随猎马返，黄芦雁触渔舟起。", 
            "满江枫，几村柳，鸟归矣。", 
            "陇上牧童行迤逦。", 
            "田畔老农歌欢喜。", 
            "共指馀霞散成绮。", 
            "开门细看山万叠，登楼忽忆人千里。", 
            "坐胡床，吹横笛，徐烹鲤。"
        ], 
        "title": "千秋岁引（晚景）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "终日恋迷途，见夕阳将下。", 
            "便欲暂停行色，酒舍潇洒。", 
            "邮亭未到，难解金鞍，乱山丛里，共征夫、催瘦马。", 
            "鞭梢四指，暝色生寒野。", 
            "几处萧寺寂寂，暮鼓将打。", 
            "昏鸦古朩，此景真如画。", 
            "向溪畔人家，坐销良夜。"
        ], 
        "title": "千年调（晚行）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "丛丛水树南村外，望眼迷离。", 
            "新月来时。", 
            "画得仙娥半额眉。", 
            "翩跹红袖香风细，笑语声低。", 
            "纨扇初持。", 
            "教卷珠帘放燕儿。"
        ], 
        "title": "丑奴儿（夜景）", 
        "type": "词", 
        "yun": null
    }, 
    {
        "author": "陶式玉", 
        "era": "清", 
        "subtype": "七言律诗", 
        "text": [
            "山鬼冯人技易穷，方知万事属天公。", 
            "兴亡满眼归辽鹤，得失无心老塞翁。", 
            "牙轴尚存供炳烛，玉台重整试飞蓬。", 
            "书生枉下昭陵泪，尘土何曾浣太空。"
        ], 
        "title": "牧师乱后还山奉寄（四首选二） 其一", 
        "type": "律诗", 
        "yun": "东"
    }, 
    {
        "author": "陶式玉", 
        "era": "清", 
        "subtype": "七言律诗", 
        "text": [
            "地老天荒行路难，尘羁初解怯凭阑。", 
            "故人呜咽探诗卷，弱女嘤咿傍晬盘。", 
            "姓氏与谁投白社，湖山从此著黄冠。", 
            "虫沙触磕公休论，且为斯文勉一餐。"
        ], 
        "title": "牧师乱后还山奉寄（四首选二） 其二", 
        "type": "律诗", 
        "yun": "寒"
    }, 
    {
        "author": "陶式玉", 
        "era": "清", 
        "subtype": "七言律诗", 
        "text": [
            "清镜功名老鬓华，雄心今已逐天车。", 
            "达憎狡兔谋三窟，闲笑游蜂放两衙。", 
            "浩荡醵斟春瓮酒，支离鏖战午瓯茶。", 
            "可怜不解维摩句，到处行吟著落花。"
        ], 
        "title": "和钱湘灵送春杂感", 
        "type": "律诗", 
        "yun": "麻"
    }, 
    {
        "author": "陶廷珍", 
        "era": "清", 
        "subtype": null, 
        "text": [
            "丛山如破衣，人似虱缘缝。", 
            "盘旋一线中，欲速不得纵。", 
            "高尘接云雾，填塞眼耳空。", 
            "终朝汗如濯，肤曝烈日痛。", 
            "荒驿竖孤烟，喘定一驻鞚。", 
            "水浆乞茅店，安得量瓶瓮。", 
            "出关马已瘏，望岳目犹送。", 
            "长途聊自遣，羞作步兵恸。"
        ], 
        "title": "盘豆驿", 
        "type": "古风", 
        "yun": null
    }, 
    {
        "author": "陶在铭", 
        "era": "清", 
        "subtype": "七言律诗", 
        "text": [
            "粗官滥吹易三年，回首春风入境天。", 
            "芳草一畦黄犊雨，晴波干顷白鸥烟。", 
            "清时桴鼓声都歇，野老衣冠望若仙。", 
            "不信南朝金粉地，桑麻鸡犬独翛然。"
        ], 
        "title": "壬辰仲春檄调上元留别高淳士民", 
        "type": "律诗", 
        "yun": "先"
    }, 
    {
        "author": "陶正中", 
        "era": "清", 
        "subtype": null, 
        "text": [
            "商君修耕战，立约于徙木。", 
            "赏信罚随彰，卒以震巴蜀。", 
            "枭雄负异能，断制贵专独。", 
            "民可与乐成，创始每弗欲。", 
            "君子重违众，持衡妙善俗。", 
            "握机良所同，用意乃各属。", 
            "不见褚衣冠，终焉致巷哭。"
        ], 
        "title": "读史", 
        "type": "古风", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "嫦娥飞镜寒光透。", 
            "溪路明如昼。", 
            "数着行人影瘦。", 
            "高卧如何能够。", 
            "萧萧吹鬓风骤。", 
            "若教偃仰在山园，正歌罢、挑灯看绣。"
        ], 
        "title": "伊川令（夜行）", 
        "type": "词", 
        "yun": "宥"
    }, 
    {
        "author": "陆求可", 
        "era": "清", 
        "subtype": null, 
        "text": [
            "落日回船宴，片云头上生。", 
            "菰叶波心乱，蒹葭响处明。", 
            "荷边鸳鸯乍醒，芦畔鸥鹭频惊。", 
            "四面云幔凄清。", 
            "舣棹近前汀。", 
            "翠黛愁眇眇，红袖湿盈盈。", 
            "回眸善睐，风流犹弄银筝。", 
            "看芙蓉红透，苹花黄润，凌波如在画中行。"
        ], 
        "title": "红林檎近（舟雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "龙池出雾，石郎戴帽，雨脚半天生。", 
            "阴云四合，遥峰都失，指点未分明。", 
            "洒玉飞珠天弄巧，细细落空庭。", 
            "清簟疏帘邀奕罢，看花柳湿盈盈。"
        ], 
        "title": "少年游（观雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "绣衾斜倚坐。", 
            "潇潇几番过。", 
            "初时还小后来大。", 
            "教人醒眼卧。", 
            "教人醒眼卧。", 
            "梦魂何苦楚，雨师折挫。", 
            "尽淅沥、愁无那。", 
            "可怜滴得耳根破。", 
            "漏声都听错。", 
            "漏声都听错。"
        ], 
        "title": "东坡引（听雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "梨花欲雪。", 
            "正海棠初放，芳菲时节。", 
            "莽莽天涯，江上独立，洗残花柳色。", 
            "过水黄莺，衔泥燕子，碧鹳淋漓响空垤。", 
            "绿草池边，青梅树下，蛙鼓偏清越。", 
            "胭脂零落花裀湿。", 
            "更平头鞋子，双弯空设。", 
            "油壁钿车去不得。", 
            "向晚西堂，滴碎乡心，布衾似铁。", 
            "欹着枕头，数残更漏，杨柳芭蕉愁绝。"
        ], 
        "title": "春云怨（苦雨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "西风袅袅。", 
            "吹老宫前草。", 
            "一幅鲛绡都湿了。", 
            "清泪不知多少。", 
            "夜深月暗灯昏。", 
            "庭槐乱落纷纷。", 
            "莫道君王难见，有人朝夕承恩。"
        ], 
        "title": "清平乐（宫词）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "前头鹦鹉，莫自轻饶舌。", 
            "齐纨顿收箧笥，减却三秋热。", 
            "春日翠华来处，烟草和愁结。", 
            "昭阳欢悦。", 
            "长门清静，斜抱云和对新月。", 
            "歌头曲遍重理，冷落清秋节。", 
            "宫掖新样蛾眉，学得无差别。", 
            "莫道君恩已断，只怕头如雪。", 
            "风吹檐铁。", 
            "半床幽梦，却有何人好明说。"
        ], 
        "title": "六幺令（宫怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "霜枫落。", 
            "离愁挂在斜阳阁。", 
            "斜阳阁。", 
            "秋风禾黍，茂陵城郭。", 
            "茱萸湾口西风恶。", 
            "鸳鸯机上衣裳薄。", 
            "衣裳薄。", 
            "藁砧何在，空闺萧索。"
        ], 
        "title": "忆秦娥（闺情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "衫子杏花红。", 
            "新梳蝉鬓松。", 
            "画栏前、几度春风。", 
            "试望劳劳亭下路，人不见，草连空。", 
            "夜夜梦魂中。", 
            "渔阳有路通。", 
            "到朝来、依旧西东。", 
            "懊恨莫登高阁眺，常错认，几花骢。"
        ], 
        "title": "唐多令（闺怨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "平楚正苍然。", 
            "骅骝一去放金鞭。", 
            "如今烟锁行人路，江头陇上，秋云木叶，离思无边。", 
            "灵鹊噪庭前。", 
            "便安排、锦瑟华筵。", 
            "朝朝空作凝妆望，楼头过了，征鸿几阵，泪眼频穿。"
        ], 
        "title": "促拍丑奴儿（闺恨）", 
        "type": "词", 
        "yun": "先"
    }, 
    {
        "author": "陆求可", 
        "era": "清", 
        "subtype": null, 
        "text": [
            "飘风驰电，看过了、千古英雄成败。", 
            "汉殿唐宫徒长就，无数烟荆露薤。", 
            "金碗人间，玉鱼葬地，转眼堪惊怪。", 
            "凭高舒望，教人愁思难耐。", 
            "今日遥想风流，是谁能不朽，英英犹在。", 
            "扬马邹枚笔如椽，留得光芒万代。", 
            "世界虚空须知消，不得酒城诗砦。", 
            "龙泉知我，物华应射天外。"
        ], 
        "title": "百字令（怀古）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "闻道浙江潮有怪，如何也避钱镠。", 
            "三千强弩射潮头。", 
            "金堤随意筑，羞杀古阳侯。", 
            "江海安澜高枕卧，已经多少春秋。", 
            "牙樯锦缆去悠悠。", 
            "千年功与德，谁向棹歌讴。"
        ], 
        "title": "临江仙（钱塘怀古）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "重湖叠嶂，听笙歌缭绕。", 
            "处处春来闲花草。", 
            "竟留他、北宋南渡天王，赏湖山、忘却旧时丰镐。", 
            "杭州新度曲，桂子荷香，君臣不顾朝廷小。", 
            "且相从堤畔，钓叟莲娃，行乐事、全无昏晓。", 
            "任牵动、长江万古愁，险将那西湖，等闲送了。"
        ], 
        "title": "洞仙歌（杭州怀古）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "一片姑苏月，还似昔时圆。", 
            "不知吴王乘月，几度醉台前。", 
            "我想当初行乐，惟恐琼楼玉馆，不得畅流连。", 
            "醉醒弄弦管，常愿夜如年。", 
            "采香径，销夏渚，快无边。", 
            "歌阑舞罢，一声屧响碧云天。", 
            "肯信春花秋露，转眼朝荆暮棘，犀甲散江烟。", 
            "回首看西子，笑上五湖船。"
        ], 
        "title": "水调歌头（姑苏怀古）", 
        "type": "词", 
        "yun": "先"
    }, 
    {
        "author": "陆求可", 
        "era": "清", 
        "subtype": null, 
        "text": [
            "如练澄江，洗尽六朝金粉。", 
            "隔江人、歌声隐隐。", 
            "古今旧事如流瞬。", 
            "衰草寒花，空锁千年恨。", 
            "叹虎踞龙蟠，何其安稳。", 
            "尽尘世、兴亡生闷。", 
            "更无端、细雨斜阳，多少南朝寺，难向荆榛问。"
        ], 
        "title": "锦缠道", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "一朵琼花，两行绿柳，引得君王向南走。", 
            "风流爱看殿脚女，山河不值杯中酒。", 
            "汴渠开，隋堤筑，云帆骤。", 
            "明月一桥箫未久。", 
            "罗绮满楼歌方奏。", 
            "玉鲙金齑不空口。", 
            "平陈可怜三十载，头颅又落他人手。", 
            "好收成，雷塘上，田千亩。"
        ], 
        "title": "千秋岁引（维扬怀古）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春欲去。花满平山堂路。", 
            "一饮千钟休得误。花月成孤负。", 
            "山色苍苍如故。手种垂杨何处。", 
            "太守风流空作赋。连天芳草暮。"
        ], 
        "title": "谒金门（平山堂）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "乍镇闽山尊莫上。", 
            "九仙乌石都相让。", 
            "削就奇峰鼍鼓样。", 
            "声不放。", 
            "蜀桐刻作鱼儿相。", 
            "两袖天风看海涨。", 
            "烟岚苍翠奇难状。", 
            "浴罢凤凰池水壮。", 
            "高处望。", 
            "旗山西畔遥相向。"
        ], 
        "title": "渔家傲（鼓山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "升真天，溪九曲，岭千重。", 
            "青巉巉、云外芙蓉。", 
            "谁携蜡屐，踏遍三十六高峰。", 
            "只恐那、幔亭宝座尽苔封。", 
            "钧天奏，乾鱼祀，今寂寂，昔隆隆。", 
            "问篯铿、二子朦胧。", 
            "云裀霞褥，迢遥清夜宴秋风。", 
            "曾孙醉后，但无情、云雨西东。"
        ], 
        "title": "上西平（武夷山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "野草荒藤路几弯。", 
            "烟霞无远近、爱人闲。", 
            "为听幽谷鸟绵蛮。", 
            "登临易、不道在春山。", 
            "真诀驻衰颜。", 
            "王乔归去后、水云寒。", 
            "千年鹤背可曾还。", 
            "烧丹井，留得到人间。"
        ], 
        "title": "小重山（钵池山）", 
        "type": "词", 
        "yun": null
    }, 
    {
        "author": "陶必铨", 
        "era": "清", 
        "subtype": "五言律诗", 
        "text": [
            "小艇乘流驶，桃花水上行。", 
            "湖连双岸阔，天远一峰晴。", 
            "岁月风尘老，江潭性命轻。", 
            "空嗟髀肉满，况近蜀王城。"
        ], 
        "title": "沅江舟中", 
        "type": "律诗", 
        "yun": "庚"
    }, 
    {
        "author": "陶方琦", 
        "era": "清", 
        "subtype": null, 
        "text": [
            "师山相狋觺，矗矗镜深沼。", 
            "雨气破蘋光，玲珑走飞瀑。", 
            "廊垣积春阴，邃绿互回绕。", 
            "此心气澄静，聊以畅襟眺。", 
            "𧡪幽觅余绮，园林窎然辟。", 
            "寒风上春衣，迟花媚霁夕。", 
            "南窗瞰池水，清光异金碧。", 
            "旁入栖烟亭，闲云一为集。", 
            "游踪喜邃密，登阁启窗阑。", 
            "天光接远水，绿尽见诸山。", 
            "林壑互应接，知我数往还。", 
            "放翁虽千古，逸唱同追攀。"
        ], 
        "title": "春暮登快阁与姚海槎亲家茗话", 
        "type": "古风", 
        "yun": null
    }, 
    {
        "author": "陶元藻", 
        "era": "清", 
        "subtype": null, 
        "text": [
            "君不见东南大地之水称汪洋，远趋日本连扶桑。", 
            "画师要与玄衣使者斗驱入，赵州东郭祇园墙。", 
            "沺沺汗汗失涯涘，一笔雨笔分低昂。", 
            "冲飙怒转势倔强，陡然起立波为扬。", 
            "我闻江深五里海十里，今此下窥无底谁能量。", 
            "回头忽见墨痕变，冯夷气静开生面。", 
            "慈航宝筏来有无，尺咫蓬莱水清浅。", 
            "浪皱靴纹削可平，并刀剪取澄江练。", 
            "长康漫夸玄武宫，思训羞传大同殿。", 
            "学道曾参观水术，探奇复作画水歌。", 
            "良工下笔畏缺漏，文水武水胥包罗。", 
            "愿以天瓢汲泱漭，用浇半生胸中抑塞不平之坎坷。", 
            "忆昔南浮淮泗，北步洪河，乘风欲破万里浪，大力横截生鼋鼍。", 
            "胡为乎萍流梗泛随秋波，珊瑚生枝不在网，圆折方折谁观摩。", 
            "浮槎有人天上去，中洲无梁那得过。", 
            "吴道子，吴道子，但知画水焉知他。", 
            "吾其衰病嗟蹉跎，水乎水乎奈尔何！"
        ], 
        "title": "过柏林寺观吴道子壁间画水作长歌志之", 
        "type": "古风", 
        "yun": null
    }, 
    {
        "author": "陶元藻", 
        "era": "清", 
        "subtype": null, 
        "text": [
            "高棱刺青天，根脚拄水府。", 
            "盘涡潜毒蛟，昏黑神所怒。", 
            "回波拒行舟，篙者力如虎。", 
            "悬崖侧欲颓，尾发时一竖。", 
            "妖星兆汉年，刃血赭南土。", 
            "弹射峰峦穿，山灵亦遭侮。", 
            "茫茫太古云，流石气成雨。", 
            "峭壁罗青红，妙绘色惟五。", 
            "凌涛驾飞梁，欲陟绝步武。", 
            "松风饯孤舟，交影日卓午。"
        ], 
        "title": "弹子矶", 
        "type": "古风", 
        "yun": "麌"
    }, 
    {
        "author": "陶元藻", 
        "era": "清", 
        "subtype": null, 
        "text": [
            "山色何青苍，一水通百粤。", 
            "幽岩去复回，中有帆出没。", 
            "几片无心云，时来渡头歇。", 
            "鳞鳞波有容，齿齿石多骨。", 
            "回头归路迷，前望更突兀。", 
            "旨哉古川原，红尘岂能越。", 
            "惜无郭橐驼，种此烟霞窟。"
        ], 
        "title": "英德峡", 
        "type": "古风", 
        "yun": "月"
    }, 
    {
        "author": "陶元藻", 
        "era": "清", 
        "subtype": null, 
        "text": [
            "涵天溟涨百粤东，瀰漫氵盱潏浮庞鸿。", 
            "近与日本琉球通，暹罗一发青迷濛。", 
            "古城吕宋远霭笼，浮沈出没蛟涎中。", 
            "海壖古庙形崇隆，雕锼榱桷碧映彤。", 
            "屏张屈戌嵌玉璁，罘罳耀日黄金镕。", 
            "庭荫松柏兼梧桐，龙蛇画壁流春渱。", 
            "昌黎碑版赑屃穹，有神爵贵逾三公。", 
            "千年保障怜群蒙，膏腴万亩波勿攻。", 
            "民居安堵百福总，射潮不用钱镠弓。", 
            "胎生卵息水族洪，代天资化庖厨供。", 
            "焰腾煮海红云烘，利周鼎鼐神罔恫。", 
            "神之去兮乘两龙，祥飙闪烁灵旗熊。", 
            "巡行洲澳职靖共，下视商贾千樯冲。", 
            "东达朝舞齐鲁封，流沙西渡波涛汹。", 
            "八闽三折声沨沨，辽阳往复春历冬。", 
            "平舟稳舵人无恟，讴歌咸戴神帡幪。", 
            "中有彩鹢如飘蓬，陆离直继波斯踪。", 
            "浑天仪制轩辕铜，漏壶箭捧金衣童。", 
            "验时辨刻规矩重，酒器百巧呈玲珑。", 
            "为舟为马为鸣钟，灵机旋运夺鬼工。", 
            "织毛组羽鲛女缝，七襄鸳锦龙绡红。", 
            "沈檀苏合浮香浓，珊瑚七尺夸石崇。", 
            "玻璃黛碗镂芙蓉，夜珠照乘气似虹。", 
            "纷纭杂沓笥笈宾，充庭列陛临重曈。", 
            "惟神呵护来无穷，鲸鲵久靖岛息烽。", 
            "沿流妥帖排艨艟，分哨会哨部伍忠。", 
            "神为鞭策无疏慵，童男丱女灵未终。", 
            "须臾导至蓬莱峰，金银台上宴赤松。", 
            "六鳌背负山巃嵷。", 
            "琴高戏水鱼噞喁。", 
            "来朝走马还故宫，神之来兮景曈昽。", 
            "肥遗罔象恍惚逢，森罗鬼怪执戟雄。", 
            "夜叉噀血头竖棕，巫箫社曲喧村翁。", 
            "马援铜鼓敲鼕鼕，舵师估客礼拜恭。", 
            "黄蕉丹荔琥珀醲，花砖鸡骨卜吉凶。", 
            "肩摩踵接声聚蜂，国家岁祀牲牺隆。", 
            "聿逢庆典加虔丰，六师挞伐平西戎。", 
            "帝曰都哉宣朕衷，春帆细雨来使舟卬。", 
            "使敬告神神鞠躬，谓釐海甸臣祝融。", 
            "未能执殳效微功，雨露宠锡惊瞆聋。", 
            "手招阳侯观礼容，冯夷尾入天吴从。", 
            "醉饱舞蹈欢忭同，天威咫尺肃且雍。", 
            "迢遥望阙三呼嵩，我昔盱眙策短筇。", 
            "岳渎庙内神明聪，玉旒鷩冕垂华虫。", 
            "徘徊广厦闻钟镛，支祁铁絙横复纵。", 
            "汤汤洪泽涛撞摏，廿年惊悸遥心胸。", 
            "况今溟澥川所宗，扶胥赫濯神肤庸。", 
            "乾端坤倪云翳空，沐日浴月光冲瀜。", 
            "豁达眼界开昏瞢，海晏作颂时熙雍。", 
            "淋漓染翰元气充，岂类瓮牖嘘蠮螉。", 
            "从兹破浪乘长风，扶摇万里鹏飞翀。"
        ], 
        "title": "谒南海神庙百韵", 
        "type": "古风", 
        "yun": null
    }, 
    {
        "author": "陶元藻", 
        "era": "清", 
        "subtype": null, 
        "text": [
            "江皋月黑东瓯天，猗兰下走悲风旋。", 
            "扈嫔仓皇三十六，城隅堕舄洲遗钿。", 
            "间关忍死水乡畔，心惊晏驾鱼龙川。", 
            "周家少帝魂亦苦，乘除漫说天无权。", 
            "云澳梧楸青澳竹，杜鹃南向厓山哭。", 
            "网得鱼来剖鱼腹，中有流离赵氏肉。", 
            "金镫无处照珠旒，黄土谁人瘗脂盝。", 
            "临安问寝旧龙楼，知有狐狸上春屋。"
        ], 
        "title": "宋杨太后陵", 
        "type": "古风", 
        "yun": null
    }, 
    {
        "author": "陶元淳", 
        "era": "清", 
        "subtype": "五言律诗", 
        "text": [
            "暝色城先到，人声野更稀。", 
            "山深难得月，水暗欲溅衣。", 
            "魑魅憎人过，虫沙得地飞。", 
            "迷途知未远，钟起唤君归。"
        ], 
        "title": "暮归僧寺和潘九仪韵", 
        "type": "律诗", 
        "yun": "微"
    }, 
    {
        "author": "陶元淳", 
        "era": "清", 
        "subtype": "七言律诗", 
        "text": [
            "一官万里尹蒿莱，几个生前归去来？", 
            "况复劳心阳子拙，敢云流涕贾生才。", 
            "晛消瘴雾千山净，春到蛮花满地开。", 
            "从此不愁风土异，生还终望我公哀。"
        ], 
        "title": "臬司刘公枉书惠存诗以志感", 
        "type": "律诗", 
        "yun": "灰"
    }, 
    {
        "author": "陶元淳", 
        "era": "清", 
        "subtype": "七言律诗", 
        "text": [
            "道路非难作吏难，一洲鳌背立郊坛。", 
            "人言琼管曾开府，我道囚山合挂冠。", 
            "万里亲知春梦断，一生事业暮潮寒。", 
            "新恩已是投荒处，却望新恩福地看。"
        ], 
        "title": "和唐张谓韵二首 其一", 
        "type": "律诗", 
        "yun": "寒"
    }, 
    {
        "author": "陶元淳", 
        "era": "清", 
        "subtype": "七言律诗", 
        "text": [
            "如此途穷欲进难，朝天漫上越王坛。", 
            "局高不合伸强项，逐裸何须岸大冠。", 
            "徼外山河逢客醉，心头铁石向人寒。", 
            "长安日下犹言远，穷海孤臣那得看。"
        ], 
        "title": "和唐张谓韵二首 其二", 
        "type": "律诗", 
        "yun": "寒"
    }, 
    {
        "author": "陶士僙", 
        "era": "清", 
        "subtype": "五言律诗", 
        "text": [
            "何人怜好月，与子共瑶琴。", 
            "夜肃湖山气，亭空今古心。", 
            "残烟青一缕，凉露白千林。", 
            "老鹤何为者，长鸣天半阴。"
        ], 
        "title": "月夜坐谢玉亭园亭", 
        "type": "律诗", 
        "yun": "侵"
    }, 
    {
        "author": "陶士僙", 
        "era": "清", 
        "subtype": "五言律诗", 
        "text": [
            "闻说黔中事，君行我慨然。", 
            "猿声千岭月，烽火百蛮天。", 
            "德舞虞廷羽，风清宓子弦。", 
            "须知怀远意，不事枕戈眠。"
        ], 
        "title": "送蒋谂庭宰黔中", 
        "type": "律诗", 
        "yun": "先"
    }, 
    {
        "author": "陶士契", 
        "era": "清", 
        "subtype": "五言律诗", 
        "text": [
            "廓落湘中客，羁迟皖水偏。", 
            "江鸣孤棹雨，云乱远村烟。", 
            "壮志惭浮梗，名场笑聚膻。", 
            "半生行止事，回首意茫然。"
        ], 
        "title": "皖江舟中", 
        "type": "律诗", 
        "yun": "先"
    }, 
    {
        "author": "陶士契", 
        "era": "清", 
        "subtype": "七言律诗", 
        "text": [
            "万顷玻璃一叶舟，金焦倒影共天浮。", 
            "乘虚拟向河源客，狎浪真随海上鸥。", 
            "龙出寺云趋海岛，鹤盘关月近扬州。", 
            "眼光无界情无际，奇绝年来是此游。"
        ], 
        "title": "扬子江放棹", 
        "type": "律诗", 
        "yun": "尤"
    }, 
    {
        "author": "陶之典", 
        "era": "清", 
        "subtype": null, 
        "text": [
            "巀嶪忽自平，心目一为旷。", 
            "帝座殊未遥，踟蹰碧落上。", 
            "班荆待同游，且与云揖让。", 
            "云起乍平门，林峦失背向。", 
            "飞断万松涛，自成千顷浪。", 
            "仿佛见海蜃，楼阁幻奇状。", 
            "数日迟岳云，对此一元畅。"
        ], 
        "title": "南天门", 
        "type": "古风", 
        "yun": "漾"
    }, 
    {
        "author": "陶之典", 
        "era": "清", 
        "subtype": null, 
        "text": [
            "十年湖梦隔，忽向湖中舣。", 
            "洞庭雪耶非，峨眉幻为水。", 
            "水落云势张，沙翻空气委。", 
            "一夜湖雪平，寒光无起止。", 
            "茫茫十二螺，疑被同云徙。", 
            "吹我高寒心，浩入湖波瀰。", 
            "夜色一气中，舟呼素烟里。", 
            "独寤洞庭澜，孤怀向元始。"
        ], 
        "title": "洞庭守雪", 
        "type": "古风", 
        "yun": "纸"
    }, 
    {
        "author": "陶一鸣", 
        "era": "清", 
        "subtype": "七言绝句", 
        "text": [
            "斜阳远照石城西，一带青山鸟乱啼。", 
            "零落古坟无客过，晚鸦飞上野棠梨。"
        ], 
        "title": "晚过清凉山", 
        "type": "绝句", 
        "yun": "齐"
    }, 
    {
        "author": "陈融", 
        "era": "清", 
        "subtype": null, 
        "text": [
            "为君弦断心悲伤，痴山迂祷出苍凉。", 
            "泉声涛韵入禅意，慰借登楼人断肠。", 
            "诗客名医不相左，可说才人无不可。", 
            "丝丝清泪一微吟，云烟代致相思我。"
        ], 
        "title": "黄宾虹画挹翠阁感旧图为吴仲明题", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "鸭子过新罗去，国师在鼻孔中。", 
            "时无石巩好手，如何捉住虚空。"
        ], 
        "title": "虚空", 
        "type": "六言诗", 
        "yun": "东"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "鬼乡人世两伤情，万古书虫有叹声。", 
            "泪眼已枯心已碎，莫将文字误他生。"
        ], 
        "title": "五十六岁生日三绝", 
        "type": "绝句", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "去年病目实已死，虽号为人与鬼同。", 
            "可笑家人作生日，宛如设祭奠亡翁。"
        ], 
        "title": "五十六岁生日三绝", 
        "type": "绝句", 
        "yun": "东"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "女痴妻病自堪怜，况更流离历岁年。", 
            "愿得时清目复朗，扶携同泛峡江船。"
        ], 
        "title": "五十六岁生日三绝", 
        "type": "绝句", 
        "yun": "先"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "一抹红墙隔死生，皕年悲恨总难平。", 
            "我近负得盲翁鼓，说尽人间未了情。"
        ], 
        "title": "甲午春朱叟自杭州寄示观新排长生殿传奇诗因亦赋答绝句五首近戏撰论再生缘一文故诗语牵连及之也", 
        "type": "绝句", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "蜂户蚁封一聚尘，可怜犹梦故都春。", 
            "曹蜍李志名虽众，只识香南绝代人。"
        ], 
        "title": "报载某会中有梅兰芳之名戏题一绝", 
        "type": "绝句", 
        "yun": "真"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "铁骑飞空京洛收，会盟赞普散边愁。", 
            "十年一觉长安梦，不识何人是楚囚。"
        ], 
        "title": "报载某至重庆距西安事变将十年矣", 
        "type": "绝句", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "菖蒲似剑还生绿，艾叶如旗不闪红。", 
            "唯有沉湘哀郢泪，弥天梅雨却相同。"
        ], 
        "title": "辛卯广州端午", 
        "type": "绝句", 
        "yun": "东"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "绮罗高价等珠玑，白叠虽廉限敢违。", 
            "幸有阿婆花布被，挑灯裁作入时衣。"
        ], 
        "title": "贫女", 
        "type": "绝句", 
        "yun": "微"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "掉海鲸鱼蹙浪空，蟠霄雕鹫喷烟红。", 
            "独怜卧疾陈居士，消受长廊一角风。"
        ], 
        "title": "夏日听读报", 
        "type": "绝句", 
        "yun": "东"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "兴亡江左自伤情，远志终惭小草名。", 
            "谁为谢公转一语，东山妓即是苍生。"
        ], 
        "title": "钱受之东山诗集末附甲申元日诗云“衰残敢负苍生望，自理东山旧管弦”戏题一绝", 
        "type": "绝句", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "弦箭文章苦未休，权门奔走喘吴牛。", 
            "自由共道文人笔，最是文人不自由。"
        ], 
        "title": "阅报戏作二绝", 
        "type": "绝句", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "我昔来时春水荒，我今去时秋草长。", 
            "来去匆匆数月耳，湖山一角已沧桑。"
        ], 
        "title": "别蒙自", 
        "type": "绝句", 
        "yun": "阳"
    }, 
    {
        "author": "陈寅恪", 
        "era": "清", 
        "subtype": "七言绝句", 
        "text": [
            "青史埋名愿已如，青山埋骨愿犹虚。", 
            "可怜鴂舌空相问，不识何方有鉴湖。"
        ], 
        "title": "客南归述所闻戏作一绝", 
        "type": "绝句", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "头颅如许，竟青丝消尽，居然霜意。", 
            "看镜何劳勋业问，妄想年来都废。", 
            "小技雕虫，奇文吐凤，自玩还堪喜。", 
            "閒情多少，浮云过眼而已。", 
            "回忆剡社当年，风流裙屐，标榜相腾起。", 
            "邺下才人谁健在，不分凋零如此。", 
            "我亦穷愁，荒荒岁月，四十无闻矣。", 
            "豹皮留在，未知留与谁氏。"
        ], 
        "title": "百字令·自题诗卷", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "萧夜清无寐。", 
            "把心头、故人佳句，重新温起。", 
            "唾欬自天难收拾，断玉零珠犹记。", 
            "问当日、风流谁比。", 
            "雨雪江关原共惜，云弟兄、词赋吾惭矣。", 
            "甘俛首，深深地。", 
            "一时裙屐称才子。", 
            "最伤心、晨星牢落，数来无几。", 
            "风雅犹存溪南北，似我虚名而已。", 
            "但后顾、茫茫谁继。", 
            "乱世文章天下贱，更何人、搜索穷肝肺。", 
            "九泉下，应垂泪。"
        ], 
        "title": "金缕曲·秋夕忆亡友应叔申诗，泫然赋此", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "茫茫海水，问昔日夷亶，而今何处。", 
            "扶桑濯足，此志潜惹无据。", 
            "徐市求仙径去。", 
            "顿化作、弥天蜃雨。", 
            "凭风寄语蓬莱，还我三千男女。", 
            "几度。", 
            "潮声听取。", 
            "似汨汨飞扬，东华尘土。", 
            "越王台圮，剩有零星渔户。", 
            "谁作中流砥柱。", 
            "任一碧、惊涛飞舞。", 
            "至今指点犹疑，烟岛夕阳无数。"
        ], 
        "title": "双双燕·望海", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "灯语太无凭，还把玉钗抛卜。", 
            "不问那人归未，问归人迟速。", 
            "数来又是误佳期，慵整兰汤沐。", 
            "只怕肌香销散，待郎来装束。"
        ], 
        "title": "好事近二首 其一", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "破了画工夫，匀不尽眉间黛。", 
            "放着愁痕如许，怕傍人疑怪。", 
            "今宵细雨昨宵风，作凄凉态。", 
            "便着团圞双影，也无言相对。"
        ], 
        "title": "好事近二首 其二", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "冻花才破，又霏霏草背，千丝参直。", 
            "做了春阴曾未足，竟被余寒罗织。", 
            "水眼回青，山颜翠转，望里都无极。", 
            "风低烟重，料难一霎收息。", 
            "似向绮陌芳塍，团团密密，刺出伤心色。", 
            "薄霁霤声还断续，寒翳怎能消得。", 
            "不是牵愁，都应洗恨，日夜劳人侧。", 
            "半胧枝影，故园几处香迹。"
        ], 
        "title": "百字令·春雨托兴", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "崔娘费尽丹青手。", 
            "只图成、软障人消瘦。", 
            "语也伤心，道真真、画中真有。", 
            "凭千唤，一卷香封依旧。", 
            "裴郎到处携怀袖。", 
            "赋閒情、等等相思咒。", 
            "万一佳期，早安排、彩灰仙酒。", 
            "烧香伫，有美一人来否。"
        ], 
        "title": "月上海棠·题画美人", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "草缀红心，枝垂翠影。", 
            "几番寄到春归信。", 
            "荼蘼一院尚开迟，夕阳已在花阑顶。", 
            "乳燕心猜，流莺舌佞。", 
            "沐兰芳约浑难定。", 
            "阿谁卷上水精帘，风尖不管佳人病。"
        ], 
        "title": "踏莎行二首·旧作，和冰子韵 其一", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "絮影摇晴，菭文坼冻。", 
            "小莺溜过两三哢。", 
            "碧桃花下一相逢，春泥湿透鞋头凤。", 
            "细雨朝朝，新愁种种。", 
            "纤腰不耐罗衫重。", 
            "秋千架上立多时，身轻只待东风送。"
        ], 
        "title": "踏莎行二首·旧作，和冰子韵 其二", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "最撩人、雨边虫响，宵来催做凉意。", 
            "凭阑听取浑无赖，一段秋心捣碎。", 
            "风未已。", 
            "又瑟瑟楼头，铃语支更尾。", 
            "蓦然忆起。", 
            "忆月色那时，流光无碍，照万里千里。", 
            "曾携手，几度高楼倚徙。", 
            "天边昙誓犹记。", 
            "无端报罢铜街鼓，一霎鸳鸯欢坠。", 
            "今已矣。", 
            "纵朔雁归来，莫寄相思字。", 
            "还须梦里。", 
            "觅个去年人，倾心接膝，与话去年事。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "钿蝉金雁夜停场。", 
            "乍是新霜。", 
            "无端花犬惊寒吠，似那人、窥玉登墙。", 
            "偷眼帘前相觑，泥他亸过回廊。", 
            "疑云疑雨煞思量。", 
            "不是荒唐。", 
            "记曾避面芙蓉里，有回风、兜得衣香。", 
            "心逐麝尘飞遍，池亭四角中央。"
        ], 
        "title": "风入松", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "徙倚楼兰春眼困。", 
            "苦楝花开，㒸断番番信。", 
            "柳外余霞红不尽。", 
            "伤心又是斜阳近。", 
            "絮影飘摇生夕晕。", 
            "惨绿尊前，乱入愁人鬓。", 
            "别意弥天难问讯。", 
            "浮花浪蝶飞无准。"
        ], 
        "title": "蝶恋花二首 其一", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "只道春归归尚早。", 
            "几度听莺，人倚莺声老。", 
            "故国山河青未了。", 
            "夕阳冉冉生芳草。", 
            "算是今年春事好。", 
            "春落天涯，游子何曾到。", 
            "至竟东风难破笑。", 
            "蘼芜山下行人少。"
        ], 
        "title": "蝶恋花二首 其二", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "试向楼头遥一睇。", 
            "月转天空，似露微微意。", 
            "木落秋高风未已。", 
            "一声雁唳人千里。", 
            "还忆年时春乍起。", 
            "佳约从头，数到秋声尾。", 
            "今日寻君霜叶底。", 
            "泼天虫语凉如水。"
        ], 
        "title": "蝶恋花六首 其一", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "漻泬人间霜信后。", 
            "夕树离蝉，已过秋时候。", 
            "河影湛湛天欲漏。", 
            "孤城斜倚星如斗。", 
            "城上乌啼人白首。", 
            "城下寒潮，带雨声声骤。", 
            "半死归心还扣扣。", 
            "无端海气生襟袖。"
        ], 
        "title": "蝶恋花六首 其二", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "衰草天涯秋色沮。", 
            "陌上王孙，无复从君住。", 
            "剪剪西风何太苦。", 
            "猜心燕子斜阳路。", 
            "不道垂杨无意绪。", 
            "才了青青，又作弥天絮。", 
            "落叶已随流水去。", 
            "一川凉影零孤雨。"
        ], 
        "title": "蝶恋花六首 其三", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "雨歇烟啼虫语放。", 
            "激耳无边，愁与声成浪。", 
            "碎碎秋容天一掌。", 
            "残阳湿遍秋芜上。", 
            "衰草阴阴愁入望。", 
            "西北高楼，怕有人惆怅。", 
            "孤泪空云千里荡。", 
            "一城霜杵连天响。"
        ], 
        "title": "蝶恋花六首 其四", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "秋叶湾头秋水至。", 
            "淼淼愁波，目断斜阳里。", 
            "此去关山何处是。", 
            "弥天牢落征人意。", 
            "断泊芦花飞乍起。", 
            "却被西风，吹皱逢逢水。", 
            "水色天光秋破碎。", 
            "一时都摄孤帆底。"
        ], 
        "title": "蝶恋花六首 其五", 
        "type": "词", 
        "yun": null
    }, 
    {
        "author": "陈训正", 
        "era": "清", 
        "subtype": null, 
        "text": [
            "碧汉沈沈清可念。", 
            "即目楼头，触处生幽感。", 
            "月挟河声天半撼。", 
            "风占雁势秋来险。", 
            "苕蒂新霜人影淡。", 
            "满地关河，望去愁千点。", 
            "道路销磨寒色渐。", 
            "重重别意心知减。"
        ], 
        "title": "蝶恋花六首 其六", 
        "type": "词", 
        "yun": null
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "眼暗犹思得复明，强扶衰病试飞行。", 
            "还家魂梦穿云断，去国衣装入海轻。", 
            "异域岂能医异疾，前游真已隔前生。", 
            "三洲四日匆匆过，多少伤今念昔情。"
        ], 
        "title": "乙酉秋赴英疗治目疾自印度乘水上飞机至伦敦途中作", 
        "type": "律诗", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "葱葱佳气古幽州，隔世重来泪不收。", 
            "桃观已非前度树，藁街长是最高楼。", 
            "名园北监仍多士，老父东城有独忧。", 
            "惆怅念年眠食地，一春残梦上心头。"
        ], 
        "title": "丁亥春日清华园作", 
        "type": "律诗", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "杀人盈野复盈城，谁挽天河洗甲兵。", 
            "至德收京回纥马，宣和浮海女真盟。", 
            "兴亡总入连宵梦，衰废难胜饯岁觥。", 
            "五十八年流涕尽，可能留命见升平。"
        ], 
        "title": "丁亥除夕作", 
        "type": "律诗", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "金谷繁华四散空，但闻啼鸟怨东风。", 
            "楼台基坏丛生棘，花木根虚久穴虫。", 
            "蝶使几番飞不断，蚁宫何日战方终。", 
            "十年孤负春光好，叹息园林旧主翁。"
        ], 
        "title": "十年诗用听水斋韵", 
        "type": "律诗", 
        "yun": "东"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "岭树高楼影动摇，天风吹海海初潮。", 
            "金瓯已缺今宵月，银汉犹填旧日桥。", 
            "帘外新凉惊节换，夜阑离绪总魂销。", 
            "人间尽误佳期了，更有佳期莫恨遥。"
        ], 
        "title": "己丑广州七夕", 
        "type": "律诗", 
        "yun": "萧"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "无风无雨送残春，一角园林独怆神。", 
            "烛照已非前夕影，枝空犹想去年人。", 
            "辽西梦恨中宵断，江左妆夸半面新。", 
            "最是芳时弹指尽，蝶蜂飞懒倍沾巾。"
        ], 
        "title": "己丑送春", 
        "type": "律诗", 
        "yun": "真"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "寂寞盆花也自开，移根犹忆手亲栽。", 
            "云昏雾湿春仍好，金蹶元兴梦未回。", 
            "乞米至今馀断帖，埋名从古是奇才。", 
            "劫灰满眼堪愁绝，坐守寒灰更可哀。"
        ], 
        "title": "壬午元旦对盆花感赋", 
        "type": "律诗", 
        "yun": "灰"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "细雨残花昼掩门，结庐人境似荒村。", 
            "简斋作客三春过，裴淑知诗一笑温。", 
            "南渡饱看新世局，北归难觅旧巢痕。", 
            "芳时已被冬郎误，何地能招自古魂。"
        ], 
        "title": "壬辰春日作", 
        "type": "律诗", 
        "yun": "元"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "渺渺钟声出远方，依依林影万鸦藏。", 
            "一生负气成今日，四海无人对夕阳。", 
            "破碎山河迎胜利，残馀岁月送凄凉。", 
            "松门松菊何年梦，且认他乡作故乡。"
        ], 
        "title": "忆故居", 
        "type": "律诗", 
        "yun": "阳"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "乱眼繁枝照梦痕，寻芳西出忆都门。", 
            "金犊旧游迷紫陌，玉龙哀曲怨黄昏。", 
            "花光坐恼乡关思，烛烬能温儿女魂。", 
            "绝代吴姝愁更好，天涯心赏几人存。"
        ], 
        "title": "无题", 
        "type": "律诗", 
        "yun": "元"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "舟中怅望梦难寻，绣被焚香夜夜心。", 
            "武帝弘规金屋众，文君幽恨凤弦深。", 
            "催妆青女羞还却，隔雨红楼冷不禁。", 
            "写尽相思千万纸，东墙消息费沉吟。"
        ], 
        "title": "无题 咏张群内阁", 
        "type": "律诗", 
        "yun": "侵"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "又附楼船到海涯，东归短梦不胜嗟。", 
            "求医未获三年艾，避地难希五月花。", 
            "形貌久供儿女笑，文章羞向世人夸。", 
            "毁车杀马平生志，太息维摩尚有家。"
        ], 
        "title": "丙戌春旅居英伦疗治目疾无效取海道东归戊子冬复由上海乘轮至广州感赋", 
        "type": "律诗", 
        "yun": "麻"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "百尺楼船海气寒，凭阑人病怯衣单。", 
            "远游空负求医意，归死人嗟行路难。", 
            "蚕食光阴春黯澹，龙吟风雨夜迷漫。", 
            "人生终古长无谓，干尽瀛波泪未干。"
        ], 
        "title": "丙戌春游英归国舟中作", 
        "type": "律诗", 
        "yun": "寒"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "天风吹月到孤舟，哀乐无端托此游。", 
            "影底河山频换世，愁中节物易惊秋。", 
            "初升紫塞云将合，照彻沧波海不流。", 
            "解识阴晴圆缺意，有人雾鬓独登楼。"
        ], 
        "title": "戊辰中秋夕渤海舟中作", 
        "type": "律诗", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "花枝含笑画犹存，偕老浑忘岁月奔。", 
            "红烛高烧人并照，绿云低覆镜回温。", 
            "新妆几换孤山面，浅笔终留倩女魂。", 
            "珍重玳梁香雪影，他生同认旧巢痕。"
        ], 
        "title": "甲午元旦题曾农髯丈所画齐眉绥福红梅图", 
        "type": "律诗", 
        "yun": "元"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "雨雪霏霏早闭门，荒园数亩似山村。", 
            "携家未识家何置，归国惟欣国尚存。", 
            "四海兵戈迷病眼，九年忧患蚀精魂。", 
            "扶床稚女闻欢笑，依约承平旧梦痕。"
        ], 
        "title": "甲申除夕病榻作时目疾颇剧离香港又三年矣", 
        "type": "律诗", 
        "yun": "元"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "新祠故宅总伤情，沧海能来奠一觥。", 
            "千古文章孤愤在，初春节物万愁生。", 
            "风骚薄命呼真宰，离乱馀年望太平。", 
            "归倚小车心似醉，晚烟哀角满江城。"
        ], 
        "title": "甲戌人日谒杜工部祠", 
        "type": "律诗", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "无风无雨送残春，一角园林独怆神。", 
            "读史早知今日事，看花犹是去年人。", 
            "梦回锦里愁如海，酒醒黄州雪作尘。", 
            "闻道通明同换劫，绿章谁省泪沾巾。"
        ], 
        "title": "吴氏园海棠", 
        "type": "律诗", 
        "yun": "真"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "我来只及见残梅，叹息今年特早开。", 
            "花事已随浮世改，苔根犹是旧时栽。", 
            "名山讲席无儒士，胜地仙家有劫灰。", 
            "游览总嫌天宇窄，更揩病眼上高台。"
        ], 
        "title": "纯阳观梅花", 
        "type": "律诗", 
        "yun": "灰"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "乞巧楼头雁阵横，秦时月照古边城。", 
            "已凉秋夜帘深掩，难暖罗衾梦未成。", 
            "天上又闻伤短别，人间虚说誓长生。", 
            "今宵独抱绵绵恨，不是唐皇汉帝情。"
        ], 
        "title": "辛卯七夕", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "嫩柳鹅黄千万缕，更密衬、桃千树。", 
            "者一段春光难画取。", 
            "红不断、绿如许。", 
            "绿不断、红如许。", 
            "北去南来移景序，只换得、伤心据。", 
            "便占断湖山佳处住。", 
            "春归也、人将去。", 
            "人归也、春将去。"
        ], 
        "title": "酷相思  丁巳", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "旧京乍识，正幽单客枕，潘郎愁积。", 
            "凄满暮鸦，芳树阴阴后堂碧。", 
            "还踏天街月影，乍忘了、西风尘席。", 
            "谁管他、如叶青衫，弦底玉龙泣。", 
            "应忆，旧簪笔。", 
            "尽夜夜露痕，步冷东掖。", 
            "袖香漫裛，赢得铜仙泪空滴。", 
            "暗雨剪灯心事，除梦里、门庭重觅。", 
            "却又怕、寻去也，梦都非昔。"
        ], 
        "title": "暗香    壬子寄巢云（一九一二）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "嫩柳鹅黄千万缕，更密衬、桃千树。", 
            "者一段春光难画取。", 
            "红不断、绿如许。", 
            "绿不断、红如许。", 
            "北去南来移景序，只换得、伤心据。", 
            "便占斲湖山佳处住。", 
            "春归也、人将去。", 
            "人归也、春将去。"
        ], 
        "title": "酷相思丁巳（一九一七）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "金井新秋一叶知，江波忽影佩参差，清歌一曲鬓成丝。", 
            "旧恨遥传鹦鹉笔，幽栖还写凤凰枝。", 
            "笛边月色为谁迟。"
        ], 
        "title": "浣溪沙    题桐君桐阴待月图  己未（一九一七）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "祝东风暂小，为幽树、停阴芳阁。", 
            "露妆未晞，香心拚退却。", 
            "丝恨垂落。", 
            "绀碧苔枝罥，莫辜烧烛，晕敞天东幄。", 
            "馀娇冷斗秋千索。", 
            "粉帨揩奁，赭苞媵爵。", 
            "旧巢更留欢约，甚灵根未老，残梦偏恶。", 
            "飘灯归箔，杳秾华误托。", 
            "照眼愁樱近，伤凤泊。", 
            "商量去燕无诺，指墙阴泪点，秋萌先觉。", 
            "斜阳路、尚穿园角。", 
            "模糊更、几辈春宵忍赎，旧时哀乐。", 
            "仙趺回、空抱残萼。", 
            "倚铃幡、十万铙孤注，生生繫著。"
        ], 
        "title": "六丑    和彊村吴门听枫园海裳韵", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "旧痕凄断，是年时携手，虎坊桥畔。", 
            "愁护暮鸦，芳树阴阴后堂见。", 
            "还踏天街月影，乍忘了、西风冰簟。", 
            "谁管他、如叶青衫，弦底玉龙怨。", 
            "争羡，御香染。", 
            "尽夜夜露痕，襟袖难浣。", 
            "几时清浅，赢得铜仙泪空满。", 
            "重觅剪灯心事，除付与、梦中庭院。", 
            "却又怕、寻去也，梦中都换。"
        ], 
        "title": "暗香  壬子寄巢云", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "剪破流光不自持，空梁忽并玉差池。", 
            "荒城不识春风面，已是人家插柳枝。", 
            "蓬户小，草檐低，莫寻珠箔问香栖。", 
            "祇今清忆犹成泪，何况虚帘重到时。"
        ], 
        "title": "鹧鸪天    癸丑三月灵壁道中见燕子", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "凝脂第一东风眷，天涯流落还相见。", 
            "肠断出墙枝，亭亭欲怨谁。", 
            "夜阶风雨骤，心上红先瘦。", 
            "已过晓妆时，高楼帘捲迟。"
        ], 
        "title": "菩萨蛮    宿州道中见海裳", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "避愁无计，缥凤千春泪。", 
            "微灺釭花参细字，如见梦窗憔悴。", 
            "披图松竹情移，飘零欲忏无期。", 
            "射虎残年心事，皈依来注秋词。"
        ], 
        "title": "清平乐    题《彊村校词图》", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "石叠蛮云，廊栖素雪，锁愁庭院苔綦涩。", 
            "无人只有暮钟来，定中微叩春消息。", 
            "冷雾封香，绀霞迷色，慵妆悄泪谁能惜。", 
            "一生长伴月昏黄，不知门外泠泠碧。"
        ], 
        "title": "踏莎行    白堂看梅", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "小年乐事，是元宵欢动。", 
            "争乞香严佛前供。", 
            "爱酥同酪乳，甜彻中边，烧灯了，一笑邻僧还送。", 
            "飘零成隔世，愁破尝新，还入儿时旧京梦。", 
            "海物竞登盘，雨怪风腥，更谁识、诸天珍奉。", 
            "算输与蔬肠拚清斋，笑檀越区区，蜜蜂恩重。"
        ], 
        "title": "洞仙歌    蜜供", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "颂椒花，书帖子，无复旧京事。", 
            "酒薄成醒，爆竹尾声里。", 
            "何心感逝怀人，卅年梦断，只销得、閒情如水。", 
            "伴残岁，空倚一箧秋词，挑愁堕烟穗。", 
            "悽恻吟边，还觅好春字。", 
            "梅梢一点星明，夜痕偷换，有万一、春魂荡起。"
        ], 
        "title": "祝英台近    乙卯除夕", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "情脉脉，吹兰一缕心香结。", 
            "心香结，沁人欲醉，再添无力。", 
            "狂蜂欲觅何从觅，当前已恨人天隔。", 
            "人天隔，销魂如此，几生修得。"
        ], 
        "title": "忆秦娥    女儿香，同怡斋九兄作。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "冷墙阴一角，结幽怨，旧痕青。", 
            "自辛苦移根，恋香残蝶，梦也伶俜。", 
            "羞凭，别畦新绿，算年年、称意占阶庭。", 
            "一寸霜姿未展，西风凉透窗棂。", 
            "亭亭。", 
            "还向画图，寻影事，慰飘零。", 
            "怅蝉休露满，芳心委尽，枉致丁宁。", 
            "微酲，晚来乍洗，剩无多清泪奠寒馨。", 
            "流浪他生未卜，斜街花市重经。"
        ], 
        "title": "木兰花慢    旧京移菊，憔悴可怜，感赋。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "霜径都荒，讶捲帘重见，旧日宫裳。", 
            "别经小劫，拈还一笑，原来宝相，不是秋妆。", 
            "金环飘断三生影，乍添续、一线斜阳。", 
            "冱暗香，绀梅数点，商略昏黄。", 
            "相看漫惜瑶觞，算紫赪扫尽，独殿遗芳。", 
            "别成嘉瑞，带围腰瘦，天然入道，冠压眉长。", 
            "凄风捲地虫关闭，远情付、蝶梦飞飏。", 
            "梦未央，雪中露掌辉煌。"
        ], 
        "title": "惜黄花慢    园菊久萎，冬至日忽放二花，冱寒中金英灿然，喜成此阕。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "颜帖闻临，陶诗细和，年华萧散轻送。", 
            "王腊谁知，家风依旧，七宝粥香盈瓮。", 
            "分甘未了，遗笑看、儿童争鬨。", 
            "住近南屏绀宇，声声木鱼呼动。", 
            "年时里居弱弄，灿袈红、几多僧众。", 
            "争爱戒传婿小，也谙禅诵。", 
            "凄断江城旧梦，待晚与、弥陀一龛共。", 
            "磬口花旁，钵盂净供。"
        ], 
        "title": "天香", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "风朝雨暮，笑经岁梦稳，湖波轻橹。", 
            "贳酒邻村，分斋萧寺，恰称六桥淹旅。", 
            "为问几家汉腊，依旧春声万户。", 
            "更持烛、照梅妆深夜，微赪醒否。", 
            "佳处。", 
            "晴雪映，儿女画堂，不夜花光午。", 
            "工部灯辉，太平鼓奏，回首髫年过羽。", 
            "四十明朝已是，空咏少陵诗句。", 
            "耿相忆，整朝衫束老，重梳斑缕。"
        ], 
        "title": "喜迁莺    丙辰除夕，次梦窗福山萧寺岁除韵，寄呈寐叟。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晓妆匀粉重，带眉妩，忒连娟。", 
            "正一镜堆鬟，数峰写影，雪韵高寒。", 
            "经年，画中居住，笑今朝、还向画中看。", 
            "浅碧才回晻霭，飞霙又没绵芊。", 
            "飘然，一叶水云天，渺渺叩湘舷。", 
            "荡吟情未远，关心仍在，一树窗前。", 
            "苔钱，几枝缀玉，问多时、春色上词笺。", 
            "但祝十分开好，不妨小勒红妍。"
        ], 
        "title": "木兰花慢    春日雪后泛舟", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "心醉孤山几树霞，有阑干处有横斜。", 
            "几回坚坐送年华。", 
            "似此风光惟强酒，无多涕泪一当花。", 
            "笛声何苦怨天涯。"
        ], 
        "title": "浣溪沙    孤山看梅", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "倾城士女长堤道，各有情怀好。", 
            "梦中池馆画中人，为问连朝罢酒是何因。", 
            "东风红了西湖水，浓蘸燕支泪。", 
            "输他渔子不知愁，偏向落红深处繫轻舟。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "绝壁挂天琴，泠泠调奇变。", 
            "天风海涛回，终古输一涧。", 
            "落帽石梁底，愧乏秋翮健。", 
            "大珠小如雾，逼视甘唾面。", 
            "苕溪润百里，出谷几回旋。", 
            "安能雪中来，瓢浥冰可咽。", 
            "白绕玉龙飞，争舞花万片。", 
            "绝景非易攀，应让寒衲见。"
        ], 
        "title": "垂虹亭观瀑次愔仲韵", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "南窗容膝安，北窗卧风凉。", 
            "栋宇自魏晋，斯人自羲皇。", 
            "一世没沧海，微木堕渺茫。", 
            "啸傲复何心，有寄乃非狂。", 
            "谁欤同此趣，今见孙平阳。", 
            "所未似渊明，读书精且详。", 
            "龙鳞积岁月，三径犹未荒。", 
            "图中义熙人，顾影何堂堂。", 
            "惜无冬心翁，为图辫发长。"
        ], 
        "title": "题孙隘堪南窗寄傲图卷", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "窅然于世何疏亲，我心寥忽如孤云。", 
            "独回一念依古德，寒灰微爇存炉薰。", 
            "天寒往叩寂寞宅，年来止酒将何欣。", 
            "旁无给侍有壁立，残书拥几移朝曛。", 
            "至人神凝莫疵疠，狂风魑罔徒纷纷。", 
            "等心初不辨孔蹠，床下蚁斗宁知闻。", 
            "梦悬孤光表冥晦，道在屯剥非华勋。", 
            "持世岂在郭李辈，聊许文谢张孤军。", 
            "我来区区献文字，愿挹灏气澄冤芬。", 
            "苦心證慰快一吐，安问异世悠悠云。", 
            "敝裘欠伸忽改岁，邻园花事天机勤。", 
            "行撷春柔涣心结，侍坐还睨高天雯。"
        ], 
        "title": "以近诗请散原先生评定附呈一诗", 
        "type": "古风", 
        "yun": "文"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "美德孰如羊，跪乳异群畜。", 
            "嚼啮只草卉，曾不甘血肉。", 
            "𧥄𧥄既已肥，舍身饱众腹。", 
            "告朔存礼意，献公称旨蓄。", 
            "留皮亦宏济，禦寒生暖燠。", 
            "嗟予虱世间，赖此免瑟缩。", 
            "阳春大地回，质袍仍易粟。", 
            "维羊实无罪，于人惠已足。", 
            "奈何言仁者，乃易牛觳觫。", 
            "佛言人为羊，羊人递相续。", 
            "吾傥司转轮，平反首此狱。"
        ], 
        "title": "美德孰如羊", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "乾坤纳纳独穷处，五字弥天真杜语。", 
            "三百年来歇楚芳，犹幸披图展眉宇。", 
            "学诗入室愧未能，学饿升堂公傥许。"
        ], 
        "title": "题杜茶村先生遗像", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "江海阅万流，人物渺然叹。", 
            "夏虫苦拘墟，乌睹大庭馆。", 
            "卓哉非园翁，放怀无畔岸。", 
            "忘机驯海鸥，大信扫约券。", 
            "交游道虽广，淄渑微可辨。", 
            "晚与诸老翁，世外结婉娈。", 
            "刻意营小园，日涉未曾厌。", 
            "有客洗尊罍，独来数花片。", 
            "书画夙所耽，黄金易珍玩。", 
            "寓物不留物，只供一笑粲。", 
            "出门乘小车，迎绕多鹄面。", 
            "破囊为布施，行意非强善。", 
            "识翁二十年，无改若初见。", 
            "珍果必母遗，回念脸辄泫。", 
            "去年寒食节，我归指江汉。", 
            "还分陈家紫，与充先垄荐。", 
            "今翁届七十，康强喜加饭。", 
            "虽缺陶翟欢，犹幸坡颍健。", 
            "闻作名山游，一洗尘网绊。", 
            "陈诗尽实录，聊补先生传。"
        ], 
        "title": "寿甘翰臣七十", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "岳岳我先祖，慕亲厌华轩。", 
            "清冷玉堂梦，夜夜苍梧烟。", 
            "长歌明发篇，浩叹京国年。", 
            "耿耿永不寐，四世泽未湮。", 
            "浮天屈原水，浩荡孤舟前。", 
            "小子来何暮，落日空苍然。", 
            "言采泽下兰，还复上修门。", 
            "千春白云望，不昧舟夜魂。"
        ], 
        "title": "乙巳二月赴湘长沙湘阴武冈为先高祖金门公旧治遗爱在民至今父老犹能言之时先曾祖秋舫公官京朝常忽忽不乐明发之怀形诸篇什舟夜不寐感怀先德梦中得「长歌明发篇浩叹京国年」十字醒成之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "载雨滞春墙，登楼快明瞭。", 
            "西北稍吞天，一气青浩浩。", 
            "连洲芳草暗，拍浪凫雁矫。", 
            "烟出孤屿明，眦入千帆小。", 
            "极目天东南，焦山影孤抱。", 
            "忆凭观音崖，千里收寸杪。", 
            "蜿蜒众峰趋，风烟四天渺。", 
            "落日镕如金，长波织成缥。", 
            "入世此江山，万古夕阳好。", 
            "蜂房各户牖，云窗乱窈窕。", 
            "海西书一龛，定慧竹千筱。", 
            "玉兰施香严，银杏悦枯槁。", 
            "讽佛晓钟清，说鬼夜灯窅。", 
            "梦中自然庵，再过僧病老。", 
            "门外浪翻江，庭内寂无鸟。", 
            "真我悟蜩空，尘寰观蚁扰。", 
            "去住皆定因，喧寂随所造。", 
            "昔贤整乾坤，家常茶饭了。", 
            "凌江有石阑，趺坐忘暮蚤。"
        ], 
        "title": "予自游焦山梦寐不能忘舟过岳阳雨中登楼怀望", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "斜阳布满地，雷雨忽在颠。", 
            "仰看四泬寥，声出双松间。", 
            "属耳倏已远，飞度万壑泉。", 
            "老龙动鳞甲，破碎还苍坚。", 
            "金刚万毫毛，一一威神全。", 
            "仰屈寻丈地，开阖成诸天。", 
            "落落孤直胸，回荡生高寒。", 
            "提挈四天下，度入太古年。", 
            "想见陶隐居，拥衣但高眠。", 
            "无闻兹未能，且證声音禅。"
        ], 
        "title": "天宁寺听松", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "节寒气逾爽，逸兴当秋阑。", 
            "轻车赴晚道，影堕苍茫间。", 
            "当年亭馆地，今日斜阳宽。", 
            "灵宫访秋菊，落叶空池坛。", 
            "回步过萧寺，著履苍苔乾。", 
            "长松抗高阁，杂卉迤修栏。", 
            "龙蛇动四壁，赞赏生微叹。", 
            "文字为小技，今成空谷兰。", 
            "历历钟梵音，诸天度凰鸾。", 
            "地清坐忘暝，茶歇神初完。", 
            "妙境如追逋，眩瞥迹已残。", 
            "归车就市饮，嘈切千指弹。", 
            "一心造喧寂，同境殊悲欢。", 
            "百年非可知，放怀寻所安。"
        ], 
        "title": "秋日同李伯虞左笏卿周沈观丈访菊太清观不得遂至龙泉寺归过酒楼小饮周丈有诗次韵", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "驱车尘冥冥，隐见孤塔圆。", 
            "大佛相接引，一径横苍烟。", 
            "升堂坐初定，微风度檀栴。", 
            "开窗纳远秀，小幅横辋川。", 
            "春芳满秋砌，悴叶犹扶妍。", 
            "想见腰鼓发，车马何喧阗。", 
            "暂荣悟常寂，爱此萧境閒。", 
            "长廊引幽步，奥复穷诸天。", 
            "殿古金界坏，树老秋阳殷。", 
            "何代万石钟，横身卧高阡。", 
            "出手试一击，龙吼殷河山。", 
            "煌煌乾隆碑，天笔惊如椽。", 
            "明政移寺珰，狐鼠多功缘。", 
            "真源一飘洒，薰腐为洗湔。", 
            "惜哉洒扫缺，岁久生荆菅。", 
            "园林虚有神，运化悲如环。", 
            "俯仰日向暮，胜迹空流连。", 
            "松风无世情，谡谡吹面寒。"
        ], 
        "title": "游天宁寺同左笏卿丈作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "河伯乍惊身一蠡，十度真成九度休。", 
            "平生所负忽失据，别有窥见无由求。", 
            "要自黄严入韩豪，更参李婉调王遒。", 
            "刚柔纯肆非异致，望见难至风引舟。", 
            "先生说诗如说道，一稊直可穷明幽。", 
            "根器钝鲁安足言，刻骛聊可息一邱。", 
            "凉风飒飒天忽秋，疾雷破柱惊聋虬。", 
            "我军出手有周侯，閒居饱饭百不忧。", 
            "且从先生长隐几，深堂炉香幻成紫，定心时为微物起。"
        ], 
        "title": "和左笏卿丈并简泊园丈", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "村妇饲鸡孙，辛勤养婴等。", 
            "鼬鼠潜杀机，强食罪可刭。", 
            "感君哺育恩，肥时报一鼎。", 
            "为仁既多术，觳觫从可忍。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "子瞻谪惠州，夜半困醪醨。", 
            "儿子撷园蔬，宿酲解芳饴。", 
            "盎然煮风露，妙绝无人知。", 
            "黠哉五柳翁，美酒常自持。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其二", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "驱车赴近局，卯饮日西斜。", 
            "欢然多笑言，归眠眩空花。", 
            "云霞千朱门，晏晏转岁华。", 
            "何门寂寞宅，载酒思侯芭。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其三", 
        "type": "古风", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "刀匕森在几，朵颐动天骄。", 
            "𧥄𧥄鱼脱渊，燔炙良自招。", 
            "眉睫有不见，吾闻螳捕蜩。", 
            "六合一大梦，逐鹿迷覆蕉。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其四", 
        "type": "古风", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "为人只为子，学道先学贫。", 
            "兹言闻夏峰，使我汗渍巾。", 
            "清晨不努力，拂枕万感新。", 
            "未觉梦中梦，安得身外身。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其五", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我友沈休文，素食如头陀。", 
            "去看春寺花，争棋烂斧柯。", 
            "本来妙明身，忽已同山阿。", 
            "自君之去矣，来日何其多。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其六", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "栖栖刘使君，闭门菜一亩。", 
            "散粟乌鸢集，菲食童仆走。", 
            "与之久周旋，了不见尾首。", 
            "积累愚公愚，万一山可负。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其七", 
        "type": "古风", 
        "yun": "有"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "浮生何营营，八荒同一丘。", 
            "古人足佳传，斗米良可求。", 
            "刍狗自刍狗，宛转不能休。", 
            "何当春草间，脱身穿鼻牛。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其八", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "蹠腹甘人脑，柴步防蚁伤。", 
            "道家葆婴儿，佛身施虎狼。", 
            "子莫如执中，岂非钓不纲。", 
            "鸡栖白日暮，彷徨歧路羊。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其九", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "学诗作黄语，学道执黄戒。", 
            "远荤刚制酒，脱汝世俗械。", 
            "忍语小儿拳，意根大本薤。", 
            "已矣婚宦人，铺张清净债。"
        ], 
        "title": "读山谷「忍持芭蕉身多负牛羊债」诗句有所感用其韵为十诗 其十", 
        "type": "古风", 
        "yun": "卦"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "春之来兮自何所，雪凘冰泮兮悲故处。", 
            "众人熙熙登春台，我欲从之意忽阻。", 
            "今我不乐诵书史，其骨已朽空自语。", 
            "骄气淫志何益身，漫掷幽忧付来许。"
        ], 
        "title": "感春四首次昌黎韵 其一", 
        "type": "古风", 
        "yun": "语"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我闻先圣感春时，迟迟白日心伤悲。", 
            "我巢漂摇苦风雨，绸缪一纲振天维。", 
            "深衣玉几式忧患，帘外万息潜相吹。", 
            "天人当春悄怀抱，下土蠢蠢畴知之。", 
            "蓬门小女贮薄怨，春风入幕轻猜疑。", 
            "蜂颠蝶舞絮撩乱，含意凝睇羞陈词。", 
            "荡荡青天那可问，屈葬鱼腹陶沉醨。", 
            "江花恼人诉不得，杜鹃啼血成冤痴。", 
            "仙凡贵贱势殊绝，心烦意乱知无宜。", 
            "纫兰经年香气灭，忍此绵邈当语谁。"
        ], 
        "title": "感春四首次昌黎韵 其二", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晨兴不能食，夜思不能卧。", 
            "役役形空劳，忽忽志潜惰。", 
            "江湖入怀新，乡井合眼堕。", 
            "一醉三年留，投辖真无奈。"
        ], 
        "title": "感春四首次昌黎韵 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "挂冠神武猗何人，洗耳松风拂龙鳞。", 
            "不知有冬漫春夏，了无荣悴空喜嗔。", 
            "我今何为在尘世，看花对酒长忧贫。", 
            "长安市儿弄狡狯，变化往往能通神。", 
            "仙人长爪双鬓雪，弹指东海三扬尘。", 
            "嗟哉吾党二三子，呻吟蛩駏还相亲。", 
            "清晨坐起天气白，下照万木浓光新。", 
            "不须停杯转烂漫，隐几一梦山中春。"
        ], 
        "title": "感春四首次昌黎韵 其四", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔东游何所睹，山川步步伤甲午。", 
            "忽观壁画使我惊，身入庚子天津城。", 
            "干霄烽火飞霹雳，合围虏骑纷纵横。", 
            "残军一旅据水次，鼓声已死犹力争。", 
            "大旗红折惊飙斜，半残马字飘尘沙。", 
            "颓垣下照白日淡，妖红一丈龙船花。", 
            "神伤魄动愁逼视，太息沙场生尺咫。", 
            "却归故国吊遗墟，不见烟尘双阙起。", 
            "天崩地坼无由逃，其雨杲杲寒霾消。", 
            "谁翻残局作胜势，气盈脉偾酣醨醪。", 
            "水晶之宫何岧峣，五侯甲第争相高。", 
            "龙武新军气矜豪，劫人黑夜胡国刀。", 
            "河伯汪洋轻海若，大人游戏连群鳌。", 
            "寸地尺田树荆棘，中央四角酬天骄。", 
            "不闻韶州遣使祭，谁当社饭长攀号。", 
            "挂冠汲黯留不得，吞声杜老空悲骚。", 
            "出辱下殿那可再，坐抚往事忧心忉。", 
            "云愁海思无断绝，五陵石马风萧萧。"
        ], 
        "title": "甲辰岁日本观油画庚子之役感近事作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "湘娥啼血斑竹枯，仙人游戏耽蓬壶。", 
            "三山娲皇补天馀，春愉秋怨世则无。", 
            "绰约仙子多敷腴，中有一人独清癯。", 
            "千门万户无空虚，何年再见青鸾孤。", 
            "臣朔偷入骇睢盱，修廊浓花照明湖。", 
            "松篁万籁真笙竽，舞殿閒煞红氍毹。", 
            "忽走一殿惨不舒，白日下照空四隅。", 
            "当阶设几香爇炉，绛帷朱琐网蜘蛛。", 
            "天降玉棺遗双蚨，清供无人付花奴。", 
            "却转后院苍苔芜，金风瑟瑟摧清梧。", 
            "监者谓此凤所庐，旧障红墙今始除。", 
            "团扇不怨秋风疏，银河咫尺千里迂。", 
            "杂花破红鸟相呼，独非我春亲道书。", 
            "偶戏赤水双明珠，胭脂涴井红模糊。", 
            "瀛海晶莹不可桴，日闻斲冰进飞鱼。", 
            "九洲采药群灵趋，丹成忽堕龙髯须。", 
            "朔闻此言惊且吁，历三千年神不娱。", 
            "影眸凄景无由驱，魂梦不敢朝华胥。", 
            "仙官笑谓子何愚，海水清浅曾斯须。", 
            "向来清怨钟上都，日堕月蚀真区区。", 
            "仙家哀乐与世殊，玉女司册连环如，不见王母今回车。"
        ], 
        "title": "游仙", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "丈人天机精，守骏用其跛。", 
            "行李地一周，严身无侍婐。", 
            "去岁江淮饥，急难蛾赴火。", 
            "愿了卧僧庵，清梦一月可。", 
            "病中自观身，返照跏趺坐。", 
            "江海晚喧嚣，避地隐青琐。", 
            "不见疑天人，既见忘尔我。", 
            "行脚欲无毛，颇谓参净果。", 
            "我来分蒲团，衡门常反锁。"
        ], 
        "title": "赠刘朴生丈", 
        "type": "古风", 
        "yun": "哿"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "恭默殷高后，开明魏孝文。", 
            "殷忧从没世，多难启吾君。", 
            "待蓄三年艾，旋停八表云。", 
            "茹哀占复始，傥见鼎来汾。", 
            "万国归心久，苍皇一举烽。", 
            "秦山愁驻马，辽海喜归龙。", 
            "欲待悲风木，翻成应洛钟。", 
            "天家殉慈孝，辛苦启双封。", 
            "汉社英灵在，宸谋运斡神。", 
            "执枢真有托，移彗竟无人。", 
            "九译哀何切，千秋恨尚新。", 
            "小臣无以报，空湿景山尘。"
        ], 
        "title": "恭挽德宗景皇帝用李商隐昭肃皇帝挽诗韵", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "去年我失女，凉秋生炎曦。", 
            "归家见我侄，面貌惊如伊。", 
            "长女错识妹，喜极但索归。", 
            "我亦多抱持，相对何依依。", 
            "安知岁一周，地下真相随。", 
            "遥想瓢饮人，双涕还一垂。", 
            "书来使我咤，寄字聊相悲。"
        ], 
        "title": "渭渔三兄殇女感寄", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "山谷谪荆州，复入都下梦。", 
            "小窗逢春暄，撩人花气重。", 
            "今我住梦中，风味略相共。", 
            "园丁担花来，一笑分薄俸。", 
            "火速三春妍，并作斗室供。", 
            "隔年水仙梅，贞秀出冰冻。", 
            "多香不相袭，并妙难伯仲。", 
            "安居虱清时，视涪得孰众。", 
            "几得如许閒，清坐了宾送。"
        ], 
        "title": "斋中红梅水仙山茶瑞香海棠牡丹玉兰盛开", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": "五言排律", 
        "text": [
            "零雨仍成雪，淹连及暮春。", 
            "微看草色动，不见柳条新。", 
            "冻雀依檐静，昏鸦度影频。", 
            "相亲馀宿火，横集是流尘。", 
            "榻拥萧寥夜，窗窥黯淡晨。", 
            "心寒所见世，蹇重已衰身。", 
            "圆觉终罹毒，犍连不忆神。", 
            "由来仁者意，坚白任缁磷。"
        ], 
        "title": "零雨", 
        "type": "排律", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言排律", 
        "text": [
            "隔海传佳酿，当筵剖尺鳞。", 
            "不期丁巳酒，还饷戊寅人。", 
            "荏苒年光逝，飘飖涕泪新。", 
            "开尊思旧侣，发瓮触前尘。", 
            "元老吁谟切，临缄慰望频。", 
            "情随千里重，味识远年醇。", 
            "无补虚承惠，多歧莫致身。", 
            "同云天若醉，苦雾海迷津。", 
            "坐困悲鱼服，持危愧虱臣。", 
            "蒙皮能噬主，假翮但依邻。", 
            "疾或杯蛇误，酸因肆犬嗔。", 
            "居然成背已，一任诮迂辛。", 
            "覆辙堪重迹，穷冬望好春。", 
            "终怀濡首戒，阳位复艰屯。"
        ], 
        "title": "韬庵年丈以丁巳酒寄饷与愔仲对饮感怀赋寄排律十四韵（壬申）", 
        "type": "排律", 
        "yun": "真"
    }, 
    {
        "author": "陆求可", 
        "era": "清", 
        "subtype": null, 
        "text": [
            "江风浩渺，把游客送到，焦山高处。", 
            "指点南徐秋色里，但见丛丛烟树。", 
            "野鹤闲鸥，孤云淡月，昏晓山中趣。", 
            "看浮玉塔，层层光连北固。", 
            "遐想昔日焦先，超然物外，抱膝歌梁甫。", 
            "高节清风千载度，谁解栖幽守素。", 
            "试听山僧，金钟打罢，深悔红尘误。", 
            "山资须办，向云中、采芝露。"
        ], 
        "title": "念奴娇（焦山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "苍苍千仞，看大江东注。", 
            "昼夜走蛟龙，喜金山、不随波去。", 
            "潮生潮落，不识几何年，京口驿，瓜洲渡。", 
            "南北虚舟路。", 
            "风流苏子，暇日寻僧语。", 
            "解带镇山门，谈笑间、禅床何处。", 
            "妙高台上，听水调歌头，月横江，风满树。", 
            "搔首青天暮。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "覆舟山右。", 
            "郁郁峰峦秀。", 
            "山号鸡鸣犹似旧。", 
            "那得鸡鸣时候。", 
            "当年开馆山头。", 
            "文章照耀千秋。", 
            "试问次宗何在，闲云一片悠悠。"
        ], 
        "title": "清平乐（鸡鸣山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "长干南去，复岭平冈，似霞蔚云蒸。", 
            "正繁花撩乱，雏莺睍睆，天气新晴。", 
            "处处旗亭歌扇，游屐尽堪停。", 
            "醉倒荒坡下，微月高升。", 
            "记得南朝遗事，有云公说法，梵语风清。", 
            "看天边、片片花落石床平。", 
            "今日山空烟暝，问禅心、但草色鸦声。", 
            "举头望、天花不见，醉眼花生。"
        ], 
        "title": "八声甘州（雨花台）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "澄江点点残霞，俨然昔日真人气。", 
            "偶来登眺，海天空阔，下临无地。", 
            "江北江南，青山对面，晚云如髻。", 
            "向天公搔首，惊人好句，索此处，高吟耳。", 
            "多少梁陈旧迹，都付斜阳影里。", 
            "茫茫今古，有谁认得，临春结绮。", 
            "乘兴而来，不须留恋，早归休矣。", 
            "怕今朝、石燕兴亡，感叹凌风飞起。"
        ], 
        "title": "水龙吟（燕子矶）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "法王家，龙象屋。", 
            "穿得袈裟，便有青山福。", 
            "香案石床依断谷。", 
            "岩鹿山鸡，都与山僧熟。", 
            "雾同栖，云共宿。", 
            "片片天花，合满花山麓。", 
            "千丈芙蓉风谡谡。", 
            "夜坐招提，细检传灯录。"
        ], 
        "title": "苏幕遮（花山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "风光处处唤游人，牛首十分春。", 
            "花开早，鸟啼新，蜡屐破层云。", 
            "磴道石嶙峋，莫逡巡。", 
            "身登天阙近青旻，看斜曛。"
        ], 
        "title": "诉衷情（牛首山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "叠嶂层峦青未了。", 
            "千佛岩前，绿水犹环绕。", 
            "朝鼓暮钟声缥缈。", 
            "孤云隔断风尘道。", 
            "蹑屐频登高处好。", 
            "回首金陵，一览诸峰小。", 
            "兰若栖霞僧未老。", 
            "摄生草长无昏晓。"
        ], 
        "title": "蝶恋花（栖霞山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "虎邱山色郁崔嵬。", 
            "烟暖花开。", 
            "香车宝马山塘路，春光暗里相催。", 
            "闲客漫携龙笛，丽人争戴金钗。", 
            "剑池鹤涧讲经台。", 
            "塔影云隈。", 
            "今春远结看花侣，笑迎风满举云罍。", 
            "月下莫言归去，遏云歌调初来。"
        ], 
        "title": "风入松（虎邱）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "隔江春信问梅花，在江南山里。", 
            "被东风、吹到梅花国，狂蜂蝶先来矣。", 
            "看花共索春醪味。", 
            "望青帘摇曳。", 
            "愿倾城、世外佳人一笑，羌笛须回避。"
        ], 
        "title": "探春令（邓尉山）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "波撼盂城，气蒸淮楚，千顷汪汪。", 
            "虚无空阔，彷佛似潇湘。", 
            "阵阵凫鹥散乱，任渔艇、短曲无腔。", 
            "微茫里、昼眠估客，风送牙樯。", 
            "岁岁叹沧桑。", 
            "波臣怒、如今不受堤防。", 
            "秋风瓠子，何处稻粳香。", 
            "斗大孤城国士，可曾见、湖内珠光。", 
            "金堤上，鸠形鹄面，泪落苍茫。"
        ], 
        "title": "东风齐着力（甓社湖）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "如练澄江。", 
            "百端交集，对此茫茫。", 
            "雨后钟陵，烟中北固，青入篷窗。", 
            "金焦顶上斜阳。", 
            "浪淘尽、英雄伯王。", 
            "愿汲南零，旋烹顾渚，细话兴亡。"
        ], 
        "title": "柳梢青（扬子江）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "湖头春水照花明。", 
            "黄鹂爱晓晴。", 
            "苏堤断续卖花声。", 
            "垂杨新雨青。", 
            "坐玉馆，弄瑶筝。", 
            "当垆尽可憎。", 
            "画船一叶惹游情。", 
            "红裙曳手行。"
        ], 
        "title": "醉桃源（西湖）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "月团圞。", 
            "琼楼玉宇净无烟。", 
            "金波耿，苍茫云水远相连。", 
            "湖山增皎洁，花柳斗婵娟。", 
            "漾清涟。", 
            "一声声、摇过采莲船。", 
            "谪仙已往，空冷落、锦袍鲜。", 
            "谁乘兴，骑鲸捉月上青天。", 
            "清晖涵碧下，香雾岳坟前。", 
            "列芳筵。", 
            "愿年年、夜夜总长圆。"
        ], 
        "title": "拂霓裳（湖上月）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "连朝春雨足。", 
            "添得十分湖水绿。", 
            "东风无力，轻动波纹如縠。", 
            "未许桃花几片流，止容柳叶千条拂。", 
            "野鹭孤游，山鸥双浴。", 
            "镇日游人征逐。", 
            "载不尽、清丝脆竹。", 
            "冯异偏爱风流，溅珠喷玉。", 
            "燕姬倒影红裙现，越女看妆青黛蹙。", 
            "花柳千年，芰荷一曲。"
        ], 
        "title": "鱼游春水（湖上水）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "十里西湖二月天。", 
            "红紫暄妍。", 
            "苏公堤上沽春酒，向桃溪李径留连。", 
            "花神如解意，尽吐樽前。", 
            "醉折红英插帽檐。", 
            "春色嫣然。", 
            "金铃着意深深护，忍听林表啼鹃。", 
            "止容轻粉蝶，双宿双穿。"
        ], 
        "title": "看花回（湖上花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "轻暖轻寒，酿就湖头柳色。", 
            "摇荡千条青欲滴。", 
            "朱楼掩映，好系黄金勒。", 
            "镇日里、多少燕穿莺掷。", 
            "张绪当年，风流堪识。", 
            "小蛮腰细东风急。", 
            "三眠乍起，共波光争碧。", 
            "晴陌上，不送阳关行客。"
        ], 
        "title": "殢人娇（湖上柳）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "燕啼莺语。", 
            "烟花满路。", 
            "遍香闺、引起春情思。", 
            "结束宫妆，肯孤负、踏青天气。", 
            "散金莲、柳边沙际。", 
            "飞来峰下，湖心亭畔，软春风、轻飘罗绮。", 
            "拜佛听经，好游遍、湖头诸寺。", 
            "笑窥人、喜孜孜地。"
        ], 
        "title": "解佩令（湖上女）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春色乍来，小儿坡、绿芜烟暖。", 
            "空点缀多情，凝望恨王孙远。", 
            "萋萋一路，衬几片、落花红艳。", 
            "看小青墓上，极目连天肠断。", 
            "骏马嘶时，香车行处，倍觉轻软。", 
            "更零露初漙，想杀清扬婉娈。", 
            "瑶琨迢递，甜溪水浅。", 
            "随六桥、日落白羊归晚。"
        ], 
        "title": "蕙兰芳引（湖上草）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "花草暖放春风路。", 
            "石燕凌空，一霎飞云过雨。", 
            "寻芳树。", 
            "柳下纶巾湿透，折角归前渡。", 
            "看远近、翠壁苍山委深雾。", 
            "此际真如画，但蜻蜓燕子频来去。", 
            "兰舟舣别浦。", 
            "云幔低垂，苇叶萧萧，芭蕉淅淅，是我醉酒催诗处。"
        ], 
        "title": "过涧歇（湖上雨）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "五言绝句", 
        "text": [
            "秋菊真佳士，同倾饯岁觞。", 
            "相依忘甲子，不觉见春王。"
        ], 
        "title": "除夕对菊口占", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言绝句", 
        "text": [
            "绕佛痕三匝，弥天恨一丝。", 
            "炷残身不去，痴绝九峰师。"
        ], 
        "title": "焚香", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言绝句", 
        "text": [
            "温公有至言，茶新墨惟旧。", 
            "半笏能返魂，隐几梦元祐。"
        ], 
        "title": "题心畬宋墨拓本", 
        "type": "绝句", 
        "yun": "宥"
    }, 
    {
        "author": "陈曾寿", 
        "era": "清", 
        "subtype": "五言绝句", 
        "text": [
            "客枕萦湖梦，风扉咽橹声。", 
            "寻常经过事，一一似前生。"
        ], 
        "title": "客枕", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言绝句", 
        "text": [
            "往往庭花发，看看二月空。", 
            "百年有春梦，春梦未能同。"
        ], 
        "title": "梦中见一诗", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言绝句", 
        "text": [
            "残灯君独去，深院雨来时。", 
            "契阔他年意，温凉竟夕思。"
        ], 
        "title": "与莘田夜话去后作", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "平生最爱钟声好，今上钟楼更看山。", 
            "楼下钟声才一杵，白云几度幻苍颜。"
        ], 
        "title": "钟楼口占", 
        "type": "绝句", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "閒居兀兀自堪惊，还羼溪山缥渺情。", 
            "树石一庭皆可友，世人休问作么生。"
        ], 
        "title": "题画", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "育王寺里分豆粥，何似戒坛风味新。", 
            "傥入山中径披薙，真能康济自家身。"
        ], 
        "title": "育王寺豆粥甚美与西山戒坛寺稷粥可称双绝", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "晓日朦胧闻竹鸡，杂花写影石栏西。", 
            "竹苞才吐青青节，穿径杨花踏作泥。"
        ], 
        "title": "春日早起", 
        "type": "绝句", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "四围檐瀑泻淋浪，万偈澜翻作道场。", 
            "省识劳生滋味了，湖斋听雨最清凉。"
        ], 
        "title": "湖庐听雨", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "金戈铁马气如虎，愁听北窗风撼沙。", 
            "不见白衣且高卧，两三黄菊义熙花。"
        ], 
        "title": "朔风", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "扰扰争窠蜂世界，劳劳旋磨蚁生涯。", 
            "凭谁更问山中事，玉树无心几度花。"
        ], 
        "title": "七月初四日夜直时复园寥志正游焦山杂忆山中诸胜小诗寄之 其一", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "夜槛凭江万象冥，崩雷忽遣睡龙惊。", 
            "飙轮驰过久无影，才有潮回浪打声。"
        ], 
        "title": "七月初四日夜直时复园寥志正游焦山杂忆山中诸胜小诗寄之 其二", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "江天漠漠化空烟，半榻容身真自閒。", 
            "咫尺不知帆在水，百年安得雨藏山。"
        ], 
        "title": "七月初四日夜直时复园寥志正游焦山杂忆山中诸胜小诗寄之 其三", 
        "type": "绝句", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "背负明霞叶叶舟，靴文万顷夕风柔。", 
            "閒看落日平生事，不待山僧更苦留。"
        ], 
        "title": "七月初四日夜直时复园寥志正游焦山杂忆山中诸胜小诗寄之 其四", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "駴耳滔滔万派东，百年惊浪压孤蓬。", 
            "何时栖息焦山去，卧看斜阳自打钟。"
        ], 
        "title": "七月初四日夜直时复园寥志正游焦山杂忆山中诸胜小诗寄之 其五", 
        "type": "绝句", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "剑叟蒲团梦未回，九衢车马殷成雷。", 
            "魏南刘北天万里，长昼断无剥啄来。"
        ], 
        "title": "送魏刚长之官滇南", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "无复心情羡暮鸦，晚菘陈酒共年华。", 
            "故人天末如相梦，秋雨荒园种菊花。"
        ], 
        "title": "寄莘田", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "清阴淡日转空廊，坐久曾无蜂蝶忙。", 
            "真实不虚花满地，残春来看白丁香。"
        ], 
        "title": "法源寺看丁香", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "万草千花点缀新，翩翻长曳地衣尘。", 
            "却嫌重累难胜舞，笑把春衣借与人。"
        ], 
        "title": "梦中作", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "鼓角声中几度过，夕阳如梦旧山河。", 
            "再来更觉西山好，只是青随泪眼多。"
        ], 
        "title": "辛亥八月二十五日舟过黄州", 
        "type": "绝句", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "不复微赪上玉肌，也无清泪化胭脂。", 
            "空山淡薄收拾住，便了酬春无限思。"
        ], 
        "title": "白梅", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "疏阴一径竹交加，竹下修兰绕径斜。", 
            "竹露潺潺如过雨，素心初放两三花。"
        ], 
        "title": "纪梦中所见", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "未许津梁倦，还成示疾因。", 
            "药囊犹待检，诗笔已相亲。", 
            "横气惊巫日，华颠扫秽人。", 
            "何时报飞卫，真见虱如轮。"
        ], 
        "title": "和乙庵师二首并简愔仲 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "寂寞吴趋曲，凄凉越绝篇。", 
            "群迷塞蚩雾，短景促羲鞭。", 
            "意钓连江海，天游阅岁年。", 
            "枫香起沉滞，端望玉堂仙。"
        ], 
        "title": "和乙庵师二首并简愔仲 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "散步晴秋夜，荒庵喜再过。", 
            "草寒虫语细，殿圮月明多。", 
            "悬瀑存残梦，闻经断苦哦。", 
            "看山兹发轫，事业岂蹉跎。"
        ], 
        "title": "慈胜庵同人步月", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "秋露白团团，秋花绕石阑。", 
            "到根滋嫩菊，附蒂润修兰。", 
            "丛湿香难隐，宵长泪不乾。", 
            "恩膏沁芳髓，只是带清寒。"
        ], 
        "title": "秋露", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "播荡宁知岁，归来尚及春。", 
            "竹扶高石瘦，花救小园贫。", 
            "巡视周三径，情亲见四邻。", 
            "起衰诗力薄，惭愧草堂人。"
        ], 
        "title": "岁除返湖卢", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "开卷久逾亲，晚交惟二陈。", 
            "待分一滴水，已负百年身。", 
            "谏果存回味，寒花发古春。", 
            "还凭蒋山蒋，拂拭起光新。"
        ], 
        "title": "蒋苏盦新刊简斋集见赠", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "圆月有情夜，松风无尽年。", 
            "暗凉生殿石，微热上炉烟。", 
            "结像长如在，龛灯共不眠。", 
            "诸天有成毁，悲泪自成天。"
        ], 
        "title": "忆舍利殿", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "绳绝从知处，沉吟竟至今。", 
            "孤臣盈箧泪，先帝十年心。", 
            "去国残春黯，藏山爱日深。", 
            "无由见高躅，伫立望轻阴。"
        ], 
        "title": "题江杏村前辈梅阳归养图", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "正笏回天手，清流实地人。", 
            "朝年恢大略，末命瘁孤臣。", 
            "时至堂堂去，忧来种种新。", 
            "老成遗脉断，宁止泪沾巾。"
        ], 
        "title": "张文襄公挽诗二首 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "事大谋能定，机沉见若迟。", 
            "济时新贯旧，沃主孝兼慈。", 
            "宇泰阴凝日，心寒痛定时。", 
            "弥留天下计，继座孰愆期。"
        ], 
        "title": "张文襄公挽诗二首 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "万雪一东遒，雄担嗟尔能。", 
            "枯心生世界，寒色起锋棱。", 
            "绝谷空无待，弥天气若凭。", 
            "风来助呜咽，无泪洗崚嶒。"
        ], 
        "title": "和人咏松二首 其一 孤松", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "坚瘦入松骨，疏疏天色中。", 
            "何心动鳞甲，无力补秋空。", 
            "叶劲风犹满，翎寒鹤未丰。", 
            "冷筇久孤倚，寥阔思何穷。"
        ], 
        "title": "和人咏松二首 其二 疏松", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "淡澍青冥里，湖山正寂然。", 
            "十年藏我梦，孤影入钟天。", 
            "步冷溪桥旧，心苏钓石前。", 
            "一椽聊可借，横榻晚梅边。"
        ], 
        "title": "壬子二月同恪士梅庵至西湖寓刘氏花园 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "竹树深深地，天留听雨声。", 
            "山藏馀塔淡，阴迥逼花明。", 
            "点滴无春思，飘摇损客情。", 
            "道人寒不睡，煮茗话深更。"
        ], 
        "title": "壬子二月同恪士梅庵至西湖寓刘氏花园 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "小立真忘世，栖迟荒径苔。", 
            "岚光压新柳，莺语及残梅。", 
            "二月春犹静，微阳晚暂开。", 
            "临流商去住，何日更重来。"
        ], 
        "title": "壬子二月同恪士梅庵至西湖寓刘氏花园 其三", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "百年容继见，一代数公存。", 
            "孤酩回天纪，微吟狎海喧。", 
            "支离非世质，耿介是骚魂。", 
            "还作微虫蛰，尊前许细论。"
        ], 
        "title": "赠散原先生", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "幽幽理安寺，一径入云斜。", 
            "不断夹溪竹，忽流何处花。", 
            "笋参远年酒，泉荐本山茶。", 
            "谁得心无事，僧房共岁华。"
        ], 
        "title": "理安寺癸丑", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "萎菊同残夜，昏檠且复光。", 
            "流天钟发瓮，墐户梦排阊。", 
            "海晕一痕月，风鸣千树霜。", 
            "閒过散原老，苦茗与参将。"
        ], 
        "title": "和散原先生寒夜见过", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "不雨昼冥冥，千山拥佛青。", 
            "松身写罗汉，泉梦入风霆。", 
            "古径惟寒叶，秋芳有异馨。", 
            "吹襟坐岩石，添我两忘形。"
        ], 
        "title": "散叟去后独游云林寺二首 其一", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "遗直今黄发，贞元世几迁。", 
            "如编周季略，莫记伯阳年。", 
            "贾疏先忧切，桓经晚遇偏。", 
            "不应采芝叟，长作武夷仙。"
        ], 
        "title": "寿陈韬老及其配王夫人七十初度 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "岩筑孤臣老，龙潜圣学深。", 
            "行藏关运会，位置费天心。", 
            "丰羽存商皓，斟玄备傅箴。", 
            "恭闻执业语，欢喜为沉吟。"
        ], 
        "title": "寿陈韬老及其配王夫人七十初度 其二", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "偕老同裘褐，传家祇礼诗。", 
            "人称献之姊，德劭仲弓儿。", 
            "去国违尊酒，攀天繫梦思。", 
            "遥酬海棠宴，还约菊花期。"
        ], 
        "title": "寿陈韬老及其配王夫人七十初度 其三", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "凛冽成何夜，沉吟非一今。", 
            "枕空千古事，钟满五更心。", 
            "虚影侵窗竹，频呼警水禽。", 
            "悲怀定游思，未敢入萧森。"
        ], 
        "title": "凛冽", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "磊落平生志，常忧莫致身。", 
            "泪枯沧海变，任重白头新。", 
            "龙德当潜跃，天骄费扰驯。", 
            "至难真幸尔，辅翼仰高宸。"
        ], 
        "title": "梁节庵师六十初度 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "辛苦湖堂语，苍凉已十年。", 
            "锄奸终遂志，留命似符天。", 
            "昨扫铜驼棘，曾开角黍筵。", 
            "长看松柏健，忽觉岁时迁。"
        ], 
        "title": "梁节庵师六十初度 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "才老天心见，身肥义战强。", 
            "先师有遗句，晚节淬刚肠。", 
            "种菊承馀露，倾葵耐曙霜。", 
            "平生苏太史，兼爇后山香。"
        ], 
        "title": "梁节庵师六十初度 其三", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "无住东轩老，生心一是閒。", 
            "江河回独念，天帝照孱颜。", 
            "问道经三匝，明宗示八还。", 
            "埃风阊阖迥，昔昔梦同攀。"
        ], 
        "title": "乙老六十九岁生日祝词 其一", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "海日常明夜，高楼坐久如。", 
            "逍遥盈几字，忧患叠床书。", 
            "客至言无隐，居深泽有馀。", 
            "晴窗揲周易，破涕一轩渠。"
        ], 
        "title": "乙老六十九岁生日祝词 其二", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "敝帽欹徐整，深衣绝屡缝。", 
            "外形从躐蹋，自哂托龙钟。", 
            "雾豹深冥见，云龙合漠从。", 
            "卿容晬书气，天语肖高宗。"
        ], 
        "title": "乙老六十九岁生日祝词 其三", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "晚遇过陶翟，贞荣度岁寒。", 
            "志同真法喜，观谛得心安。", 
            "渥泽三危露，回颜七返丹。", 
            "待舒忧国痗，九畹艺萱兰。"
        ], 
        "title": "乙老六十九岁生日祝词 其四", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "天水与阶平，山门坐月明。", 
            "墙灯移殿影，虫响出江声。", 
            "语寂钟初发，宵寒茗更清。", 
            "浮生苦劳转，净业羡支更。"
        ], 
        "title": "定慧寺山门看月与彊村同作", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "先帝幽忧极，攀酬有一臣。", 
            "心枯廿年事，史见十分人。", 
            "遗孽图仍蔓，崇冈植已新。", 
            "向来诉冥漠，惨淡忽相亲。"
        ], 
        "title": "梁文忠公挽诗 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "命系三纲重，褒逾九锡荣。", 
            "易名孚异口，恒性动蚩氓。", 
            "鹃拜伤臣甫，鸾讹痛屈平。", 
            "区区异微尚，一世诧孤行。"
        ], 
        "title": "梁文忠公挽诗 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "瞻拜思初地，天泉到此时。", 
            "谁承江汉学，相望柳堂祠。", 
            "遣祭昭先见，宣哀惜慭遗。", 
            "深宫终始念，占复九原知。"
        ], 
        "title": "梁文忠公挽诗 其三", 
        "type": "律诗", 
        "yun": "支"
    }, 
    {
        "author": "陈融", 
        "era": "清", 
        "subtype": "七言绝句", 
        "text": [
            "堕泪销魂趁落晖，北风愁绝客南归。", 
            "人随云水心随月，是否坡翁善学韦。"
        ], 
        "title": "寂园示答无庵诗得一绝", 
        "type": "绝句", 
        "yun": "微"
    }, 
    {
        "author": "陈融", 
        "era": "清", 
        "subtype": "七言绝句", 
        "text": [
            "一发青山鹧鸪影，人立苍茫风雨中。", 
            "八尺龙驹三尺剑，须知汉后有英雄。"
        ], 
        "title": "容景铎画木棉何啸庵咏芙蓉忆越南二友吟寄二首 其一", 
        "type": "绝句", 
        "yun": "东"
    }, 
    {
        "author": "陈融", 
        "era": "清", 
        "subtype": "七言绝句", 
        "text": [
            "阆苑芙蓉植慧根，人间天上等销魂。", 
            "鸾胶不买蒲衣子，尚免名花有泪痕。"
        ], 
        "title": "容景铎画木棉何啸庵咏芙蓉忆越南二友吟寄二首 其二", 
        "type": "绝句", 
        "yun": "元"
    }, 
    {
        "author": "陈融", 
        "era": "清", 
        "subtype": "七言绝句", 
        "text": [
            "鼙鼓东来第一声，临江却敌画图成。", 
            "将军跃马横戈去，叱咤能挥草木兵。"
        ], 
        "title": "题利柱石淞沪抗敌图三首 其一", 
        "type": "绝句", 
        "yun": "庚"
    }, 
    {
        "author": "陈融", 
        "era": "清", 
        "subtype": "七言绝句", 
        "text": [
            "三战先收汗马功，将军解甲不归农。", 
            "猎回醉尉休诃夜，似有东风亦识侬。"
        ], 
        "title": "题利柱石淞沪抗敌图三首 其二", 
        "type": "绝句", 
        "yun": "冬"
    }, 
    {
        "author": "陈融", 
        "era": "清", 
        "subtype": "七言绝句", 
        "text": [
            "淮西欲勒纪功石，题卷还多称妙词。", 
            "老我犹惭王溪笔，为君一续读韩碑。"
        ], 
        "title": "题利柱石淞沪抗敌图三首 其三", 
        "type": "绝句", 
        "yun": "支"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "难得晴天晴有絮，偏非雪地雪留痕。", 
            "虹光海日前身事，鸪影江山一缕魂。", 
            "宁可风怀让杨柳，几曾衣被慰黎元。", 
            "词人老作英雄语，越峤声坛定一尊。"
        ], 
        "title": "木棉絮", 
        "type": "律诗", 
        "yun": "元"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "避难馀生自沧海，栖心一阁等江湖。", 
            "故檠秋梦人何远，枯笔南床道已孤。", 
            "苦以琼瑶问迂我，喜从翎羽识真吾。", 
            "建章重叠天荒阔，老马何曾竟识途。"
        ], 
        "title": "北海以归舟诗见示倒用其韵和之", 
        "type": "律诗", 
        "yun": "虞"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "书生智胆起风雷，岭外江山得此才。", 
            "赤手南陲军纛建，片帆西渡锦囊开。", 
            "处身不为功名显，布政都从谨愿来。", 
            "难后只能容一面，病床研泪写沉哀。"
        ], 
        "title": "哭云陔", 
        "type": "律诗", 
        "yun": "灰"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "不分桃源觅钓蓑，乱峰丛荫几经过。", 
            "琅玕噩梦初回似，篇简遗文属望多。", 
            "风雨纵横何意象，莺花狼藉此山河。", 
            "流离绝句流离读，世恨波平又一波。"
        ], 
        "title": "题冼玉清流离绝句", 
        "type": "律诗", 
        "yun": "歌"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "稍稍离愁郁未开，展诗一读一低徊。", 
            "略谈顿悟驱凡艳，尽睨须眉冀此才。", 
            "写字力尝追绛阁，画花品合置楼台。", 
            "萧凉濠月如秋夕，得句能否托梦来。"
        ], 
        "title": "和答张纫诗", 
        "type": "律诗", 
        "yun": "灰"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "生日与君同一月，十年以长更难寻。", 
            "不妨世有耆英会，更爱人谈岭雅音。", 
            "诗境雨凉情自远，笔风秋劲力为禁。", 
            "栖心楼畔花如雪，独客枯吭时一吟。"
        ], 
        "title": "和莫子亭戊子生朝原韵并谢诸友助刻拙稿二首 其一", 
        "type": "律诗", 
        "yun": "侵"
    }, 
    {
        "author": "陈融", 
        "era": "清", 
        "subtype": "七言律诗", 
        "text": [
            "花晨月夕兴遄飞，狂狷分投各妙机。", 
            "怪事近来诗道广，恼人病后酒杯稀。", 
            "积书历劫珠尘尽，旧梦传人心愿违。", 
            "风叶感君重检拾，回头自笑廿年非。"
        ], 
        "title": "和莫子亭戊子生朝原韵并谢诸友助刻拙稿二首 其二", 
        "type": "律诗", 
        "yun": "微"
    }, 
    {
        "author": "陶之典", 
        "era": "清", 
        "subtype": "五言律诗", 
        "text": [
            "横空秋气发，历乱舞山晖。", 
            "楼势摇溪竹，钟声返寺扉。", 
            "谷闻群兕斗，云带断峰飞。", 
            "独有乘风翮，迢迢万里归。"
        ], 
        "title": "浯溪道中", 
        "type": "律诗", 
        "yun": "微"
    }, 
    {
        "author": "陶之典", 
        "era": "清", 
        "subtype": "七言律诗", 
        "text": [
            "望近毗卢旭影重，溪桥一似故人逢。", 
            "百年听老钟声客，千嶂颜开佛日冬。", 
            "全染名山成锦绣，只留新雪辨芙蓉。", 
            "雪畴正有商量事，耆旧先来自别峰。"
        ], 
        "title": "抵密印寺逢晴", 
        "type": "律诗", 
        "yun": "冬"
    }, 
    {
        "author": "陶元藻", 
        "era": "清", 
        "subtype": "七言绝句", 
        "text": [
            "暂过桐江问钓矶，那知烟水有蓑衣。", 
            "先生原不垂纶隐，休把羊裘论是非。"
        ], 
        "title": "题严先生祠堂 其一", 
        "type": "绝句", 
        "yun": "微"
    }, 
    {
        "author": "陶元藻", 
        "era": "清", 
        "subtype": "七言绝句", 
        "text": [
            "伸足怡然在帝廷，故人忘势帝忘形。", 
            "封章太史真多事，从此难忘一客星。"
        ], 
        "title": "题严先生祠堂 其二", 
        "type": "绝句", 
        "yun": "青"
    }, 
    {
        "author": "陶元藻", 
        "era": "清", 
        "subtype": "七言律诗", 
        "text": [
            "满地榆钱莫疗贫，垂杨难系转蓬身。", 
            "离怀未饮常如醉，客邸无花不算春。", 
            "欲语性情思骨肉，偶谈山水悔风尘。", 
            "谋生销尽输蹄铁，输与成都卖卜人。"
        ], 
        "title": "题良乡旅舍", 
        "type": "律诗", 
        "yun": "真"
    }, 
    {
        "author": "陶元藻", 
        "era": "清", 
        "subtype": "七言律诗", 
        "text": [
            "天险何曾《禹贡》陈，白波江上起嶙峋。", 
            "花垂孤石春迎棹，佩响空山夜降神。", 
            "玉马惊回猺洞火，寒潮拍尽女墙尘。", 
            "帆飞三峡行才半，还傍香炉一问津。"
        ], 
        "title": "大庙峡", 
        "type": "律诗", 
        "yun": "真"
    }, 
    {
        "author": "陶元藻", 
        "era": "清", 
        "subtype": "七言律诗", 
        "text": [
            "绕屋沦涟水一渠，垂杨小巷未容车。", 
            "杜门不拒清谈客，入市贪求善本书。", 
            "跌宕诗篇长庆上，商量人物建安初。", 
            "来观宝海新排纂，坐到晴余又雨余。"
        ], 
        "title": "访姚芝乡赋赠", 
        "type": "律诗", 
        "yun": "鱼"
    }, 
    {
        "author": "陶元藻", 
        "era": "清", 
        "subtype": "七言律诗", 
        "text": [
            "乌骓一去里门空，子弟相随不复东。", 
            "作史到今尊本纪，争功何必据关中。", 
            "稽山碑失秦无颂，《垓下歌》成楚有风。", 
            "未许生擒归亦耻，项王毕竟是英雄。"
        ], 
        "title": "项里", 
        "type": "律诗", 
        "yun": "东"
    }, 
    {
        "author": "陶方琦", 
        "era": "清", 
        "subtype": "五言律诗", 
        "text": [
            "莫谓天涯远，而令问讯疏。", 
            "易成三载别，难得一行书。", 
            "爱我容兄事，论文感索居。", 
            "暮云千里合，雕眼倦应舒。"
        ], 
        "title": "寄怀彦清中州时将有金陵之役 其一", 
        "type": "律诗", 
        "yun": "鱼"
    }, 
    {
        "author": "陶方琦", 
        "era": "清", 
        "subtype": "五言律诗", 
        "text": [
            "嵩少名山胜，君今杖策游。", 
            "纪程诗卷富，题字古崖秋。", 
            "风月梁园美，关河越客愁。", 
            "垂虹秋色好，我亦旅人俦。"
        ], 
        "title": "寄怀彦清中州时将有金陵之役 其二", 
        "type": "律诗", 
        "yun": "尤"
    }, 
    {
        "author": "陶方琦", 
        "era": "清", 
        "subtype": "七言律诗", 
        "text": [
            "迩来风致日萧疏，还忆禾城判襼初。", 
            "料理吴绵秋作客，消磨官烛夜仇书。", 
            "有时晒箧留花腊，何处看山假笋舆。", 
            "欲拟荡云好胸次，恐余牢落总难如。"
        ], 
        "title": "云门自夷陵以诗相讯依韵答之", 
        "type": "律诗", 
        "yun": "鱼"
    }, 
    {
        "author": "陶方琦", 
        "era": "清", 
        "subtype": "七言律诗", 
        "text": [
            "思随杖履集都门，花外琴书笑语温。", 
            "卜宅湖塘分柘柳，采风潇水长兰荪。", 
            "千秋中垒传经业，一曲震川数醉痕。", 
            "见说春城桃李艳，薰风何处不开尊。"
        ], 
        "title": "寄呈李越缦先生", 
        "type": "律诗", 
        "yun": "元"
    }, 
    {
        "author": "陶廷珍", 
        "era": "清", 
        "subtype": "五言律诗", 
        "text": [
            "磴道盘空尽，斜坡接小村。", 
            "半山遥见屋，深树不知门。", 
            "水磨喧人语，风镫露石根。", 
            "卸鞚聊住脚，雪夜梦难温。"
        ], 
        "title": "宿射树坪", 
        "type": "律诗", 
        "yun": "元"
    }, 
    {
        "author": "陶廷珍", 
        "era": "清", 
        "subtype": "七言律诗", 
        "text": [
            "秦中门户瞰临洮，万仞崇冈压巨鳌。", 
            "凿险路分鹑首隘，盘空人俯陇头高。", 
            "云移绝壁开熊馆，雪满长沟设虎牢。", 
            "此去凉州风土近，马肥苜蓿酒蒲桃。"
        ], 
        "title": "关山", 
        "type": "律诗", 
        "yun": "豪"
    }, 
    {
        "author": "陶廷珍", 
        "era": "清", 
        "subtype": "七言律诗", 
        "text": [
            "瀍流西绕洛阳城，海内争传赤县名。", 
            "地枕长河周下邑，天开神府汉东京。", 
            "故宫秋草铜驼陌，老树斜阳杜宇声。", 
            "况是经过风雪里，蓝衫破帽感书生。"
        ], 
        "title": "洛阳", 
        "type": "律诗", 
        "yun": "庚"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "岭梅人日已无花，独对空枝感岁华。", 
            "黄鹞鲁连羞有国，白头摩诘尚馀家。", 
            "催归北客心终怯，久味南烹意可嗟。", 
            "闭户寻诗亦多事，不如闭眼送生涯。"
        ], 
        "title": "庚寅人日", 
        "type": "律诗", 
        "yun": "麻"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "金粉南朝是旧游，徐妃半面足风流。", 
            "苍天已死三千岁，青骨成神二十秋。", 
            "去国欲枯双目泪，浮家虚说五湖舟。", 
            "英伦灯火高楼夜，伤别伤春更白头。"
        ], 
        "title": "南朝", 
        "type": "律诗", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "犹记红墙出柳根，十年重到亦无存。", 
            "园林故国春芜早，景物空山夕照昏。", 
            "回首平生终负气，此身未死已销魂。", 
            "人间不会孤游意，归去含凄自闭门。"
        ], 
        "title": "春日独游玉泉静明园", 
        "type": "律诗", 
        "yun": "元"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "家亡国破此身留，客馆春寒却似秋。", 
            "雨里苦愁花事尽，窗前犹噪雀声啾。", 
            "群心已惯经离乱，孤注方看博死休。", 
            "袖手沉吟待天意，可堪空白五分头。"
        ], 
        "title": "残春", 
        "type": "律诗", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "无端来此送残春，一角湖楼独怆神。", 
            "读史早知今日事，对花犹忆去年人。", 
            "过江悯度饥难救，弃世君平俗更亲。", 
            "解识蛮山留我意，赤榴如火绿榕新。"
        ], 
        "title": "残春", 
        "type": "律诗", 
        "yun": "真"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "孤怀入海弥难说，水鸟舟人共此游。", 
            "束地巨环迎北小，拍天万水尽南流。", 
            "斜阳大月中宵见，故国新声一笑休。", 
            "忽忆江南黄篾舫，几时归去作遨游。"
        ], 
        "title": "追忆游挪威诗 北海舟中", 
        "type": "律诗", 
        "yun": "尤"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "清游十日饱冰霜，来吊词人暖肺肠。", 
            "东海何期通寤寐，北欧今始有文章。", 
            "疏星冷月全天趣，白雪沧波缀国妆。", 
            "平淡恢奇同一笑，大槌碑下对斜阳。"
        ], 
        "title": "追忆游挪威诗 易卜生墓", 
        "type": "律诗", 
        "yun": "阳"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "敢将私谊哭斯人，文化神州丧一身。", 
            "越甲未应公独耻，湘累宁与俗同尘。", 
            "吾侪所学关天意，并世相知妒道真。", 
            "赢得大清干净水，年年呜咽说灵均。"
        ], 
        "title": "挽王静安先生", 
        "type": "律诗", 
        "yun": "真"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "园林五月晚微凉，兼味盘飧共举觞。", 
            "理鬓未愁临镜影，画眉应问入时妆。", 
            "几回客里逢兹日，何处寰中似故乡。", 
            "记否凤城初见夕，榴花如火白莲香。"
        ], 
        "title": "晓莹生日赋一诗为寿", 
        "type": "律诗", 
        "yun": "阳"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "万里烽烟惨淡天，照人明月为谁妍。", 
            "观兵已抉城门目，求药空回海国船。", 
            "阶上鱼龙迷戏舞，词中梅柳泣华年。", 
            "旧京节物承平梦，未忍匆匆过上元。"
        ], 
        "title": "丁亥元夕用东坡韵", 
        "type": "律诗", 
        "yun": null
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "浅草平场广陌通，小渠高柳思无穷。", 
            "雷奔乍过浮香雾，电笑微闻送晚风。", 
            "酒困不妨胡舞乱，花娇弥觉汉妆浓。", 
            "谁知万国同欢地，却在山河破碎中。"
        ], 
        "title": "华西坝", 
        "type": "律诗", 
        "yun": null
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "过岭南来便隔天，一冬无雪有花妍。", 
            "山河已入宜春槛，身世真同失水船。", 
            "明月满床思旧节，惊雷破柱报新年。", 
            "鱼龙寂寞江城暗，知否姮娥换纪元。"
        ], 
        "title": "庚寅元夕用东坡韵", 
        "type": "律诗", 
        "yun": null
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "岭树遮楼暗碧霄，柳州今夕倍无憀。", 
            "金瓯已缺云边月，银汉犹通海上潮。", 
            "领略新凉惊骨透，流传故事总魂销。", 
            "人间自误佳期了，更有佳期莫怨遥。"
        ], 
        "title": "庚寅广州七夕", 
        "type": "律诗", 
        "yun": "萧"
    }, 
    {
        "author": "陈寅恪", 
        "era": "清", 
        "subtype": "七言律诗", 
        "text": [
            "东山葱岭意悠悠，谁访甘陵第一流。", 
            "送客筵前花中酒，迎春湖上柳同舟。", 
            "纵回杨爱千金笑，终剩归庄万古愁。", 
            "灰劫昆明红豆在，相思廿载待今酬。"
        ], 
        "title": "咏常熟红豆", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "栀子香寒微雨歇，深深一院清凉。", 
            "花梢斜月半侵床。", 
            "灯青疏鬓畔，一点写经香。", 
            "已分今生从断绝，无端又著思量。", 
            "千生无恙是回肠。", 
            "温存凉簟好，今夜未成霜。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "十年秋梦淹留处，分明剪烛同君语。", 
            "满院碧飕飗，都成心上秋。", 
            "禅天无分到，剩结词龛好。", 
            "心事雁难知，沉吟漱玉词。"
        ], 
        "title": "菩萨蛮    为浪公作词龛图题句", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "修到南屏山下住，四时花雨迷濛。", 
            "溪山幽绝梦谁同。", 
            "人间閒夕照，销得一雷峰。", 
            "极目寥天沉雁影，断魂凭證疏钟。", 
            "淡云来往月朦胧。", 
            "藕花风不断，三界佛香中。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "七十二栏红不断，绕廊荷气深深。", 
            "斜阳无限付沉吟。", 
            "塔尖双卓笔，堤影一张琴。", 
            "镜里秋妆看更好，低鬟密簇瑶簪。", 
            "晚来天色坐中沉。", 
            "四围飞冷翠，都落玉盘心。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "棹入藕花深处，掠水钟声低度。", 
            "打桨乱红霞，飞起一行鸥鹭。", 
            "休去，休去，已被荷风留住。"
        ], 
        "title": "如梦令", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "铢衣翩影堕轻埃，怜我梦秋斋。", 
            "一片落花哀，问清浅、而今几回。", 
            "料应天上，巢痕倦扫，偶忆故人来。", 
            "万劫付琼杯，剩一寸、相思未灰。"
        ], 
        "title": "太常引 其一", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "朝盟烟水暮清都，归去渺愁予。", 
            "寂寞水堂虚，待重整、留仙旧裾。", 
            "虫天身世，飘零一叶，还自托秋枯。", 
            "一笑本来无，傥无恙、春风画图。"
        ], 
        "title": "太常引 其二", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "蓬莱旧事馀尘雾，乘风我欲归何处。", 
            "清减梦中山，飘零且未还。", 
            "琴心松壑冷，落日明峰影。", 
            "天远奈情何，湿红无限波。"
        ], 
        "title": "菩萨蛮    题画", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "芒砀云边，荡终古、斜阳明灭。", 
            "恨此地、一番经过，一番枨结。", 
            "犹是当年兵与酒，可堪今夜人和月。", 
            "看荒烟、莽荡古徐州，风云歇。", 
            "温峤誓，沧江楫。", 
            "包胥泪，秦庭血。", 
            "竟萧然何事，笑人寂寂。", 
            "伏枥空存千里志，碎壶独感平生烈。", 
            "问何时、单骑去兜鍪，惊奇绝。"
        ], 
        "title": "满江红    逖徐州感赋此阕", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "向玉梅花下，正佳节，月初圆。", 
            "看交影枝枝，珠明欲泪，庭暖无烟。", 
            "应怜，一怀悽惋，算相看不负有今年。", 
            "身在瑶台十二，分明处士窗前。", 
            "萧然，鬓老有情天，杯底问婵娟。", 
            "甚雪压霜欺，铢衣长著，如此高寒。", 
            "芳缘，多生未了，著一分淡冶不妨禅。", 
            "滉漾湖光欲曙，破愁拚得迟眠。"
        ], 
        "title": "木兰花慢    湖居元夕花下作", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "影塔秋杯，裛花春袂，年时题遍僧廊字。", 
            "再来何事断经过，残妆难洗红巾泪。", 
            "莺乱朝慵，乌啼残醉，相思一点凭谁寄。", 
            "那堪飞絮认萍根，依然帘幕无人地。"
        ], 
        "title": "踏莎行    赠左笏丈", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "一片红飘去不回，酒边清管自生哀，眼明真见故人来。", 
            "我隔蓬山馀涕泪，君歌凝碧费低徊。", 
            "几时花发旧池台。"
        ], 
        "title": "浣溪沙 己未都门重过云和主人 其一", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "处处香栖隐画梁，梦中谁记旧年芳，逢君花落一回肠。", 
            "眼底都成浑不似，尊前惟觉意难忘。", 
            "伤心从道是清狂。"
        ], 
        "title": "浣溪沙 己未都门重过云和主人 其二", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "柳眼初惺，梅英微褪，芳阑无限低徊。", 
            "向小窗沉醉，记花下曾来。", 
            "又几日、东风吹雪，绿扶红瘦，如梦池台。", 
            "满琼阶、傥补閒情，愿作莓苔。", 
            "天涯望眼，剩隔年、清泪盈杯。", 
            "有刻意伤春，玉堂旧侣，潦倒仙才。", 
            "好就烟波明处，攀条语、暂也为佳。", 
            "问谁家短笛，晚来如许清哀。"
        ], 
        "title": "扬州慢    庚申二月，同愔仲至高氏园看残梅新柳。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "向湖山小别，新雨罢、更提壶。", 
            "正千树桃花，一堤杨柳，围绕吾庐。", 
            "春光十分秾冶，算今生、好梦未模糊。", 
            "莫把逃禅心事，等閒说与西湖。", 
            "愁予。", 
            "渺渺向征途，天际片云孤。", 
            "只斜阳影里，声声啼鴂，暗暗平芜。", 
            "春归我行未已，问天涯、何处是幽居。", 
            "欲寄断红消息，临流还倩愁鱼。"
        ], 
        "title": "木兰花慢    湖上桃花开时北游", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "中酒愁醒，当花笑浅，小颓风范犹存。", 
            "刻意春边，年年冰绪难温。", 
            "故人鹤瘦今安在，过废园、密竹斜门。", 
            "问新来、小极扶头，消几黄昏。", 
            "天涯芳草归何处，算东风过后，空染啼痕。", 
            "校字灯窗，些些未了知闻。", 
            "青山青史馀双鬓，看镜中、清冷千春。", 
            "只飘零、无计销除，还近芳尊。"
        ], 
        "title": "高阳台    赠彊村老人", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "点点愁红，分明一幅秋心院。", 
            "十分幽怨，只是无人见。", 
            "露重烟迷，倩影凉风颤。", 
            "年光换，几回泪泫，犹有肠堪断。"
        ], 
        "title": "点绛唇    秋海裳", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "明妆一见，正幽香浮动。", 
            "四照廊阴粉光重。", 
            "尽冠钗低挂，腰佩轻翻，经院静，长伴六时禅诵。", 
            "重来惊绀鬓，野饭僧床，清冷难寻玉堂梦。", 
            "憔悴减身香，向晚春寒，问白袷、风前谁供。", 
            "剩付与芳尊祓清愁，看琼树朝朝，岁华轻送。"
        ], 
        "title": "洞仙歌    愔仲以西山大觉寺玉兰影片属题", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "瑟瑟峭寒加，径入春沙。", 
            "半山亭子玉周遮。", 
            "短槛凭香香越暗，坐冷庵茶。", 
            "最好一枝斜，低抹红霞。", 
            "为谁冰雪启春华。", 
            "一刻閒情天傥许，平视梅花。"
        ], 
        "title": "浪淘沙    烟霞洞看梅", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "竹折溪堂夜雪时，红梅灯下證相思。", 
            "梦痕凄冷雁难知。", 
            "索我新图愁未写，赚君好句和常迟。", 
            "沉吟销得鬓成丝。"
        ], 
        "title": "浣溪沙    雪夜寄莘田", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "烧柏香残，笼烛燄起，梦里流光又换。", 
            "待献颂椒花，恨长天远。", 
            "鸾镜乍明曙色，带瑞紫、南山熹微辨。", 
            "向篆烟凝处，十年心事，伶俜忍惯。", 
            "香泛，把玉盏、对碎琼半湖，峭风如剪。", 
            "问几日波柔，镜心红暖。", 
            "隔岁未销兽火，尚小怯、晨妆冰钗燕。", 
            "看数点、春色梅梢，已入岁寒庭院。"
        ], 
        "title": "无闷    辛酉元旦", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "蒙萁尖合，带寒鸦数点，残照终古。", 
            "梦想庄严愁独客，欲礼空王无主。", 
            "珠网全飘，金轮半塌，不碍疏钟度。", 
            "江山如此，孤标何苦支拄。", 
            "惟见七级檐颓，一铃舌在，报人间风雨。", 
            "欲写荒凉题败壁，只称寒山诗句。", 
            "香火缘空，苔綦磴滑，飞锡应难驻。", 
            "修罗零劫，诸天花散何处。"
        ], 
        "title": "念奴娇    坏塔次樵风韵", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "寒香初荐，有衣冠入梦，宵魂曾昵。", 
            "英气清愁销已尽，赢得溪山片席。", 
            "鸥路明边，雁行低处，冉冉秋无极。", 
            "烟花难剪，尊前风景犹昔。", 
            "应记南渡人来，旧京望断，楼角寒吹笛。", 
            "寂寞千秋谁泪洒，剩有红芙露泣。", 
            "结集缘深，贪多癖在，不负閒吟笔。", 
            "芦中身世，扁舟华发惊白。"
        ], 
        "title": "念奴娇    西溪词人祠堂落成，与祭，次吷庵韵", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "鸡鸣一何悲，众生不同晓。", 
            "谁能脱悲欢，鞭心悔不早。", 
            "卓哉宝应翁，天眼夜常瞭。", 
            "不乐长安居，徒步仁饿殍。", 
            "呼我与之俱，穿鼻嗟服皂。", 
            "予季涉忧患，同行赖挈保。", 
            "栖皇无定居，何由讯安好。"
        ], 
        "title": "鸡鸣怀朴生丈及四弟", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔我病中展此画，捕逐真气归羸形。", 
            "画师精神贯千载，意想至人无穷龄。", 
            "四松鳞爪互隐见，苍针不动风泠泠。", 
            "倒盘老藤挂日月，苔厚如铁鸿濛青。", 
            "千岩万壑气奔赴，空际负运愁六丁。", 
            "龙蛇启蛰破户牖，雷雨在内无由扃。", 
            "云开六合忽清朗，卷藏深密海入瓶。", 
            "平生世物不挂眼，独与此画通精灵。", 
            "苦修坚固无解脱，安得慧刃磨天硎。"
        ], 
        "title": "题梅道人画松", 
        "type": "古风", 
        "yun": "青"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "车行楚豫交，蜿蜒入山腹。", 
            "矫首望雄关，势绝天地蹙。", 
            "一脊界江河，向背异寒燠。", 
            "雪峰袭云衣，漠漠烟生玉。", 
            "涛凝叠嶂松，翠压一涧竹。", 
            "峥嵘幻冰花，僵踣慨众木。", 
            "野人市修兰，仓卒得一束。", 
            "坚冰塞两仪，芳馨遗此独。", 
            "嗟尔幽谷姿，何缘附驰毂。", 
            "且恐骚魂苏，因之酌𨤍醁。"
        ], 
        "title": "车过武胜关雪中购得兰数本", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "春花适游观，秋花适独坐。", 
            "徐子官如僧，孤集一蓼可。", 
            "袅袅轻红花，偏后江湖堕。", 
            "夜雨孤榻悬，归梦常自柁。"
        ], 
        "title": "莹甫寓中有蓼花一枝属赋", 
        "type": "古风", 
        "yun": "哿"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "北贤祠中海棠花，生小隔邻今始见。", 
            "出檐十丈花光红，城南狂蜂喧一院。", 
            "坐觉白日生清辉，碧草萋萋亦何淡。", 
            "来迟赏暂懒幽寻，花发春归独凭叹。", 
            "风雨来朝未可知，漫嗟重见隔年期。", 
            "不惜溅红供晚景，但愁潜夜葬胭脂。"
        ], 
        "title": "畿辅先哲祠看海棠", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "侵晨看花去，落红犹未扫。", 
            "晨光在松颠，奚童怪我早。", 
            "几丛昨夜开，迟过风天好。", 
            "初香未分蜂，正色持窈窕。", 
            "睡足出严妆，午韵不如晓。", 
            "坐久三四移，露逼衣裳少。", 
            "有酒斟酌之，不待杯盘绕。", 
            "兴尽遂言归，清景付啼鸟。"
        ], 
        "title": "四月十五日田伏侯同年约崇效寺看牡丹予晨往主客皆未集次日晤李猛庵丈言是日到最后席散客已尽矣独坐成咏因忆昔与半塘老人来游恰亦四月十五日感怀三首予因和之 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "不惜便归去，轻与来岁期。", 
            "昔年当花时，踊跃犹悔迟。", 
            "花开到花落，憔悴伤春词。", 
            "如今异哀乐，开谢了不疑。", 
            "未见怯烂漫，既见去若遗。", 
            "随缘徇物我，过眼酬芳姿。", 
            "人笑看花勤，痼慵中心脾。", 
            "此寺曾几来，岁岁改情思。", 
            "思之遗泪落，亦不知何悲。"
        ], 
        "title": "四月十五日田伏侯同年约崇效寺看牡丹予晨往主客皆未集次日晤李猛庵丈言是日到最后席散客已尽矣独坐成咏因忆昔与半塘老人来游恰亦四月十五日感怀三首予因和之 其二", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "迟到义州翁，静院空游人。", 
            "夕阳正嫣花，藤杖久逡巡。", 
            "芳菲看欲歇，独念平生亲。", 
            "头白今再来，廿载随飙尘。", 
            "黯黯风雨思，夺此一笑春。", 
            "戢影忘世间，暂出触光新。", 
            "作诗寄馀慨，悽恻同沾巾。"
        ], 
        "title": "四月十五日田伏侯同年约崇效寺看牡丹予晨往主客皆未集次日晤李猛庵丈言是日到最后席散客已尽矣独坐成咏因忆昔与半塘老人来游恰亦四月十五日感怀三首予因和之 其三", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "戒坛之松天下奇，寻常所见皆十围。", 
            "一松据台独下垂，横出十丈犹躨跜。", 
            "健鹏探爪风在下，渴蛟饮涧鳞之而。", 
            "缒幽欲引阴蛰出，承欹力负苍崖危。", 
            "万钧压空不危殆，反走潜根疑过倍。", 
            "涑雨洗干未濡足，眼底浑河犯高垲。", 
            "云开穿枝落日黄，万里暮色浮孤觞。", 
            "欲凭咫尺精灵意，贯入冥搜百怪肠。"
        ], 
        "title": "戒坛卧龙松歌", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "落日策蹇苍山中，过雨涧谷香蒙茏。", 
            "千盘万转不见寺，划然斗绝开神宫。", 
            "入门趋殿犹里许，广台千步高连穹。", 
            "凭崖下视转空阔，来处镵削皆平庸。", 
            "未穷山深见山骨，磊珂称意数十松。", 
            "惜哉神物一先化，蟠际冥漠无由踪。", 
            "虬髯海客席庑下，灵液正满玻璃钟。", 
            "山僧导宿启扃钥，院幽石古深房栊。", 
            "牡丹连丛堆碧叶，想见如斗春花红。", 
            "清晨跻攀纵眺望，帝畿一线呈纤洪。", 
            "俄然足底荡云海，石阑以外空濛濛。", 
            "天低殿角忽浮动，回头陡失青芙蓉。", 
            "恭瞻天下第一坛，收纳万象如朝宗。", 
            "智名勇功无坚固，独以戒力担无穷。", 
            "一心直贯无量劫，我来赞叹如螟蠓。", 
            "彼法有人知何晚，于此惊倒南皮翁。", 
            "后有来者别开径，不知天外藏何峰。", 
            "嗟予尘土纷世念，一夕暂洗清凉风。", 
            "去嚣憩寂终不得，夜梦乡井还忡忡。", 
            "传闻岩颠有穴处，髫年早识千缘空。", 
            "云深路绝窘初步，虽有寒拾何能逢。"
        ], 
        "title": "游戒坛寺", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔游戒坛，三日坐松阴。", 
            "磊落入心骨，哦诗作龙吟。", 
            "寄诗感予季，梦入苍山深。", 
            "琳宫宅奥幽，坛宇何萧森。", 
            "问松在何处，突兀生千寻。", 
            "惊疑忽然寤，震耳犹潮音。", 
            "年来涉忧患，浩荡欲无浔。", 
            "震动得艮止，坐卧檐卜林。", 
            "松声薄九天，若慰千忧沉。", 
            "子止无复疑，我行归何岑。"
        ], 
        "title": "贻先弟见予戒坛松诗遂梦至戒坛见松高数丈涛声如雷惊寤寄书相告并感怀四首走笔和之", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "东坡千载人，忠义秉孤尚。", 
            "幼齐孟博贤，长接韩富行。", 
            "嗟晚来京师，流涕范公葬。", 
            "登进无他途，召对何直伉。", 
            "知人先帝明，欲语声已放。", 
            "金莲送夜归，步步增悽怆。", 
            "身后万口传，生前一箧谤。", 
            "千秋几丙子，此纪独难忘。", 
            "好古今陶公，异代同高旷。", 
            "张筵拜公辰，设像酬众仰。", 
            "万金刊七集，朱本陈新样。", 
            "齐翰剔耳图，古趣不可状。", 
            "入座多诗人，老辈留三两。", 
            "妙迹影西楼，礼罢一一饷。", 
            "有带腰弗胜，遥情寄孤唱。", 
            "吾师海南来，久病喜无恙。", 
            "君劾我休官，二老笑相向。", 
            "三年逢都门，未见倒瓶酿。", 
            "昔奔两宫丧，一宿翻然飏。", 
            "平生抱冰翁，咫尺不相访。", 
            "再见巳为棺，三过遂营圹。", 
            "劳劳万端忧，偿此一日畅。", 
            "愿少留斯须，杯行勿辞让。", 
            "晚景最可惜，坡语真无诳。"
        ], 
        "title": "陶斋尚书作东坡生日宴集同人节庵师会张文襄公之葬亦来京师", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "霜蔬首菜薹，最良为楚产。", 
            "紫玉黄金花，入齿冰霜软。", 
            "腴压芥孙肥，脆胜菘心晚。", 
            "荐食冬历春，三月忘鲊脔。", 
            "产地专洪山，色味远辄换。", 
            "物性不可移，灵区若有限。", 
            "山阴梅花村，年年破径藓。", 
            "归路买盈筐，离土喜新剪。", 
            "春盘对花开，有酒常引满。", 
            "夜梦堕南天，一塔千寻远。", 
            "六年不知归，举箸世味浅。", 
            "高堂念游子，殷勤致京辇。", 
            "一束同兼金，森森翠映盌。", 
            "不独面故人，江山秀在眼。", 
            "郑重贻友生，破悭佐一饭。", 
            "纵啖仍问馀，茎甲无汰检。", 
            "嗟予图果腹，对此肠空转。", 
            "作诗且尝新，如见葱寸断。"
        ], 
        "title": "武昌洪山菜薹色紫与他处异移植色味俱变盖吾乡蔬菜之冠居北地久思之甚适家中寄至欣然作诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "杜老所居地，必有数竿竹。", 
            "我生如泛梗，遗同此心曲。", 
            "新居种百竿，日夜鸣寒玉。", 
            "耸雪虽便娟，战风终损蹙。", 
            "过春叶犹黄，深夏丛始绿。", 
            "悬知苍碧时，已值凉风复。", 
            "晚出及萧晨，得时惭众目。", 
            "瘦节终不展，来序若相逐。", 
            "雪霜复何辞，俯仰随转轴。", 
            "前过古冥阨，野人赠修兰。", 
            "孤怀冰雪中，忽化青琅玕。", 
            "新采带山气，美箭方丛攒。", 
            "自携京国来，渐觉青痕乾。", 
            "因访种兰人，得知护养难。", 
            "中虚防湿根，馀地容舒蟠。", 
            "多丛喜并植，如结君子欢。", 
            "一一顺其性，稍稍回初观。", 
            "终然异山谷，半开旋凋残。", 
            "心香或时歛，蒂露不常漙。", 
            "不知气候迕，但责人工完。", 
            "生意兹可知，何不求所安。"
        ], 
        "title": "和渭渔三兄咏草木诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "同居类木石，异处有馀思。", 
            "所思触一感，窈然寄新诗。", 
            "师门剩子存，孤辔羁天驰。", 
            "挹子一念定，拯予千步危。", 
            "意得偶成咏，高下皆宜之。", 
            "澄宇发天光，一洗漆室悲。", 
            "水流复何心，激荡生环规。", 
            "俯仰受风篁，泠冷坛琚辞。", 
            "犁然忘宫商，何地评妍媸。", 
            "嗟予徇声闻，哓哓佛所嗤。", 
            "清风能起予，象外契微知。"
        ], 
        "title": "复园以诗写赠次韵", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "哀哉道丧世，消息畴知之。", 
            "母子一念忍，机发倾天维。", 
            "决流没一日，𧥄𧥄鱼头悲。", 
            "有鸟名姑恶，哀哀三月时。", 
            "广室无空虚，再摘蔓离离。", 
            "黄美不在裳，娲羿相推移。", 
            "有物何不仁，刍狗天地为。", 
            "蜉蝣旦夕死，见晓何由期。"
        ], 
        "title": "咏怀（壬子） 其一", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "翳翳园中桑，过夏无人采。", 
            "夕阳黯平芜，轻筥将何待。", 
            "春阳二三月，游女如云夥。", 
            "苔花上鸳机，毛羽生光彩。", 
            "愿君勿缫丝，丝胶固难解。", 
            "质灭会有时，性结终不改。"
        ], 
        "title": "咏怀（壬子） 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "春郊霭微雨，韦侯诗句中。", 
            "菜花灿新黄，杨柳碧丛丛。", 
            "出门二月半，节候惊冲融。", 
            "北地易南天，诞漫难为同。", 
            "局蹐自局蹐，优容自优容。", 
            "穹庐覆下怨，梦瘗春花红。"
        ], 
        "title": "咏怀（壬子） 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "担荷不可弛，规然理人事。", 
            "晓憎盘中蝇，暮懔坚冰至。", 
            "风花徇时妍，露草染春思。", 
            "芸芸各有托，惕惕独失次。", 
            "读易绝韦编，不灭忧患字。"
        ], 
        "title": "咏怀（壬子） 其四", 
        "type": "古风", 
        "yun": "寘"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晓发车殷床，皎皎春愁曙。", 
            "旧爱痗予心，十载梦中住。", 
            "初日上金茎，春殿从容赋。", 
            "宫粉倏飘零，匐匍天缟素。", 
            "连骑萧寺花，剪烛故人寓。", 
            "城西有故居，交香几丛树。", 
            "泪眼竭修河，望将汉月去。", 
            "粥窗乱村鸡，欲语不得诉。"
        ], 
        "title": "咏怀（壬子） 其五", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晓来微雨过，木润园气清。", 
            "新绿低柔枝，好鸟时一鸣。", 
            "众生欣适候，盎然生意盈。", 
            "岂忘飘摇期，媚兹旦暮情。", 
            "得时暂亦足，潸然感吾生。"
        ], 
        "title": "咏怀（壬子） 其六", 
        "type": "古风", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "众鸟何啁啾，相群非一朝。", 
            "所托非恶阴，翔集亦相调。", 
            "莺老微惜春，鴂鸣使芳销。", 
            "高翎志远壑，众翼营栖条。", 
            "飙风捲地至，倏忽寒烟飘。", 
            "事与终古息，惨共濡需焦。", 
            "春溪梦故影，故故啼残宵。"
        ], 
        "title": "咏怀（壬子） 其七", 
        "type": "古风", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "今夕复何夕，辰良天气佳。", 
            "比户旗翩翻，灯火明长街。", 
            "主人设广筵，浓笑红玫瑰。", 
            "独立扬清歌，歌声何徘徊。", 
            "似言三山外，浮出金银台。", 
            "潭潭千春乐，围住玻璃杯。", 
            "我无忮求念，百忧忽乘怀。", 
            "嗟我纪岁时，笑颜无由开。", 
            "社饭罢春明，寒食伤焚骸。", 
            "缠筒五色丝，徒饵沉湘哀。"
        ], 
        "title": "咏怀（壬子） 其八", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "周易著通变，老氏慎明愚。", 
            "大哉文武道，张弛在我弧。", 
            "山川有崩决，寒暑有愆踰。", 
            "物变极繁芜，造化难为枢。", 
            "任觉伊何人，终始烦驰驱。", 
            "早取新法新，晚同迂叟迂。", 
            "毁既有不辞，誉亦有不虞。", 
            "九原如可作，精爽徒悲吁。"
        ], 
        "title": "咏怀（壬子） 其九", 
        "type": "古风", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "孤灯耿长夜，暗雨流庭柯。", 
            "虫鸣复唧唧，四壁惊秋多。", 
            "开卷若相慰，往往言同科。", 
            "但惜我生晚，不得同山阿。", 
            "古人日以远，羲驭忽蹉跎。", 
            "鸡蝇了无辨，问夜当如何。"
        ], 
        "title": "咏怀（壬子） 其十", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "烈士甘徇名，贪夫则徇财。", 
            "不谓俊及流，兼妙然蠡才。", 
            "寥翔忽下集，洽狎鸱无猜。", 
            "烈烈贞妇操，高筑怀清台。", 
            "古疾未有此，岂日非怪灾。", 
            "儒服捐一耻，维绝惊天摧。", 
            "凄其衡门下，商歌出荒莱。", 
            "曲肱无一饱，吐食盈琼瑰。", 
            "芒然群刺天，饥凤孤徘徊。", 
            "天寒竹实尽，凄我千春怀。"
        ], 
        "title": "谒节庵师不遇感赋一首", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "人生孰无死，一死扶三纲。", 
            "天地将欲闭，见此麟凤祥。", 
            "江陵张氏女，殉夫何从容。", 
            "绝命遗兄书，辞义严秋霜。", 
            "上言秋君死，茝义当随行。", 
            "一时苟怯死，万日恨之长。", 
            "非谓无舅姑，非谓无弟兄。", 
            "非谓无女儿，所重没世名。", 
            "童年母见背，及笄丁父丧。", 
            "今夏痛子夭，今复降此凶。", 
            "今随秋君行，天帝在我旁。", 
            "下言女假巧，乳少今无娘。", 
            "长成多读书，于兄终不忘。", 
            "是岁庚戌冬，张子旅上京。", 
            "哭妹感噩梦，晨寤大愕惊。", 
            "忽忽泪承颊，容貌为变更。", 
            "同人方慰荐，梦幻故荒唐。", 
            "翻然一纸书，开视刀剑伤。", 
            "事真乃非梦，失声去堂堂。", 
            "张子赴丧归，哽咽陈始终。", 
            "烈女适戴君，字沅名苣衡。", 
            "少小明诗书，事夫何温良。", 
            "秋君苦钻仰，痼疾已在床。", 
            "形影非一朝，至性知其刚。", 
            "立后答妇恩，预托诸母行。", 
            "诸母夙敬爱，闻言重兢兢。", 
            "烈女喻指意，笑谓非所望。", 
            "为宁诸母心，絮述自处方。", 
            "反面谢秋君，自保宽胸肠。", 
            "肺腑不能语，医言讵无诳。", 
            "为君抚巧儿，何忍自贼戕。", 
            "女伴或来视，酬对逾寻常。", 
            "收检及琐琐，假贷咸归偿。", 
            "父兄有手札，一一奉姊藏。", 
            "一朝望断绝，不见忧迫容。", 
            "膏沐进新衣，还进饼与汤。", 
            "秋君气仅属，有语目微张。", 
            "似诘众不救，听者莫能详。", 
            "烈女面大赤，众意亲炉铛。", 
            "旋遣婢媪去，有声发内厢。", 
            "群疑乃反视，解救惊不遑。", 
            "方知进食意，仰药犯所妨。", 
            "犹惧不速发，闭户倾馀浆。", 
            "先时有刘媪，助殓人称扬。", 
            "生前戏相托，仓卒忽来傍。", 
            "玉貌加生时，启手见新创。", 
            "何时众未觉，割臂曾作羹。", 
            "千曲达一直，十目辟精诚。", 
            "争仁淬智勇，匪人能周防。", 
            "一念遂万年，合葬龙山阳。", 
            "张子徵文辞，冀以传芬芳。", 
            "哀哉道丧世，祸有滔天狂。", 
            "周公不为公，庄姜不为庄。", 
            "国变腼视息，泚笔污我裳。", 
            "前年急鄂难，张子独相将。", 
            "孰云共患难，谊乃同死生。", 
            "颀然伟丈夫，哭妹涕浪浪。", 
            "三年负一诺，寤寐丛彷徨。", 
            "清晨天宇肃，高风正寥翔。", 
            "我仁日月至，志气当清明。", 
            "发愤为此诗，一发争微茫。"
        ], 
        "title": "江陵戴烈妇诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我皇即位初，辅导资贤王。", 
            "进贤宰相事，首举讲官良。", 
            "妙选十二辈，刘侯何卬卬。", 
            "燕坐抱冰翁，独许侯文章。", 
            "深心纪纲地，讽议回肝肠。", 
            "称叹不去口，手抚霜髯长。", 
            "哀哉元祐政，朝露事不常。", 
            "阴壬遂渐进，群儿揽天纲。", 
            "张公起抗争，呕血去堂堂。", 
            "啁啾见孤凤，百忧瘏一吭。", 
            "处人骨肉间，苦口非激扬。", 
            "至诚无不动，乍起旋迷盲。", 
            "我时数周旋，相对忧旁皇。", 
            "但言臣力竭，无药回膏肓。", 
            "天地猝翻覆，流言破斧斨。", 
            "掩袂出国门，无状徒自伤。", 
            "终始义不负，此志日月光。", 
            "幽幽东海庐，读书穴匡床。", 
            "龙潜自成德，天意方微茫。", 
            "披图感往事，北望涕浪浪。"
        ], 
        "title": "题刘幼云先生潜庐读书图", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "京华几年居，所得是佳菊。", 
            "九秋历三冬，闭门看不足。", 
            "去年急鄂难，花开不及瞩。", 
            "出门星在天，满地霜华肃。", 
            "脱命息海隅，稍稍生事复。", 
            "渡海移故根，残书共一束。", 
            "灌养寄老圃，憔悴不盈掬。", 
            "别畦何葳蕤，哀此一寸绿。", 
            "旬月未经过，蓓蕾忽纷簇。", 
            "彭泽招我魂，粲然秋在目。", 
            "乃知一息存，生理绝可续。", 
            "天乎一物慈，长得依草木。"
        ], 
        "title": "至邻圃视寄养菊花已出蓓蕾喜赋", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "沧海没沉冤，悲壮成叹息。", 
            "腐草分自灰，何力回萧瑟。", 
            "永畏世笑嗤，凄其望彭泽。", 
            "槁木黯无弦，萧寥天宇寂。", 
            "幸馀霜下花，永此一朝夕。"
        ], 
        "title": "述菊 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "黄农虽云没，秋菊不惜情。", 
            "终风穷檐底，一枝表孤清。", 
            "零露不成滴，我思忽已盈。", 
            "彭泽去已久，知复为谁生。"
        ], 
        "title": "述菊 其二", 
        "type": "古风", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "桃李何芬芳，百绕至日斜。", 
            "退之善春怀，所以纷叹嗟。", 
            "老盆空阶上，罗列盈霜葩。", 
            "徘徊尽日影，苦意相周遮。", 
            "庭木晚萧萧，疏历共生涯。", 
            "人生若无情，何事惭其花。"
        ], 
        "title": "述菊 其三", 
        "type": "古风", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "灿灿黄金姿，高张楚芳色。", 
            "昔年荐秋筵，四座动嘉客。", 
            "对之不敢燕，重是盐梅列。", 
            "及今共萧晨，葳蕤还皎洁。", 
            "对酒忽悽怆，回念中肠结。"
        ], 
        "title": "述菊 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "物外有日月，得意为我辰。", 
            "闭门自成世，此花宜贱贫。", 
            "霭霭天中晖，孤云难为邻。", 
            "逝止有殊势，浮世多苦辛。", 
            "山川自悠远，风露以为因。"
        ], 
        "title": "述菊 其五", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "秋尽怀抱空，灯残耿疏影。", 
            "潇潇风雨夕，相对生凄警。", 
            "袭露非一秋，拒霜未俄顷。", 
            "相酬无后期，留命有馀哽。", 
            "性违气候殊，根损支离甚。", 
            "护此寸意芳，便恐残年静。"
        ], 
        "title": "述菊 其六", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "荒寺翼峰尖，到门日已隤。", 
            "寒犬出吠客，相见惊且哀。", 
            "忍述别后事，但问眠食佳。", 
            "结构依崖根，厨灶分隅隈。", 
            "皑皑雪争席，屋漏淅若筛。", 
            "诀绝妻子恩，甘此冰霜埋。", 
            "浮生觊不灭，劝我致敬斋。", 
            "我闻十种仙，终竟伤歧乖。", 
            "矧兹幽痗疾，惝恍證奇侅。", 
            "还恐泡幻影，起灭明镜台。", 
            "煮粥进园蔬，意厚难相陪。", 
            "拥炉夜不煖，语寂凄风来。", 
            "乱离幸一合，继见何由谐。", 
            "天明下山去，咽泪酸心怀。"
        ], 
        "title": "福孙表兄以心疾居山寺中屏妻子不茶不饭身备诸苦往视谈竟夕别去途中感赋", 
        "type": "古风", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "乱飘瑞叶下青旻。", 
            "朱桥湖上断雕轮。", 
            "只有林家、处士幽栖处。", 
            "万树梅花别样春。", 
            "闲寻诗思西溪道，骑驴踏碎同云。", 
            "归来且上危楼，惊见湖山老、紧关门。", 
            "那有扁舟乘兴人。"
        ], 
        "title": "瑞鹧鸪（湖上雪）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "晴望六桥天暖。", 
            "载玉箫金管。", 
            "鹢彩凌波漾，牙樯动、青帘卷。", 
            "四座香风满。", 
            "湖心柳，曲院荷，掩映神仙远。", 
            "清樽启处，舞裙歌扇迷恋。", 
            "声声欸乃，惊起汀鸥散乱。", 
            "自在中流愁日短。", 
            "清浅。", 
            "树阴花下停遍。"
        ], 
        "title": "隔莲浦（湖上舫）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "丛丛花柳满高阳。", 
            "闲踏归来，青帘引得性颠狂。", 
            "笑指敝裘先偿值，肯教孤负酒瓶香。", 
            "玉碗高擎琥珀光。", 
            "彩袖殷勤，樽前一曲奏清商。", 
            "愿借西湖三斛水，频添蕉叶醉萧娘。"
        ], 
        "title": "黄钟乐（湖上酒）", 
        "type": "词", 
        "yun": "阳"
    }, 
    {
        "author": "陆求可", 
        "era": "清", 
        "subtype": null, 
        "text": [
            "帝城佳丽，给孤园、更有浮屠七级。", 
            "旷士高标星汉近，飞起王乔双舄。", 
            "少昊清秋，羲和红日，回首苍梧碧。", 
            "随阳去雁，槛边阵阵回翼。", 
            "遥想杜甫高岑，慈恩寺里，象教冥搜迹。", 
            "今古登临同此意，暂向化城休息。", 
            "作赋凭高西山头，积翠影当窗入。", 
            "料他尘界，绣轩文毂相击。"
        ], 
        "title": "念奴娇（登报国寺塔）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "山色四周遭。", 
            "溪光七里遥。", 
            "把渔竿、其乐陶陶。", 
            "半世羊裘狂未了，加帝腹，傲天朝。", 
            "文叔网英豪。", 
            "冥鸿惜羽毛。", 
            "画云台、轩冕焦劳。", 
            "济济功臣三十六，争得似，子陵高。"
        ], 
        "title": "唐多令（严陵钓台）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "鸳鸯湖水，任拍天波浪，几堆飞雪。", 
            "朱栱雕甍千载胜，故老为予传说。", 
            "岸芷青青，汀兰郁郁，今古无分别。", 
            "无情烟雨，近来因甚消灭。", 
            "不须把酒长嗟，满湖犹有，一派闲风月。", 
            "漫数当年吴越事，不觉酒酣心热。", 
            "鹭羽穿云，渔歌裂石，冷落如秋节。", 
            "莫吹玉笛，冯夷水底愁绝。"
        ], 
        "title": "念奴娇（烟雨楼）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "落日高城，凄风寒水，当年垂钓应如此。", 
            "溪头漂母具盘飧，王孙不向穷途死。", 
            "云梦城边，未央宫里，蒯通有计何由使。", 
            "可怜汉室巳销亡，钓台千古犹堪指。"
        ], 
        "title": "踏莎行（韩侯钓台）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "红颜筋露大名留。", 
            "一夕便千秋。", 
            "湖畔岿然祠庙，行人南北凝眸。", 
            "今朝舣棹，蚊雷不聚，遗恨悠悠。", 
            "笑杀同行阿嫂，随人锦帐风流。"
        ], 
        "title": "朝中措（露筋祠）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "钿蝉金燕内家妆。", 
            "画鸦黄。", 
            "掩明珰。", 
            "楚楚娟娟，顾影着罗裳。", 
            "眉似远山腰似柳，凌波步，欲惊鸿，洛浦旁。", 
            "云踪雨迹在高唐。", 
            "玳瑁床。", 
            "鹊尾香。", 
            "朝也暮也无别事，爱绣鸳鸯。", 
            "常向天边圆月诉愁肠。", 
            "青琐闼前韩寿老，何日里，对温柔，跨凤凰。"
        ], 
        "title": "江城梅花引（佳人）", 
        "type": "词", 
        "yun": "阳"
    }, 
    {
        "author": "陆求可", 
        "era": "清", 
        "subtype": null, 
        "text": [
            "一点樱桃娇艳，樊素不寻常。", 
            "何用频含鸡舌，彷佛蕙兰芳。", 
            "座上吹罢笙簧。", 
            "徐徐换羽移商。", 
            "晚来月照纱橱，并肩私语生香。"
        ], 
        "title": "相思儿令（佳人口）", 
        "type": "词", 
        "yun": "阳"
    }, 
    {
        "author": "陆求可", 
        "era": "清", 
        "subtype": null, 
        "text": [
            "隐花裙褶，两人抬起露双钩。", 
            "香尘踪迹难留。", 
            "何用东昏贴地，莲瓣满朱楼。", 
            "有残红软衬，一路风流。", 
            "卢家莫愁。", 
            "正步步、见娇羞。", 
            "记取风前旋舞，掌上绸缪。", 
            "魂销月下，提金缕、刬袜殿东头。", 
            "喜花径、玉露初收。"
        ], 
        "title": "婆罗门引（佳人足）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "小钏香消，柔荑春暖，临风卷起红纱。", 
            "妆台早开鸾镜，挽就灵蛇。", 
            "旋向金盆洗，便水晶帘下抱琵琶。", 
            "把纨扇，掺掺一捻，似玉无瑕。", 
            "斗百草，挽晚绣，还好事一例，煮酒煎茶。", 
            "莫更私书写罢，弄管吹笳。", 
            "时枕芙蓉娇面，玲珑雪藕傍荷花。", 
            "藏阄戏，双拳擎出，调笑秦嘉。"
        ], 
        "title": "庆清朝慢（佳人手）", 
        "type": "词", 
        "yun": "麻"
    }, 
    {
        "author": "陆求可", 
        "era": "清", 
        "subtype": null, 
        "text": [
            "鸾钗斜坠下。", 
            "指尖喷兰麝。", 
            "纤纤抓背真堪诧。", 
            "铁鞭何用怕。", 
            "铁鞭何用怕。", 
            "轻拢慢捻，弹筝销夜。", 
            "寻花欲染红星乍。", 
            "凤仙满把残妆卸。", 
            "金盆才捣罢。", 
            "金盆才捣罢。"
        ], 
        "title": "东坡引（佳人指甲）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "半额染双蛾，淡淡春山凝绿。", 
            "何用落梅轻点，待张郎画足。", 
            "垂珠烟溜拂云梢，一一惊郎目。", 
            "卷起虾须独坐，向月休嚬蹙。"
        ], 
        "title": "好事近（佳人眉）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "远山下见秋波注。", 
            "却逗出、春情绪。", 
            "双双点漆似神仙，添得娇娆无数。", 
            "江边交甫，墙头宋玉，侥幸逢回顾。", 
            "销魂生就盈盈趣。", 
            "正写照、传神处。", 
            "问他青白向谁分，掷果人来频觑。", 
            "相思对面，淋漓红泪，背着轻弹去。"
        ], 
        "title": "御街行（佳人目）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朝沐兰汤，芙蓉出水霞光绕。", 
            "青铜皎皎。", 
            "对面齐开了。", 
            "角枕初离，一线红生巧。", 
            "香缭绕。", 
            "木瓜粉好。", 
            "妆得桃花小。"
        ], 
        "title": "点绛唇（佳人腮）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "紧束泥金带。", 
            "彷佛小蛮潇洒。", 
            "轻盈漫入楚王宫，翻身贴地，衔得玉簪戴。", 
            "春风杨柳多情态。", 
            "日日相思害。", 
            "不须更验肥瘦，着裙渐觉裙腰大。"
        ], 
        "title": "青门引（佳人腰）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "窗外啼莺，频催妆束，绿云缭绕。", 
            "轻把牙梳，旋移鸾镜，委地容光耀。", 
            "兰膏新沐，微闻香泽，对此温柔堪老。", 
            "向妆台、挽成如虿，才称花容月貌。", 
            "时兴髻子，松松堕马，好共灵蛇新巧。", 
            "莫叹飞蓬，休嗟曲局，鸳帐同心好。", 
            "纵令妒妇，也应怜惜，怪得萧郎颠倒。", 
            "珠帘下、娇羞欲出，鸣蝉缥缈。"
        ], 
        "title": "永遇乐（佳人发）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "笑倚东窗，泥娇成困，半醉海棠初睡。", 
            "轻衫暂卸，小簟平铺，更有缕金鸳被。", 
            "试问南柯郡中，十二峰头，凭谁分队。", 
            "想多情识得，相思征路，寻欢同寐。", 
            "我欲趁、星眼朦胧，罗帏深处，摩弄桃腮玉臂。", 
            "只愁梦觉，折齿投梭，此际温存无计。", 
            "怎奈沾衾汗流，堆枕绿鬟，撩人容易。", 
            "莫教他、留恋高唐，还倩啼莺唤起。"
        ], 
        "title": "惜馀春慢（佳人睡）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "一幅鲛绡，写照如生，不知名媛何人。", 
            "但嫣然欲笑，窈窕传神。", 
            "彷佛帘前顾影，依稀花底回身。", 
            "是倾城尤物，螺黛凝羞，环佩无尘。", 
            "赵颜软障，灰酒盈樽，临风频唤真真。", 
            "浑不比、崔徽小巷，魂断朝云。", 
            "两点秋波注意，半弯罗袜生春。", 
            "可能学得，画屏游女，闲踏花茵。"
        ], 
        "title": "雨中花慢（美人图）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "下斜街口担秋霞，崇福山腰老圃家。", 
            "海上羁魂断乡国，一畦寒守义熙花。"
        ], 
        "title": "以旧京菊种移至海上寄养邻圃", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "零落桃花雨不知，滴阶清怨一丝丝。", 
            "小楼残月通明夜，无复褰帘一笑时。"
        ], 
        "title": "零落", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "脱鼻春牛卧不知，白桃片片雨中吹。", 
            "初年功课轻千劫，浮玉撞钟又一时。"
        ], 
        "title": "闻寄禅上人怛化口占一绝", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "华表峥嵘不住尘，望门呼旧只酸辛。", 
            "霜街一担油酥饼，犹是当年皱面人。"
        ], 
        "title": "曩岁住武昌有卖饼叟作秦声寒夜过深巷其音幽咽以长爇小炉担间以竹筒炊饼令爇焦香喷鼻自予入都遭世变忽忽二十馀年今以事复来城中闻声呼之果叟也询其年已七十自言业卖饼四十年矣感念旧事为作一绝（甲寅）", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "坐对寒湫一镜开，凡鳞么么未相猜。", 
            "不知有意还无意，忽送飞云片雨来。"
        ], 
        "title": "龙井寺中坐雨", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "文笔堂堂一世豪，养亲满意屈閒僚。", 
            "秋来瘦菊灯前影，深巷谁过慰寂寥。"
        ], 
        "title": "九日怀人四首 其一 苕雪", 
        "type": "绝句", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "寿酒年年泛菊花，依依嘉会忆君家。", 
            "眼中旧梦都相似，只少刘郎手画叉。"
        ], 
        "title": "九日怀人四首 其二 治芗", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "叔氏醰醰醉浊醪，仲兄落落爱题糕。", 
            "遥知眉白思予季，一握秦云雁字高。"
        ], 
        "title": "九日怀人四首 其三 季湘", 
        "type": "绝句", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "佳节从来忆兄弟，中年恨事更相参。", 
            "何生重倚斜街月，酒后论诗说木庵。"
        ], 
        "title": "九日怀人四首 其四 石遗", 
        "type": "绝句", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "苇败烟空釜底村，残阳留梦浸馀痕。", 
            "春风一样秾桃李，静掩门中半寂魂。"
        ], 
        "title": "灵璧道中", 
        "type": "绝句", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "十载重来祖墓山，老僧成塔隶为官。", 
            "更无煮笋烧茶事，已过花时问牡丹。"
        ], 
        "title": "乙卯四月归里谒祖墓 其一", 
        "type": "绝句", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "惭谒家祠第一回，磬声惊是梦中来。", 
            "堂堂陈氏非王腊，可鉴馀生负国哀。"
        ], 
        "title": "乙卯四月归里谒祖墓 其二", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "老屋当年聚族欢，祇今池水剩清寒。", 
            "本来难语还无语，落日荒庭拜一棺。"
        ], 
        "title": "乙卯四月归里谒祖墓 其三", 
        "type": "绝句", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "江舟一夜黄梅雨，正向黄梅山下来。", 
            "雨过梅黄春去了，欲将何事问黄梅。"
        ], 
        "title": "大雨过黄梅", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "弹指虚空不夜城，市烟海气漫纵横。", 
            "更无灯火阑珊处，却与何人共月明。"
        ], 
        "title": "七月十五夜登海上最高楼看月", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "冰合重湖玉照窗，心缄万里对残釭。", 
            "人间只有梁庄雪，天地高寒不可双。"
        ], 
        "title": "湖上一夕大雪寒不成寐寄怀节庵先一梁格庄 其一", 
        "type": "绝句", 
        "yun": "江"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "朝来飨殿失崇基，著履深痕臣在斯。", 
            "有泪经天如此雪，杜鹃血染万年枝。"
        ], 
        "title": "湖上一夕大雪寒不成寐寄怀节庵先一梁格庄 其二", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "圣湖春色付平章，诸将中原事久忘。", 
            "欲访丰碑问遗恨，当年居士已清凉。"
        ], 
        "title": "同人访韩蕲王墓碑予陪散叟他游未果", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "飘泊东南天地间，眼明初见洞庭山。", 
            "松风石磴无限好，祇共沙鸥片刻閒。"
        ], 
        "title": "太湖石壁", 
        "type": "绝句", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "疏篱翠蔓玉交加，雨后清香透幔纱。", 
            "独表芳心三月尽，忍冬宜唤忍春花。"
        ], 
        "title": "忍冬花", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "残梦钧天付混茫，瓜庐仍占水云乡。", 
            "荷声忽满三千界，成就南轩一榻凉。"
        ], 
        "title": "湖上杂诗 其一", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "海棠花畔叫秋虫，枕簟星光萤影中。", 
            "长夜通明了无睡，虚堂流转只荷风。"
        ], 
        "title": "湖上杂诗 其二", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "雨飒风泠间暮钟，秋深乐事比春浓。", 
            "前山啸处成鸾凤，曳杖寻知第几松。"
        ], 
        "title": "湖上杂诗 其三", 
        "type": "绝句", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "相思袅袅托微波，缥渺青峰入梦多。", 
            "手把秋荷问秋水，夜凉风露定如何。"
        ], 
        "title": "湖上杂诗 其四", 
        "type": "绝句", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "梧竹萧萧翠凤然，炉香沦寂入初禅。", 
            "从今乞与新凉睡，秋雨虚堂五百年。"
        ], 
        "title": "湖上杂诗 其五", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "玉树缤纷俨作行，琼轩临水碧茫茫。", 
            "更无人处凭虚几，只荐秋兰一朵香。"
        ], 
        "title": "湖上杂诗 其六", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "愿随李广近要离，生死茫茫两不知。", 
            "便赴湘流了无憾，灵均曾记目成时。"
        ], 
        "title": "湖上杂诗 其七", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "累臣佳节苦相妨，岁岁年年供断肠。", 
            "破壁攀天一端午，伤高啼泪六重阳。"
        ], 
        "title": "九日同龙山居士觚庵九兄四弟五弟七弟儿子邦荣邦直烟霞洞登高 其一", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "急难惊逢复壁中，鴐鹅今我不相从。", 
            "午君枯寂申君懒，肯到西山第几峰。"
        ], 
        "title": "九日同龙山居士觚庵九兄四弟五弟七弟儿子邦荣邦直烟霞洞登高 其二", 
        "type": "绝句", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "石鼎茶声沸冷泉，梦浮秋水欲黏天。", 
            "栖迟却与龙山老，来共僧房半日眠。"
        ], 
        "title": "九日同龙山居士觚庵九兄四弟五弟七弟儿子邦荣邦直烟霞洞登高 其三", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "诸天龙象表嶙峋，洞口苏龛寂寞身。", 
            "绝代𡼭嵚郑重九，不应来作扫花人。"
        ], 
        "title": "九日同龙山居士觚庵九兄四弟五弟七弟儿子邦荣邦直烟霞洞登高 其四", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "徒快恩仇浅者为，自甘獍醢亦堪悲。", 
            "重来马厂回车地，何处刑天第八师。"
        ], 
        "title": "过马厂", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "朱老悲秋强陟临，病翁题壁感重寻。", 
            "孤吟已忏贪多习，百劫难灰爱好心。"
        ], 
        "title": "焦山纪游杂诗 其一", 
        "type": "绝句", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "遗笔椒山胆气粗，缀题院体益阳书。", 
            "丈夫未死谁能料，留取他年说二胡。"
        ], 
        "title": "焦山纪游杂诗 其二", 
        "type": "绝句", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "解咏荆轲处士哀，辛陈投契并豪才。", 
            "申君所学惟朱子，却对江山欠玉杯。"
        ], 
        "title": "焦山纪游杂诗 其三", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "枇杷可啖书可读，欲伴海西寒病僧。", 
            "閒拓残碑易香饭，暮江声里隐登登。"
        ], 
        "title": "焦山纪游杂诗 其四", 
        "type": "绝句", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "藓墙月影海棠枝，绕榻虫声来和诗。", 
            "乞米隔江王太守，先生谪味是清时。"
        ], 
        "title": "焦山纪游杂诗 其五", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "夷叔閒驰九陌尘，看山宿诺竟逡巡。", 
            "争棋旧梦凭谁话，凄绝重来作记人。"
        ], 
        "title": "焦山纪游杂诗 其六", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "心游碧落睨蛛窗，定入枯禅背佛缸。", 
            "为欠联吟散原老，苦摹涩体入西江。"
        ], 
        "title": "焦山纪游杂诗 其七", 
        "type": "绝句", 
        "yun": "江"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "魂梦山楼恋夕晖，前生结习是还非。", 
            "横身沧海沉忧患，一去名山更不归。"
        ], 
        "title": "焦山纪游杂诗 其八", 
        "type": "绝句", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "白日当天三月半，万人如海一身藏。", 
            "使君留得堂堂去，四海都知鬓未霜。"
        ], 
        "title": "苏堪六十生日 其一", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "罢盥卢奴酒自斟，几人出户震微箴。", 
            "知君执拗从无闷，一往硁硁媚奥心。"
        ], 
        "title": "苏堪六十生日 其二", 
        "type": "绝句", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "诐辞知蔽遁知穷，末世逃禅等捉风。", 
            "得正由来出生死，先生密语在檀弓。"
        ], 
        "title": "苏堪六十生日 其三", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "花近高楼竹满廊，园基楼势恰相当。", 
            "几回听雨疏帘坐，消得人间一味凉。"
        ], 
        "title": "苏堪六十生日 其四", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "敛手孤吟气更新，閒居岁月郁嶙峋。", 
            "何穷盖世回天意，付与黄州陶子麟。"
        ], 
        "title": "苏堪六十生日 其五", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "种松日夜望松高，沧海沉冥一世豪。", 
            "领取十年真实意，与君洗耳听松涛。"
        ], 
        "title": "苏堪六十生日 其六", 
        "type": "绝句", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "蹀躞三挝意未平，凉宵顾曲每同行。", 
            "相思只在歌声里，解事今谁青兕生。"
        ], 
        "title": "苏堪六十生日 其七", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "谈艺论兵两不穷，掀髯曾起抱冰翁。", 
            "何时更上南楼醉，历历晴川落酒中。"
        ], 
        "title": "苏堪六十生日 其八", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "芳馨入握自移时，谁报琼琚绝妙辞。", 
            "从此渊材可无恨，天香新发万年枝。"
        ], 
        "title": "题海棠木瓜节师自西陵归持赠", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "孤月仍圆夜，凭栏雨暂休。", 
            "车喧入雷部，屋小似神楼。", 
            "客至蔬同饱，兵多市早收。", 
            "驱愁生事在，端不废吟讴。"
        ], 
        "title": "小楼 其一", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "寥落从龙侣，回翔各有群。", 
            "腐儒能一死，聊复壮吾军。", 
            "择地身何洁，滔天诉岂闻。", 
            "但期威凤见，枭獍任纷纷。"
        ], 
        "title": "小楼 其二", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "识字丛忧患，真言在简编。", 
            "见知无有尔，未济竟终焉。", 
            "齿豁空诸味，心枯泯众缘。", 
            "傥稍留四大，还欲补诸天。"
        ], 
        "title": "小楼 其三", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "小极忘经课，多眠损道心。", 
            "暂清尘漠漠，偏驻雨淫淫。", 
            "蚁大时缘几，蜗肥每上琴。", 
            "开眉故人至，浊酒与同斟。"
        ], 
        "title": "小楼 其四", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "居近青莲社，庄严百堵兴。", 
            "閒踪忘拜佛，冷眼偶看僧。", 
            "微觉津梁倦，长悲罪业增。", 
            "安能淡无事，茶煮一枝藤。"
        ], 
        "title": "小楼 其五", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "最忆江边寺，常应梦里游。", 
            "再过僧渐老，独坐室如秋。", 
            "梵响仍如寂，松声去复留。", 
            "百年尘土质，何日复归休。"
        ], 
        "title": "小楼 其六", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "苌楚乐无知，人天岂两歧。", 
            "愿伸无鬼论，一断有情痴。", 
            "书润心苗后，茶甘舌本时。", 
            "些微足资老，归尽更何疑。"
        ], 
        "title": "小楼 其七", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "室小还容膝，时艰岂负人。", 
            "盗驱佳客至，闷与故书亲。", 
            "未假龟山斧，长污相柳尘。", 
            "沧田留眼在，坚坐且逡巡。"
        ], 
        "title": "小楼 其八", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "狼狈愁江汉，沉绵耐友知。", 
            "丸抟蜣不厌，火活鼠能奇。", 
            "往往南风竞，人人祭酒师。", 
            "苍天岂终死，儒效至今疑。"
        ], 
        "title": "小楼 其九", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "晚学吾何及，长吟独未灰。", 
            "惜阴怜雪宝，求道勇黄梅。", 
            "眯目馀寒雾，填胸隐郁雷。", 
            "终输步兵旷，荒湎替沉哀。"
        ], 
        "title": "小楼 其十", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "攒列万松青，山开孔雀屏。", 
            "岚光出膏沐，仙子示颜形。", 
            "叠石寒溪沸，凭岩古木狞。", 
            "欲将泉洗眼，小坐护龙亭。"
        ], 
        "title": "护龙亭", 
        "type": "律诗", 
        "yun": null
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "月黑度云根，高寒不可扪。", 
            "全凝苍霭色，始觉夜山尊。", 
            "竹雨穿舆入，溪雷隔岭奔。", 
            "欲投僧寺宿，灯火辨松门。"
        ], 
        "title": "宿龙泉庵", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "帝座孤危极，何堪夺股肱。", 
            "鉴亡思恳切，须磔忆风棱。", 
            "辛苦从莲勺，艰难办葛灯。", 
            "一诚泣真宰，无忝后人称。"
        ], 
        "title": "景文诚公挽诗 其一", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "不尽相逢泪，遗馀到死丝。", 
            "心寒温室话，情烛太行巇。", 
            "汲黯茶常挈，诚悬笔暂持。", 
            "刳肝声一牡，已是盖棺时。"
        ], 
        "title": "景文诚公挽诗 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "生事寒灯在，孤明悄悄心。", 
            "耽书知老至，爱夜得秋深。", 
            "愿灭香仍炷，声乾叶尚吟。", 
            "百年拚寂寞，一念自萧森。"
        ], 
        "title": "冬夜杂述 其一", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "心遗嚣尘隔，天游斗室宽。", 
            "学书参静理，作画避忧端。", 
            "排遣非无术，沉冥有未安。", 
            "戎戎溷夷市，差胜堕虺坛。"
        ], 
        "title": "冬夜杂述 其二", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "倦惜看书少，愁馀著句能。", 
            "去憎蝇暂远，多可鹊无凭。", 
            "志屈宁甘隐，心寒每入僧。", 
            "未须商去住，聊得耐瞢腾。"
        ], 
        "title": "冬夜杂述 其三", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "未觉艰虞极，常悲气类孤。", 
            "空存影酬赠，安得色敷腴。", 
            "旷宇寒能满，秋芳淡欲无。", 
            "方知楚累恨，勇决访彭居。"
        ], 
        "title": "冬夜杂述 其四", 
        "type": "律诗", 
        "yun": null
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "眼倦灯初灺，窗虚雪乍明。", 
            "微知花气息，独与砚平生。", 
            "泻竹侵帏湿，冰泉入茗清。", 
            "犹惭僧课密，涩殷曙钟声。"
        ], 
        "title": "冬夜杂述 其五", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "香发深煨芋，醪醇偶满樽。", 
            "坚冰区宙合，宿火此心存。", 
            "低雁知云重，馨梅破雪温。", 
            "邻鸡不辞冻，犹自警昏昏。"
        ], 
        "title": "冬夜杂述 其六", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "落木已云暮，朔风何怒号。", 
            "瘴深挟海隐，霜劲逼辰高。", 
            "击筑同心隔，排阊昔梦劳。", 
            "驱除何日尽，杀气动边旄。"
        ], 
        "title": "冬夜杂述 其七", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "惨黩江连海，风霾旦至昏。", 
            "人情思墐塞，天意纵摧掀。", 
            "未缺胡盐酱，仍羞鬼壁垣。", 
            "安心移世界，寂寞与谁论。"
        ], 
        "title": "冬夜杂述 其八", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "予季嗟行役，饥驱岁尽时。", 
            "无亲身始贱，急难聚堪悲。", 
            "薄酒犹成醉，秋荼自可饴。", 
            "凋年兼雨雪，沧海一帆迟。"
        ], 
        "title": "冬夜杂述 其九", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "混沌成今日，黄唐忆昔年。", 
            "祸枢应有属，疏网久疑天。", 
            "月堕躔光在，楼孤夜气专。", 
            "无行更何待，几榻与回旋。"
        ], 
        "title": "冬夜杂述 其十", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "惨澹留臣鹄，英灵殿本朝。", 
            "心同狄梁苦，气夺本初骄。", 
            "屡蹶存初志，孤擎撼众摇。", 
            "表忠劳圣主，遗恨满重霄。"
        ], 
        "title": "张忠武公挽诗 其一", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "蹄迹交中国，威祥见帝畿。", 
            "欢腾万黎首，天靳一戎衣。", 
            "梦入龙霄迥，防疏蚁穴微。", 
            "堂堂照千古，宁抵寸心违。"
        ], 
        "title": "张忠武公挽诗 其二", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "进退能无据，危疑有至难。", 
            "本非孤注掷，俄已众盟寒。", 
            "狂猘音何择，黄骀罪可宽。", 
            "百年蒙帝泽，一代愧儒冠。"
        ], 
        "title": "张忠武公挽诗 其三", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "事急公难待，形癯气尚盈。", 
            "受言无缩滞，同难见平生。", 
            "踯躅西州骑，凄凉北府兵。", 
            "乾坤日欹侧，真觉腐儒轻。"
        ], 
        "title": "张忠武公挽诗 其四", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "后剧增前剧，相寻且未休。", 
            "固知穷有变，未省发能收。", 
            "患气看全伏，遗黎可尽刘。", 
            "卅年念终始，一著覆神州。"
        ], 
        "title": "后剧", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "故国寻耆旧，同心独此君。", 
            "早轻南郡士，愤著北山文。", 
            "高节甘僧服，刚肠绝世氛。", 
            "晨星苦相数，邻笛岂堪闻。"
        ], 
        "title": "吴宽仲先生挽诗 其一", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "师执馀公在，交期刘宋间。", 
            "九原终不负，卅载邈难攀。", 
            "贱子蒙湔祓，凋晨慰往还。", 
            "独惭虚一诺，欠写鹿门山。"
        ], 
        "title": "吴宽仲先生挽诗 其二", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "救国违初志，怀贤纫楚芳。", 
            "事功一太岳，翰墨两襄阳。", 
            "终郁青霞气，愁霾白日光。", 
            "示儿传绝笔，遗恨薄天阊。"
        ], 
        "title": "吴宽仲先生挽诗 其三", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "寥落功臣后，三湘剩子贤。", 
            "苦心容蝼蚁，微恨托兰荃。", 
            "忍绝逢辰望，俄惊在己年。", 
            "饰终存至慎，何日表绵田。"
        ], 
        "title": "挽陈宜仲同年 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "危局歧尤甚，閒居念每深。", 
            "匪躬惟独喻，共命失同心。", 
            "著述看荀老，焦劳拟墨任。", 
            "痛无房杜遇，空感迹难寻。"
        ], 
        "title": "挽陈宜仲同年 其二", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "志事馀孤疢，峥嵘付逝波。", 
            "盖棺知不瞑，留命更如何。", 
            "扰攘轻龙战，衰迟感凤歌。", 
            "同灾不同尽，疏远负恩多。"
        ], 
        "title": "挽陈宜仲同年 其三", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "哭汝惟残泪，吾生有已微。", 
            "沉疴天独酷，纯美世原稀。", 
            "苦羡西方乐，魂应大母依。", 
            "至言吾诏汝，须悟再来非。"
        ], 
        "title": "哭侄女岚", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "未了君亲事，宁辞行役劳。", 
            "一身多异域，孤枕捍江涛。", 
            "肃肃闻哀雁，悠悠付浊醪。", 
            "无心取相乐，相泣慕荆高。"
        ], 
        "title": "舟中", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "石滑行綦熟，风狂很谷应。", 
            "窗光明宿雪，经课对寒灯。", 
            "芋火偏宜夜，生涯渐近僧。", 
            "乘除百思想，何以證南能。"
        ], 
        "title": "石滑", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "窗曙如见佛，俄然幽黯空。", 
            "名花一宿觉，好鸟他心通。", 
            "宝鼎温馨在，湘帘罨霭中。", 
            "不随群动起，安隐主人翁。"
        ], 
        "title": "早起", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "世味残生尽，沉醰尚可寻。", 
            "梦中慈母面，岁晚故人心。", 
            "一往悲长负，难言剩苦吟。", 
            "应输早梅候，红萼占春深。"
        ], 
        "title": "岁暮", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "坚冰拥葛沽，来往滞艟舻。", 
            "阴气淩寒日，归心折半途。", 
            "疑兵惊草木，憎主迫萑苻。", 
            "回首蒙尘地，何由惜贱躯。"
        ], 
        "title": "舟过葛沽阻冰不进", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "夜夜月明雪，萧萧风偃裘。", 
            "旷寥宜独往，皎洁夺尘忧。", 
            "斗揭天容近，灯青海气浮。", 
            "惊心归去愿，真个到琼楼。"
        ], 
        "title": "雪霁夜入直", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "残雪明松径，寒波荡夕阳。", 
            "眼经尘驿倦，心与海鸥凉。", 
            "摇落耕期晚，艰难战迹荒。", 
            "攀鳞违素愿，谁可语行藏。"
        ], 
        "title": "金州道中", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "得驾仍蓬累，沉吟感路歧。", 
            "回容劳制御，失仗易倾危。", 
            "降辱心谁谅，天田象有疑。", 
            "食桃长白近，信宿莫淹迟。"
        ], 
        "title": "路歧", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "寒解刘文叔，温泉此濯龙。", 
            "流丹建高阁，耸翠对遥峰。", 
            "严卫窥观绝，宵征逆旅逢。", 
            "他年思驻跸，铭刻继唐宗。"
        ], 
        "title": "随驾至汤冈子对翠阁", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "风露一囊多，房房肖蜜窠。", 
            "最能清夏暑，终不委秋波。", 
            "可爱纤纤剥，遥闻采采歌。", 
            "莲台大千界，心苦秘么荷。"
        ], 
        "title": "赋得莲实", 
        "type": "律诗", 
        "yun": "歌"
    }, 
    {
        "author": "陈方恪", 
        "era": "清", 
        "subtype": null, 
        "text": [
            "紫骝嘶遍芳洲，旧家帘幕深深地。", 
            "玉奴今夜，眠香正稳，瑶簪初试。", 
            "骤雨方过，轻云暗染，顿添清致。", 
            "怅扁然一舸，题红讯杳，相思意、谁堪寄。", 
            "犹忆琅玕独倚。", 
            "对西风、若有离思。", 
            "翠腕欹凉，冰颐搁泪，素娥扶起。", 
            "鱼淰波荒，梦魂不到，寒衣空委。", 
            "怕明朝、碎尽芳心，分付断桥流水。"
        ], 
        "title": "水龙吟 北湖田氏水阁咏白荷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "春雨。", 
            "无绪。", 
            "掩屏山。", 
            "斜亸云鬟暮寒。", 
            "锦衾半堆人未还。", 
            "阑珊。", 
            "画楼更漏残。", 
            "欲付双鱼愁远道。", 
            "风讯小。", 
            "湓浦潮回了。", 
            "晓莺啼。", 
            "残梦迷。", 
            "那时。", 
            "悔教轻别迟。"
        ], 
        "title": "河传", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "绿鬟翠㔩金簏簇。云絁袅袅香风逐。", 
            "家住碧峰前。华阳洞里天。", 
            "石坛春草氎。芝露教晨撷。", 
            "留与待登真。世间忠孝人。"
        ], 
        "title": "菩萨蛮 梁节庵丈属题金拱北画册", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "嫩染碧鸥天，傍杨枝、低拂涟漪清浅。", 
            "应忆乍生时，相逢处、指点画桥芳岸。", 
            "寒生断泖，依依犹自飞新燕。", 
            "织段閒愁流不去，渐被晚风吹乱。", 
            "眉痕照影经年，甚缁尘不浣，总馀泪点。", 
            "舴艋恐难禁，青溪路、还送冷红千片。", 
            "湘江解缆，断魂更逐斜阳远。", 
            "前度池塘清梦渺，谁道寄情都懒。"
        ], 
        "title": "南浦 春水", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "凤节妨香，鸾花薄露，簟纹铺藻。", 
            "瑶阶静拥，荡漾梦痕难扫。", 
            "偃风枝、晴廊燕翻，石泉碎点金沾抱。", 
            "怅玉楼十二，银河斜挂，碧笙吹晓。", 
            "窥笑。", 
            "当年少。", 
            "记高捲南薰，神仙人妙。", 
            "横街放夜，坐送千门欢闹。", 
            "想玲珑、遥倚未眠，夜情密意飞不到。", 
            "待归时、省识春风，窣地苔阴悄。"
        ], 
        "title": "锁窗寒 咏帘", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "缺月墙阴，幽香坊角，隔水砧声微度。", 
            "依旧风情，认纹窗烟雾。", 
            "叹如梦，最是欹红软翠筵底，腊凤匆匆归去。", 
            "永夜无聊，数青溪钟鼓。", 
            "甚伤心、稳向天涯住。", 
            "孤鸾信、第一眉痕误。", 
            "料应红袖寒添，惹欢尘都污。", 
            "记今生、万种温柔处。", 
            "天河迥、错唤桃根渡。", 
            "祗赚得、楚客萧疏，写江关哀句。"
        ], 
        "title": "拜星月慢", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "隐隐津亭叠鼓催。", 
            "殷勤从与劝离杯。", 
            "高楼红袖首重回。", 
            "故国寒砧传晚信，锦衾瑶瑟动清哀。", 
            "三更残月度秦淮。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "雁背闪孤光。", 
            "垄首云黄。", 
            "小楼一角褪斜阳。", 
            "蓦地捲帘人睡起，满地啼螀。", 
            "无语点离觞。", 
            "别有愁肠。", 
            "拚将残稿画潇湘。", 
            "添个流人三两辈，同话沧桑。"
        ], 
        "title": "浪淘沙 壬子海上王子展丈出视近作落叶词，属和，爰填小令奉答", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "翠拥红幢，是琼壶窈窕，飞影殊乡。", 
            "宿雾搓酥，断霞凝粉，帘捲恰对秾芳。", 
            "好自珠楼灿晓，多少意、酒力难将。", 
            "剪鲛缃。", 
            "尽一春蜂蝶，都隔银潢。", 
            "霓裳。", 
            "人成垠舞，算唤起瑶姬，有泪如江。", 
            "吹转朱幡，绛云迷却，犹怜蘸水凄凉。", 
            "一捻殢娇慵学，东风里、曾讶浓妆。", 
            "解零珰。", 
            "渐丝丝细雨，委尽柔肠。"
        ], 
        "title": "春从天上来", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "颒玉秋香楼底，裁云粉絮帘前。", 
            "莫把寻常花月恨，谱入钿筝旧雁弦。", 
            "春城话可怜。", 
            "一自兰桡催发，几回荔浦情牵。", 
            "锦被半堆金线暗，冷落閒门逐绣鞯。", 
            "东风伴醉眠。"
        ], 
        "title": "破阵子", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "凤帕题红，鹅笙吹雾。", 
            "梦中哽咽天涯语。", 
            "细篁幽籁独来时，玉鸦啼过南塘路。", 
            "一髻遥山，三春柳絮。", 
            "十年閒事悤悤度。", 
            "高楼极目到平芜，斜阳一抹伤心处。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "东风换了花光，凉节谢娘池馆。", 
            "漫熨春衫，犹认酒痕轻浅。", 
            "那时小槛追欢处，一径蘼芜堪剪。", 
            "奈芳盟几许，琐香金箧，寄情都懒。", 
            "叹年涯荏苒，销磨绿鬓，梦醒碧山钟板。", 
            "两袖霜华，送到月明秋坂。", 
            "玉楼十二骖鸾去，愁共彩云天远。", 
            "刘郎病后，凤帷深下，夜长思遍。"
        ], 
        "title": "陌上花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "伏枕垆烟睡起迟。", 
            "鬓边风信玉梅枝。", 
            "小山残雪梦回时。", 
            "多是江城惆怅客，旧游重到问谁知。", 
            "谢廊回合水平池。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "银塘路。", 
            "背人一点流萤去。", 
            "流萤去。", 
            "夜凉几阵，花梢微雨。", 
            "曲阑干畔梧桐树。", 
            "桐阴一抹纹窗护。", 
            "纹窗护。", 
            "如今少个，惊鸿偷觑。"
        ], 
        "title": "秦楼月", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "青嶂露零山月小。", 
            "猿思鹃飞，千里清秋道。", 
            "惆怅沈郎归合早。", 
            "白头不碍临邛好。", 
            "一曲新声欢意少。", 
            "泪粉红香，寂寞西池晓。", 
            "昨夜乱魂飞浩渺。", 
            "断云残雨俱收了。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "遥怜可可窥人乍。", 
            "伴风廊琴榭。", 
            "好将空谷比幽姿，合泛人姑射。", 
            "吴舲初到，纱橱睡起，定绿珠无价。", 
            "几回偷眼避游蜂，又夜凉如画。"
        ], 
        "title": "贺圣朝 夜来香", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "柳外驻轩车，有轻盈、并倚内家标致。", 
            "相见凤城西，吹笙去、掩抑玉人春袂。", 
            "羞红弄蕊。", 
            "破妆十日轻阴里。", 
            "犹是天涯，同照影零乱，一身清泪。", 
            "汉宫帘捲春明，正杨花如梦，沉香人起。", 
            "浅醉酌流霞，玄都恨、还问仙娥知未。", 
            "千山万水。", 
            "家园唱彻今无地。", 
            "直到旗亭，啼杜宇魂返，故溪环佩。"
        ], 
        "title": "南浦", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "西风渐紧。", 
            "对暮天杳霭，云意低暝。", 
            "倦羽催归，迢递烟程，凄凉说与秋景。", 
            "寒山占断相思路，盼不到、书题斜整。", 
            "怅玉楼、缥缈香深，合是酒消人醒。", 
            "还忆长门影暗，怨啼似诉语，封泪鸳枕。", 
            "渭水波声，几点斜晖，换了唐宫金镜。", 
            "苍茫别下汀洲去，任瑟瑟、秋江淘尽。", 
            "更那知、梦稳霜葭，自有寒心难省。"
        ], 
        "title": "疏影 题伯沆师孤雁图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "笼莺初唤起。", 
            "撩晴丝芳菲，钿车如水。", 
            "锦障街南，认翠翘金暖，绿烟垂地。", 
            "玉蕊唐昌，应换却、仙家尘世。", 
            "凤吹归来，潋滟韶华，好天沉醉。", 
            "何似千娇罗绮。", 
            "问第一昭阳，那人能比。", 
            "稳护雕阑，对露晞妆镜，粉融香腻。", 
            "梦觉倾城，偏误了、平章门第。", 
            "记取春风词句，閒情自理。"
        ], 
        "title": "三姝媚 崇孝寺牡丹", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "石桥冰泮，屐路苔疏，还从岁晚相逢。", 
            "细雨吴郎，几回梦想春容。", 
            "银屏夜凉初觉，引醉魂、低袅香风。", 
            "铢衣软，向玲珑灯馆，弄影奁空。", 
            "前事故山愁绝，伴岩扉临水，目送飞鸿。", 
            "漫道如今，相思人比花浓。", 
            "天涯料怜雅澹，有檀奴、俏染蛮红。", 
            "凝恨处，伫崔徽、长在画中。"
        ], 
        "title": "声声慢", 
        "type": "词", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "露气如微虫，波势如卧牛。", 
            "明月如茧素，裹我江上舟。"
        ], 
        "title": "十一月十四夜发南昌月江舟行", 
        "type": "古风", 
        "yun": "尤"
    }, 
    {
        "author": "陈三立", 
        "era": "清", 
        "subtype": null, 
        "text": [
            "松底秋风翻两袂，杂随妇孺探胜地。", 
            "长谷横出小天池，斗下荦确沙石碎。", 
            "再折冥径路绝，披拂榛莽穿荒翳。", 
            "衣牵发甫脱免，乱石磊磊堆无次。", 
            "舆人掷我剑负行，跳践圆尖锋刃锐。", 
            "俄惊轰腾声震壑，瞥双白龙窜岩背。", 
            "潴为潭水清且深，苔痕草色浸苍翠。", 
            "更循铁壁寻瀑源，或挟而登蹲而憩。", 
            "突兀银潢一道开，鬼斧劈削灵槎逝。", 
            "吹泻峥嵘复蜿蜒，疑是骊龙抱珠睡。", 
            "云中见首独垂胡，下饮碧海光景丽。", 
            "蒸浮日气生绮文，投浴几辈欧凫戏。", 
            "列坐盘石罗酒，箕踞窥瞰神魂醉。", 
            "获此奇胜冠山北，唐宋诸贤所未至。", 
            "凿空忠今十载前，始遭海客发其秘。", 
            "颇悟造物无尽藏，亦缘阻险保幽邃。", 
            "衰老力弱摹状穷，安得柳州为作记。"
        ], 
        "title": "王家坡观瀑", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "夜海微微一舸巡，飞涛捲雪乱呻吟。", 
            "蛟鼍不敢吞奇骨，放作神州学剑人。"
        ], 
        "title": "题程道存之罘出险图 其一", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "东南一儒霜髯髭，曰无所为无不为。", 
            "卧起岑楼臣海围，膝穿木榻嗟庶几。", 
            "朝嚄暮唶声尤伊，其学溔漭迷津涯。", 
            "包缠流略演孔姬，宝书断烂堆案窥。", 
            "叶乘洞箓究密微，旁溢文字酣歌诗。", 
            "光怪震发庄严持，夏殷敦卣周尊彝。", 
            "眦眵口哆慑且推，宾从过者杂华夷。", 
            "络绎问难决然疑，芒乎据梧杜德机。", 
            "亦骋恢诡相谐嬉，物论与之为婴儿。", 
            "往事腾踏前旄麾，薄勤化诲哺疮痍。", 
            "蔽埃历块驾安驰，弃遗畏垒一拂衣。", 
            "大盗覆国举踵随，九土幽晦霰集之。", 
            "窜居独寐哀黍离，挽日去倚鲁戈挥。", 
            "光景破碎雷霆欺，龙穴奔噬千蛟螭。", 
            "纠结搪撞乘孤危，道尊归来鸥鹭知。", 
            "吐纳刚气真宰垂，芽腹寸颖撑天维。", 
            "有海终作精卫飞，有山终获愚叟移。", 
            "至人神凝物不疵，民彝圣典交起衰。", 
            "久远系公益豪厘，景风吹长贞松枝。"
        ], 
        "title": "乙庵七十生日寄祝兹篇", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "邻园过雨秋生枝，魂魄踊跃苏癃疲。", 
            "襄阳耆旧导我出，亦有柱史相攀随。", 
            "突兀楼观跨溪水，新髹朱紫光葳蕤。", 
            "并倚栏楯染凉色，完杨柳插青琉璃。", 
            "蝉嘶虫语漏缝隙，洗波浓黛连城陴。", 
            "游鯈可数红蓼底，微欠钓叟蹲孤罴。", 
            "斜阳如谷覆钟阜，饥理粲粲颅骨奇。", 
            "深藏陵墓耸危塔，分晴草树犹离披。", 
            "南朝风物赚一瞥，安问烽燧含疮痍。", 
            "主人不归笑把酒，看移大月成罘罳。", 
            "晚鸦下逐带桥影，翻弄吟抱鸣笳悲。"
        ], 
        "title": "七月十三日偕宽仲宗武登仓园新楼凭眺至月上", 
        "type": "古风", 
        "yun": "支"
    }, 
    {
        "author": "陈三立", 
        "era": "清", 
        "subtype": null, 
        "text": [
            "溪台澹秋痕，雁底坐超忽。", 
            "万里霄无云，木末吐华月。", 
            "气扫堞浮浮，辉满峰兀兀。", 
            "写影水精域，望气金银阙。", 
            "丛筱浸寒漪，披飏镜中发。", 
            "列筵出窈窕，应湿凌波袜。", 
            "歌吹翻流光，淫鱼听恍惚。", 
            "濯醉零露新，传咏远风歇。", 
            "馀情腾钓矶，何处战死骨。", 
            "化字遗浊世，钟声漏林樾。"
        ], 
        "title": "八月十七夜马良存吏部宴集初台玩月", 
        "type": "古风", 
        "yun": "月"
    }, 
    {
        "author": "陈三立", 
        "era": "清", 
        "subtype": null, 
        "text": [
            "悬泪三年成觅汝，犹及抚棺依佛所。", 
            "须臾邪许响荒山，漆光摇摇湿寒雨。", 
            "夙收灵气指埋骨，临穴四拥岩峦舞。", 
            "我老亦无世可托，偕亡羡此一抔土。", 
            "月夜魂出唱新诗，草根和以虫声苦。", 
            "更待拱柏啼翠羽。"
        ], 
        "title": "八月十三日会葬恪士西湖吉庆山", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "灵窟负花辰，梦痕涴层叠。", 
            "荏苒春复还，僧约乃如谍。", 
            "提携缺望俦，轻车骋蹀躞。", 
            "驰道拥奇峰，晴郊明新叶。", 
            "山门穿幽深，列松对张鬣。", 
            "前导鸟鹊呼，反顾狐兔蹑。", 
            "丈室聚蜂声，丛朵初镂鍱。", 
            "盛鬋态婀娜，光影诸天接。", 
            "照席红盘盂，笋香馨七梜。", 
            "主人为花寿，浇酒促步屧。", 
            "吟魂与杂并，栩栩庄周蝶。", 
            "吾曹偶逃世，洗心博晕颊。", 
            "谈舌翻色空，箭锋脱彀捷。", 
            "大千安所殉，俄顷留媚靥。", 
            "茗罢寻遗墟，荦确杖妥帖。", 
            "终古岩壑尊，吐气自扶挟。", 
            "草风吹灵坟，万化赴冥摄。", 
            "归径苍霜垂，微阳写城堞。"
        ], 
        "title": "三月十日谭芝云翰林招同徕之宗武诸君灵谷寺看牡丹", 
        "type": "古风", 
        "yun": "叶"
    }, 
    {
        "author": "陈三立", 
        "era": "清", 
        "subtype": null, 
        "text": [
            "牵瘵闭幽栖，学诵阙章句。", 
            "荡寐艳阳辰，桃柳乱红翠。", 
            "佳人移京口，调笑蔼嘉会。", 
            "拥醉飏轻舠，衫袂入融吹。", 
            "山光湿栏楯，悠悠成自媚。", 
            "岳僧咳唾底，写石影吾辈。", 
            "低昂今古情，嬉春从辟世。", 
            "踏岸窥园馆，花畔出云髻。", 
            "传歌一水上，星点争明晦。", 
            "终宴千徘徊，苍然飘离思。"
        ], 
        "title": "三月三日鹤亭自丹徒至携同宗武公约伯臧及苍崖上人泛舟秦淮夜还饮水榭与鹤亭别", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "划尽一楼奇，景物焕天眼。", 
            "晴湖镜奁开，云岫屏风展。", 
            "雁骛时点缀，龟鱼共游衍。", 
            "霜堤秃后株，黄绿作深浅。", 
            "塔影卧寒漪，孤艇月中显。", 
            "灵辉醉鬼梦，酒碗恣偃蹇。", 
            "初夕偪霾曀，雷电下扫捲。", 
            "文豹号万仞，金蛇绕百转。", 
            "破山烧大浸，势与坤轴撼。", 
            "飙海旋一螺，震撼保馀喘。", 
            "乖阳乘驳阴，天人气相演。", 
            "疆鄙果兆乱，过师塞船辇。", 
            "跳梁剩压卵，千里念蹂践。", 
            "竖儒稽灾祥，宁以智自免。", 
            "鸡鸣起欠伸，悲笳在城阪。"
        ], 
        "title": "大雷电有作", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "佳辰歇淫霖，渡湖访城阙。", 
            "济济君子堂，半为梦中客。", 
            "新旧洽谈谐，联咏淹玉夕。", 
            "微醉寄孤艇，巨浸浮凉月。", 
            "峰气吐氤氲，水怪眩出没。", 
            "大千琉璃盆，浩浩风露积。", 
            "馀情阅生死，对此洗肝膈。", 
            "塔影倒楼居，回顾三潭白。"
        ], 
        "title": "中秋雨霁宴集剑丞宅夜泛湖还蒋庄舟中看月", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "有地瓯脱海之角，蒙笼草树杂花药。", 
            "依径廊亭茅盖头，待月生东日西落。", 
            "晨夕步寻半吾党，听鸟听虫微籁作。", 
            "主人好客如性命，每至围坐倾觞酌。", 
            "抟控烟霞纵谈咏，醉颊飘髯映林薄。", 
            "从知大侠隐阛阓，能外形骸自行乐。", 
            "十年烽燧点禹甸，缩手安问散腰脚。", 
            "分作遗民娱老乡，天假奥区万灵跃。"
        ], 
        "title": "为甘翰臣题非园图", 
        "type": "古风", 
        "yun": "药"
    }, 
    {
        "author": "陈三立", 
        "era": "清", 
        "subtype": null, 
        "text": [
            "建霞振奇人，矫如六尺骢。", 
            "丽文副夙业，艺能复旁通。", 
            "篆刻诗书画，造微靡不工。", 
            "当年聚辇下，逐队尘蒙蒙。", 
            "颠倒狎群辈，悲歌燕帝空。", 
            "国敝出视学，腾声齐祝融。", 
            "救时务变法，灌输破瞆聋。", 
            "余亦侍持节，亲睹造士功。", 
            "麓山临饯席，啼眼迎霜枫。", 
            "一别殉翻覆，茹君万恨终。", 
            "石侯辑遗札，印迹留蔫红。", 
            "爱才极诱诫，悃愊探无穷。", 
            "相知愧未尽，信有研经风。", 
            "且征石侯贤，缄髓气谊隆。", 
            "湖楼灯火寂，梦痕挂残丛。", 
            "怀贤哀窈窕，易代摅孤忠。"
        ], 
        "title": "为石醉六题其师江建霞京卿遗墨册", 
        "type": "古风", 
        "yun": "东"
    }, 
    {
        "author": "陈三立", 
        "era": "清", 
        "subtype": null, 
        "text": [
            "残遗蜀石经，收聚十获五。", 
            "勤搜兼巧遇，彼苍眷嗜古。", 
            "流传阅百年，藏者可指数。", 
            "踵观盛师儒，證辨析丝缕。", 
            "鲰生安置喙，矘视屡起舞。", 
            "尤幸邀天章，篆画出冲主。", 
            "雄姿走螭龙，奥雅胎石鼓。", 
            "刘侯为发箧，光气烂庭户。", 
            "方将却魔魅，复旦万物睹。", 
            "守阙留伏申，待访孰与伍。"
        ], 
        "title": "为刘健之题所藏蜀石图", 
        "type": "古风", 
        "yun": "麌"
    }, 
    {
        "author": "陈三立", 
        "era": "清", 
        "subtype": null, 
        "text": [
            "邻园二古松，岁必临数视。", 
            "挺出挂云雨，苍虬互拿臂。", 
            "块然立其下，啸咏脱浊世。", 
            "邂逅主人归，偕赏益瑰异。", 
            "暝色合形影，恍惚生哀吹。", 
            "依攀对偃蹇，忝为天所弃。", 
            "梁生笔夺真，犹湿清高气。", 
            "求踪万物表，茫茫与之配。"
        ], 
        "title": "为张仲炤丈题梁公约画松", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "行郁惠山旁，中有隐君子。", 
            "承传讲学风，刻厉饬伦纪。", 
            "一世腾万里，祸乱愈弗止。", 
            "侈言匹夫责，诡遇余丧己。", 
            "先生瞑槁梧，内證主静旨。", 
            "道胜物不疵，县解不老死。", 
            "两孤抑何贤，寤寐绵神理。", 
            "扬芬采曲儒，薄俗宁获此。", 
            "钱生契独行，立传追范史。", 
            "吾衰美其文，缀咏亦赘耳。"
        ], 
        "title": "书无锡高老愚翁家传后", 
        "type": "古风", 
        "yun": "纸"
    }, 
    {
        "author": "陈三立", 
        "era": "清", 
        "subtype": null, 
        "text": [
            "溪光澹相依，晚京欲无价。", 
            "逃暑二三子，箕踞恋台榭。", 
            "顽云吝不飞，皎月吐其罅。", 
            "金波荡城阙，草馨袭兰麝。", 
            "围席杂雏鬟，按歌媚初夜。", 
            "笛声星河底，栖鸦为之下。", 
            "引杯吸山影，扪腹峙嵩华。", 
            "吾曹狎丧乱，蚊虻视争霸。", 
            "脱绳露地牛，留味愈啖蔗。", 
            "终取主人语，天堑一彴借。"
        ], 
        "title": "六月十三夕徕之同年招同师愚宗武觞初台看月", 
        "type": "古风", 
        "yun": "祃"
    }, 
    {
        "author": "陈三立", 
        "era": "清", 
        "subtype": null, 
        "text": [
            "名贤奋齑盐，约略出母教。", 
            "功烈满青史，一灯食其报。", 
            "卓荦光河公，逸事寒榴照。", 
            "执卷机织旁，枢牖影廊庙。", 
            "孤鹤培毛翮，腾作九天啸。", 
            "清文丽玉堂，高勋耸云峤。", 
            "辉光浴中外，筹策播入告。", 
            "岁月恋恩勤，梦暖萤点耀。", 
            "写为宵课图，依依儿时貌。", 
            "尚书恢前谟，诸孙并英妙。", 
            "传家历三世，箧衍珍圭瑁。", 
            "褰裳翔汉滨，毁室掠群盗。", 
            "辗转烽火间，阊阖何由叫。", 
            "久之归完璧，摩抚杂涕笑。", 
            "天意非偶然，留痕奖忠孝。", 
            "夙分通孔李，世乱馀皂帽。", 
            "配命诵清芬，邪波莫能摇。", 
            "海尾一绳床，寤歌伸所劳。"
        ], 
        "title": "卞薇阁索题先大父光河中丞夜灯图", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "兴亡细事耳，人气延天命。", 
            "吾乡有文谢，万靡挽使正。", 
            "谢像藏退庐，竦瞻缀微咏。", 
            "二妙开图幅，奇表嵩华映。", 
            "附上府理礼，出处痛执政。", 
            "作事信天去，一语公自评。", 
            "错落数百字，肝胆写豪横。", 
            "我欲饮其气，吐以斫枭獍。", 
            "压寐魔重重，造劫萌非圣。", 
            "狼籍蹄迹间，孤攀血泪迸。"
        ], 
        "title": "王编修泽寰偕族人笃余明经自庐陵游江南携示文信国画像及手札墨迹谨题其后", 
        "type": "古风", 
        "yun": "敬"
    }, 
    {
        "author": "陈三立", 
        "era": "清", 
        "subtype": null, 
        "text": [
            "昔岁寄江南，耆旧瞻四五。", 
            "播吟往还径，筇袂互翔舞。", 
            "一瞬扫霆雹，追忆指画肚。", 
            "硕果可园翁，望与钟阜伍。", 
            "等身杀青作，馀事记风土。", 
            "雅故启后生，人师骚坛主。", 
            "挺立兵戈际，其气如龙虎。", 
            "隐几出商歌，魈魅莫敢侮。", 
            "偶遭张藉阨，破翳神为弩。", 
            "天还读书眼，细字万物睹。", 
            "忧患老学易，證圣药狂瞽。", 
            "悠悠姬孔情，浃洽须眉古。", 
            "发蒙图中人，百代映谈麈。"
        ], 
        "title": "可园传易图为陈伯雨翁题", 
        "type": "古风", 
        "yun": "麌"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "我欲问天天不语，妖星十丈横牛女。", 
            "天狗堕地夜叉舞，昔日龙虎今鱼鼠。", 
            "走上空山泣风雨，大叫雷公来作主。", 
            "丰隆不应奈何许，前头熊罴后狨鬼。", 
            "白昼磨牙嚼行旅，谁其杀之吾与汝，上书九重报天子。"
        ], 
        "title": "董逃行", 
        "type": "乐府曲辞", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "才过罗山喜鹊呼，人家篱落绿珊瑚。", 
            "朱甍碧瓦连茅屋，合作丹青水墨图。"
        ], 
        "title": "赤嵌竹枝词 其一", 
        "type": "词", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "春牛浦接鲫鱼潭，绿竹苍松翠色参。", 
            "万顷良田环郡郭，劝农人在聚星庵。"
        ], 
        "title": "赤嵌竹枝词 其二", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "汐社当时萃列仙，福台新咏几流传。", 
            "东山风月浑如昨，不见诗人二百年。"
        ], 
        "title": "赤嵌竹枝词 其三", 
        "type": "词", 
        "yun": "先"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "清华水木说澄台，曾学刘郎去又来。", 
            "屈指斐亭双铁树，十年两度见花开。"
        ], 
        "title": "赤嵌竹枝词 其四", 
        "type": "词", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "水浅蓬莱海又乾，安平晚渡踏成阡。", 
            "鸿泥回首沧桑改，只阅春光十二年。"
        ], 
        "title": "赤嵌竹枝词 其五", 
        "type": "词", 
        "yun": "先"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "东溟西屿海潮通，万斛泉源一叶风。", 
            "日暮数声欸乃起，水船都泊水仙宫。"
        ], 
        "title": "赤嵌竹枝词 其六", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "新妆几队绾双鸦，小盖相携半面遮。", 
            "绝似芙蓉才出水，一枝叶护一枝花。"
        ], 
        "title": "赤嵌竹枝词 其七", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "一曲红绡不论钱，青楼几处斗婵娟。", 
            "年来吃尽人间火，瘦骨轻松似剑仙。"
        ], 
        "title": "赤嵌竹枝词 其八", 
        "type": "词", 
        "yun": "先"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "水仙宫外是侬家，来往估船惯吃茶。", 
            "笑指郎身似钱树，好风吹到便开花。"
        ], 
        "title": "赤嵌竹枝词 其九", 
        "type": "词", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "银丝鲙斫正头乌，二八佳人捧玉壶。", 
            "但乞郎如鱼有信，一年一度到东都。"
        ], 
        "title": "赤嵌竹枝词 其十", 
        "type": "词", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "龙船四月鼓鼕鼕，锦缆牙樯斗晚风。", 
            "两岸夕阳照金碧，紫标都插浪花中。"
        ], 
        "title": "赤嵌竹枝词 其十一", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "荷兰城外一声雷，锣鼓喧阗几处催。", 
            "侬向南鲲赛神去，郎从北港进香来。"
        ], 
        "title": "赤嵌竹枝词 其十二", 
        "type": "词", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "红毛楼下草昏昏，访古人争说北园。", 
            "霸业销沈歌舞歇，空留初地在沙门。"
        ], 
        "title": "赤嵌竹枝词 其十三", 
        "type": "词", 
        "yun": "元"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "梅子黄时雨满溪，累累佛果證菩提。", 
            "当垆十五鸦头女，手把鸾刀劈凤梨。"
        ], 
        "title": "赤嵌竹枝词 其十四", 
        "type": "词", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "槟榔蒌叶逐时新，个个红潮上绛唇。", 
            "寄语女儿贪黑齿，瓠犀曾及卫夫人。"
        ], 
        "title": "赤嵌竹枝词 其十五", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "南台江下水汤汤，两岸人家涨腻香。", 
            "日暮珠帘都捲起，一奁秋水照梳妆。"
        ], 
        "title": "南台江竹枝词 其一", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "石马江连海水长，东西两峡似瞿唐。", 
            "送郎不过磨心塔，郎自磨心妾断肠。"
        ], 
        "title": "南台江竹枝词 其二", 
        "type": "词", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "庵堂点缀西溪好，词翰招魂。", 
            "一片秋痕，艇子如云尽到门。", 
            "少章遗节风霜旧，乔木孤根。", 
            "霜柳全髡，惆怅烟丝一树存。"
        ], 
        "title": "采桑子 又赋二阕，呈彊村老人。 其一", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "流人泛宅西溪好，愁祓清尊。", 
            "商略黄昏，一角残山半雨痕。", 
            "手中容易馨香故，衔泪歌唇。", 
            "辛党萍根，归北归南漫共论。"
        ], 
        "title": "采桑子 又赋二阕，呈彊村老人。 其二", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "独夜始知凉月色，竹影移廊，未觉成萧瑟。", 
            "微漾湖光荧暗壁，疏灯影里芙蓉白。", 
            "偷换流年情思积，草际烟浮，已了寒虫织。", 
            "欹枕不眠闻露滴，心心只替秋香湿。"
        ], 
        "title": "蝶恋花    闻露", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "荡微阴，正西风料峭，苔屐怯幽寻。", 
            "岸柳拳鸦，山椒落雁，天画如许寒林。", 
            "是昨夜、馨魂乍返，渐几树、脂晕破萧森。", 
            "略损风姿，劫馀池馆，随分行吟。", 
            "谁折试簪还堕，似抛将红豆，难结同心。", 
            "萼绿仙迟，云英嫁早，同感春梦沉沉。", 
            "便勾引、閒愁又醒，者次第、何计遣春深。", 
            "却又飞霙弄晚，莫辨遥岑。"
        ], 
        "title": "一萼红    孤山探梅", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "眉画睇初含，泪洗脂仍少。", 
            "仙梦销沉十二年，逢著秋魂了。", 
            "景短向阳难，晚出惊霜早。", 
            "百感幽香旧色花，可似当年好。"
        ], 
        "title": "卜算子", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "相见靥双嫣，红洗秋妆晚更妍。", 
            "谁画长眉青入鬓，连娟，难得天然是偶然。", 
            "移近晚晴边，微袭秋衣淡淡烟。", 
            "欲问经年多少恨，无言。", 
            "修到天怜可自怜。"
        ], 
        "title": "南乡子", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "托命孤芳，剩十年魂梦，长绕伊行。", 
            "小廊回处，凤城西畔，几回烛底，仔细秋妆。", 
            "当时一笑天能妒，便拚断、故国遗香。", 
            "枉断肠，寒畦生事，检点苔荒。", 
            "移根瘦损堪伤，更一枝轻折，长惹思量。", 
            "旧尘在眼，只馀清泪，佳期注脚，偏是斜阳。", 
            "人间原有相逢事，漫羞晕、憔悴容光。", 
            "正夜长，背灯添影凄凉。"
        ], 
        "title": "惜黄花慢    同彊村老人作", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "微滓虚空是泪痕，聊凭香篆定心魂。", 
            "重帏深下易黄昏。", 
            "学道不成仍不悔，此心难冷更难温。", 
            "一丝还袅博山云。"
        ], 
        "title": "浣溪沙    焚香", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "镇残山风雨耐千年，何心倦津梁。", 
            "早霸图衰歇，龙沉凤杳，如此钱唐。", 
            "一尔大千震动，弹指失金装。", 
            "何限恒沙数，难抵悲凉。", 
            "慰我湖居望眼，尽朝朝暮暮，咫尺神光。", 
            "忍残年心事，寂寞礼空王。", 
            "漫等閒、擎天梦了，任长空、鸦阵占茫茫。", 
            "从今后、凭谁管领，万古斜阳。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "剔残砖秋雨逗苔斑，寒灰拨经香。", 
            "启素缣密裹，零僧剩佛，字字琳琅。", 
            "试与殷勤补缀，化蝶半飞扬。", 
            "百纳家风旧，功抵娲皇。", 
            "堪叹人天漏果，竟酬忠恩宴，轻送君王。", 
            "有冬青遗恨，一例感兴亡。", 
            "问世尊、真如解脱，甚当年、悲泪海潮凉。", 
            "空输与，麻沙书客，持伴灯窗。"
        ], 
        "title": "八声甘州    黄妃塔中，藏经凡八万四千卷，多成灰末。予收得稍完者数卷，以他卷残字补之，自作《补经园》", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "修到南屏数晚钟，目成朝暮一雷峰。", 
            "纁黄深浅画难工。", 
            "千古苍凉天水碧，一生缱绻夕阳红。", 
            "为谁粉碎到虚空。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "云缝铺金，霞边起骛，十年魂梦凭依处。", 
            "人天一例损孤标，蜕身何苦诸天去。", 
            "废址栖烟，寒山无语，残红一片伤心树。", 
            "向来凄黯送黄昏，只今凄黯都无据。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "幽斋客思，长傍愁阴黯黯。", 
            "乍迎得、芳姿多丽，睡足妆严。", 
            "烛底分明，羞侬丝鬓镜中添。", 
            "争如不见，几回独语，空赋香奁。", 
            "尽护幔纱，迷濛雾重，料峭风尖。", 
            "算犹胜、梨花孤馆，卧雨厌厌。", 
            "堆枕红云，更无春梦到江南。", 
            "几时嫣笑，日长风定，尽捲湘帘。"
        ], 
        "title": "丑奴儿慢    乙丑春三月，赴行在所，寓小石斋中，海裳盛开。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "如此凄迷如此夜，閒廊閒客閒行。", 
            "暗芳开堕静无声。", 
            "人天都未觉，心动自堪惊。", 
            "未必有情天已老，一钩眉月还生。", 
            "人间无赖是深更。", 
            "难评花月色，泪眼未分明。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晚江浔，又轻烟染柳，新绿乍成阴。", 
            "古岸潮吞，荒垣烧入，弥望凄暗摧襟。", 
            "问归燕、几家旧垒，算去往、无恙只沙禽。", 
            "故郡风流，少年心事，梦也难寻。", 
            "还觅远村投宿，认儿童闹处，盲鼓愔愔。", 
            "落日摇金，寒波逝碧，空照衰鬓惊心。", 
            "对愁目、西山一逻，没孤鸿、天远恨沉沉。", 
            "倦倚风灯，乱时浊酒孤斟。"
        ], 
        "title": "一萼红", 
        "type": "词", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "近高楼，浓妆一面，瞢腾见时味。", 
            "绛英繁缀。", 
            "偏带露盈盈，如许佳丽。", 
            "峭寒袖手曾孤倚，飘零成漫喜。", 
            "只可惜、昨朝轻负，曦高犹拥被。", 
            "年年对花换心情，西泠怅梦断，应添憔悴。", 
            "新涨绿，馀愁雨愁烟飘坠。", 
            "长相忆、粉云腻处，红一镜、楼台斜照里。", 
            "问别后、芳尊谁酌，春魂桥下水。"
        ], 
        "title": "花犯    沪寓桃花盛开，次清真韵。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "花近高楼恰未知，朝来忽见最繁枝。", 
            "不成相笑却攒眉。", 
            "莫讶伤春难刻意，伤春已是隔生时。", 
            "可怜无梦奈佳期。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "记嬉春酒醒，有绝代、秾华初识。", 
            "怨风正狂，残妆欹翠羃。", 
            "零落谁惜，越见丰姿好，晓来清露，浥袖痕都湿。", 
            "强扶倭堕终无力，愁乱丝垂，红凝泪滴。", 
            "凄惶几回凭立，尽芳阑叩遍，幽恨无迹。", 
            "流光虚掷，又天涯远隔。", 
            "往事如残梦，难再觅。", 
            "东园渐入丛碧，听杜鹃啼后，断无消息。", 
            "乘风愿、早输归翼。", 
            "空瘦损、去住春心应自，悔逢倾国。", 
            "轻阴乞、漫相云色。", 
            "剩爇天、一寸寒香炷，成灰拚得。"
        ], 
        "title": "六丑    海裳，和彊村老人。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "閒鸥笑客，倏廿年梦断，一去无迹。", 
            "戢枻穷湖，深渺鱼天，销凝几度寒碧。", 
            "重来万里衣尘黯，怕邂逅、烟蓑相识。", 
            "尽眼前、似酒春浓，付与泪痕潜拭。", 
            "还剪西窗密炬，故人絮语罢，凉露轻滴。", 
            "鼠迹虫丝，帘幕凄迷，犹是梅边月色。", 
            "当年雪夜疏钟里，傍映水、一枝清瑟。", 
            "甚到今、明镜幽波，不照异乡头白。"
        ], 
        "title": "疏影    戊辰三月，同夷希、君适返湖庐。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "蠹蚀蛮笺，图穷锦字，秋新一叶惊憔悴。", 
            "回肠转处是逃禅，重重洗尽年时意。", 
            "鴂妒芳销，春随恨逝，牵怀翻怯音书至。", 
            "从今相忆莫相逢，相逢惟有伤心事。"
        ], 
        "title": "踏莎行    寄愔仲", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "莎隐虫声，苇低萤点，再来秋遽如许。", 
            "湿透寒香，泠泠露下，袭襟疑是过雨。", 
            "鹭乡曾惯，甚今度、悽魂触绪。", 
            "依稀留梦，别院回灯，案尘重抚。", 
            "年时艳冶春光，纵酒心情，断烟无据。", 
            "萧疏至此都难说，似蹇尽、人天言语。", 
            "素波摇瞑，尚萦惹、残霞一缕。", 
            "那容消受，恨水颦山，镇长伴住。"
        ], 
        "title": "庆宫春    七月返湖庐", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "惘惘有不甘，人生极苦相。", 
            "世缘所缚絷，窘若鲜在盎。", 
            "傥有脱鼻时，哀哉此属纩。", 
            "避地逃空虚，忧来辄知向。", 
            "烦冤彻毛里，山川不能障。", 
            "名宾何与天，分寸未借让。", 
            "绘事三十年，未极志所尚。", 
            "年来逢乱离，杜门尤怏怏。", 
            "我归当去冬，强步犹过访。", 
            "神形已支离，愤世气逾伉。", 
            "画师多享年，冀接汤戴行。", 
            "世短数亦奇，意气随敛葬。", 
            "寂寞身后事，酬君涕一放。"
        ], 
        "title": "哭刘松庵 其一", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "婉娈相因依，都门火三改。", 
            "忘形有傅徐，晨夕过从每。", 
            "义州今眉州，谈艺空千载。", 
            "南北与中央，尊酒极潇洒。", 
            "看花过僧庵，吹帽坐磊嵬。", 
            "小园风露夕，得意东篱采。", 
            "天地非昔秋，江海遗根在。", 
            "哀哉祀与舆，竟作龚与隗。", 
            "好花留岁月，君何不相待。"
        ], 
        "title": "哭刘松庵 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "劳生共行役，邂逅岂偶然。", 
            "畴昔同江舟，佳处多流连。", 
            "初秋白下柳，落日莫愁烟。", 
            "秦淮值髯叟，一笑红灯前。", 
            "焦山匝旬宿，魂梦清欲仙。", 
            "爱髯夜语长，恨子贪早眠。", 
            "旋去客姑苏，逃寂沧浪园。", 
            "树石郁深深，并影栖一椽。", 
            "微雪映窗光，纪游写长笺。", 
            "我时不自揆，一一媵诗篇。", 
            "前年走兵间，渡海随播迁。", 
            "草草历下游，湖楼爱鱼鲜。", 
            "京国许子庐，对榻双眉关。", 
            "朗哦遗山诗，晓梦入凄酸。", 
            "事迕或变色，意迷迫忧煎。", 
            "当时咤怪迂，回思尽成妍。", 
            "逝者不可作，谁听谁为传。"
        ], 
        "title": "哭刘松庵 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "哀哀五十慕，头白反哺乌。", 
            "素衣见京华，匍匐已需扶。", 
            "局佣黾长昼，夜梦还儿初。", 
            "昔昔起浩叹，泪墨追为图。", 
            "老屋三两间，花树围扶疏。", 
            "微闻太息声，入视惊颜癯。", 
            "温温诫慰罢，命取架间书。", 
            "屏息待趋承，喔喔啼阶除。", 
            "入怀白日光，天地忽已孤。", 
            "又梦陟高峰，环海如蓬壶。", 
            "飘飘吹袂过，慈杖遥相呼。", 
            "魂悸俄魄动，恍然堕床铺。", 
            "性感非一境，见者犹欷歔。", 
            "地下今相遇，诉泪当何如。"
        ], 
        "title": "哭刘松庵 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "与世微异尚，几希在人禽。", 
            "衡门踵屡决，可托千黄金。", 
            "嗟我汉阳师，吾子所温燖。", 
            "怀贤述旧事，往往涕沾襟。", 
            "闻子易箦时，微嘑索衣衾。", 
            "得正可以毙，堂堂本朝心。", 
            "举世鸟择栖，微木衔已沉。", 
            "夺我哭国泪，哭子子所歆。"
        ], 
        "title": "哭刘松庵 其五", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "子生乱未已，子没乱方滋。", 
            "迢迢老忧间，积瘁终南齐。", 
            "孤舟蜀山川，耳顺子规啼。", 
            "饥驱转北南，呻吟雪犯髭。", 
            "毕生所造构，讵等鸿与泥。", 
            "终然一瞑去，蜕化迹如遗。", 
            "我今得解脱，冥心撤忧思。", 
            "了知生易尽，不复歆无知。", 
            "耿耿万端曙，泪接鸡鸣时。"
        ], 
        "title": "哭刘松庵 其六", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我生嗜槟榔，日用论斤夥。", 
            "了无羊踏园，空用敌饭颗。", 
            "柳州昔禦魅，持以克忧瘅。", 
            "壅积虽破决，正气伤亦颇。", 
            "万味舌所甘，肉食观颐朵。", 
            "独此风调殊，龂龂与齿可。", 
            "戆猛饶妩媚，坚磨励坎坷。", 
            "酒罢宜解酲，倦馀还起惰。", 
            "造次代茶煎，坰炯长夜坐。", 
            "疏通𧅱笋肠，出言如炙輠。", 
            "洗涤助冥搜，字字必贴妥。", 
            "诸弟各异嗜，汝嗜乃近我。", 
            "年来患臆膈，方寸郁嵯峨。", 
            "食少仍导之，肠胃日舂簸。", 
            "远道肯相贻，累累启包裹。", 
            "燕制甲寰中，密理瘦而椭。", 
            "京华故人面，相见一笑瑳。", 
            "醰醰万欢空，拾坠此么么。", 
            "前年遁兵间，日忧不举火。", 
            "须索如穆之，众口嘲喧㰤。", 
            "寒士有食籍，安排及琐琐。", 
            "槟嗜如未尽，残年券腹果。"
        ], 
        "title": "觉先弟自京寄槟榔来诗以报之", 
        "type": "古风", 
        "yun": "哿"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "好境初逢两相得，重到便惜哀乐参。", 
            "焦山诸庵尚好在，惟羼识想随幽探。", 
            "昔来玉兰正作花，今看绿叶空扶檐。", 
            "清梵晨钟不改度，十年梦寤饱尘凡。", 
            "沉泉悽怆久亦淡，约略话旧资僧谈。", 
            "平生归山真实意，到此惘惘仍难甘。", 
            "饥愁恐怖业未尽，暂来旋去吾何惭。", 
            "两翁少留定清绝，有待未至凭■巉。", 
            "明楼月出诸籁寂，凉思一发酬幽耽。"
        ], 
        "title": "五月十三日同散原恪士寿丞瘦唐同武游焦山一宿与瘦唐寿丞同武先去散原恪士留山待王君伯沆", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "孤疢锢南山，行行近天阙。", 
            "解鞍荒店小，回视白日没。", 
            "苍天何肺肝，露下百草歇。", 
            "披衣梦不成，颠倒一孤月。", 
            "下阶逢此花，骚魂惊醉兀。", 
            "相遇定何心，霜底一枝活。", 
            "欲采不得遗，惆怅至明发。", 
            "敢苦尘沙黄，哀愚天可达。"
        ], 
        "title": "次韵节庵师高碑店菊花", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "堂堂青石牛，重负万钧去。", 
            "八风作日用，几辈仍此度。", 
            "无益遣有涯，何缘得依据。", 
            "饮水图满腹，双井一杯露。", 
            "风雨不予违，婉娈同寐寤。", 
            "深冥千仞溪，滑坡留一步。", 
            "东轩一老人，启我开径路。", 
            "欲尝初滴源，派流兹可溯。", 
            "韩饶并高音，寂寞伤遗著。", 
            "潜幽七百载，乍见乃如故。", 
            "陵阳自得师，臭味不差误。", 
            "倚松颇早计，一偈了灾惧。", 
            "万古身后前，片羽资感慕。", 
            "要知薪火传，杲杲初无住。", 
            "无隐有心香，百世犹旦暮。", 
            "何用惜夏高，无言同此趣。"
        ], 
        "title": "沈乙庵先生以新刻陵阳倚松二集见赠索诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "东坡谪惠州，携手葛与陶。", 
            "孤光如海月，寒镜阅滔滔。", 
            "清吟却老至，宁止诗中豪。", 
            "我生百世下，忧端两相高。", 
            "开卷若有得，往往破愁牢。", 
            "残灯守菊影，藉寐同寒宵。"
        ], 
        "title": "苕雪与觉先弟先后寄菊数十种日涉小园聊复成咏 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "种菊无百本，朝夕涉小园。", 
            "晴宵定微风，清露一何繁。", 
            "叶翻急雨态，花漾千珠盘。", 
            "泠泠沁心骨，匪我衣裳单。", 
            "沦浃九秋心，岁晚复何言。"
        ], 
        "title": "苕雪与觉先弟先后寄菊数十种日涉小园聊复成咏 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "弥襟万千秋，慰眼难一掬。", 
            "好花开较迟，已履繁霜肃。", 
            "安能展过隙，暇及秋阳暴。", 
            "潜幽或终古，谁与昭此伏。", 
            "芳馨虽不展，应候聊结束。", 
            "浮生茧修途，逝者当何赎。"
        ], 
        "title": "苕雪与觉先弟先后寄菊数十种日涉小园聊复成咏 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "亦有高秀姿，亭亭满月相。", 
            "得霜乃清严，禁雨不悽怆。", 
            "空室了无悦，得意千载上。", 
            "龙章虽隽烈，天黥偶遗忘。", 
            "出为一大事，甘此诗酒放。"
        ], 
        "title": "苕雪与觉先弟先后寄菊数十种日涉小园聊复成咏 其四", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "故人慰我癖，送菊托海槎。", 
            "诸弟续有寄，幽居忽豪奢。", 
            "愧我所持约，无物酬芳嘉。", 
            "资生日以薄，托命馀秋花。", 
            "秋情月既望，几度减清华。", 
            "幽姿还起予，破涕回青霞。"
        ], 
        "title": "苕雪与觉先弟先后寄菊数十种日涉小园聊复成咏 其五", 
        "type": "古风", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "声焦知悴叶，吟缓悲寒虫。", 
            "残月蚁曙光，秋梦俄已空。", 
            "婉娈自婉娈，一镫支霜红。", 
            "萧寥失依倚，冷抱遗冲融。", 
            "密移逝可悲，真存傥予逢。", 
            "一勺有来秋，抱瓮勤未终。"
        ], 
        "title": "苕雪与觉先弟先后寄菊数十种日涉小园聊复成咏 其六", 
        "type": "古风", 
        "yun": "东"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "夜色满柴门，二人自成世。", 
            "众木霜气中，叶黄影在地。", 
            "竹筱拥寒溪，相虬入烟态。", 
            "贫家惟白晓，庭空静如寺。", 
            "遥柝转寥天，疏星耿三四。", 
            "清言不世出，万象破幽寐。", 
            "归写良夜图，清冷难题字。"
        ], 
        "title": "十八夜同李道人野次看月", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "太白何睒睒，独与残月晓。", 
            "钟鼓梦西清，如见颜色槁。", 
            "昔我见公初，堂堂送张老。", 
            "仓皇临夜半，流涕看遗草。", 
            "平生无党援，死友心能表。", 
            "千回郁结意，并世复谁道。", 
            "清酌陈哀辞，奠罢自焚稿。", 
            "我时赞几筵，相视何凄悄。", 
            "萧寺隔重湖，僧房颇静窕。", 
            "邀觞重九辰，破寂一洒扫。", 
            "先朝双白发，心苦诗愈好。", 
            "别来无岁月，合眼金华杳。", 
            "似闻退休馀，不忍怀鱼鸟。", 
            "幽幽听水斋，修竹插天杪。", 
            "披图意空多，徵题情慰少。", 
            "初阳上金茎，昔昔风露早。", 
            "来日自舒长，论语半部了。", 
            "閒居三十年，洗耳事幽讨。", 
            "再出坐子房，伤哉为绮皓。", 
            "翻然恣翱翔，目极孤鸿矫。"
        ], 
        "title": "寄怀陈师傅韬庵先生即题听水斋图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "有欢非世同，有泪当自咽。", 
            "我生眷师友，半世芳馨绝。", 
            "菲菲九渊底，峨峨千仞雪。", 
            "波流万人海，吊影弥孤孑。", 
            "繁冤枕遗书，魂梦向谁说。", 
            "悱恻散原翁，湘累通一脉。", 
            "夜过拾丛残，同命在芳洁。", 
            "归眠月皎皎，窈窕哀辗侧。", 
            "孤奏起骚魂，使我寒灰热。", 
            "哀哉廿年事，龙战水火烈。", 
            "熙宁荐士初，程颢泪已滴。", 
            "珍瘁帝何心，万流杂喧吸。", 
            "消息理则微，遂至三纲裂。", 
            "声放还复吞，忧端不可掇。"
        ], 
        "title": "散原先生夜过观先师关先生及强甫遗稿感而有诗奉答一首", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "高云作时霖，小雨成薄霿。", 
            "变灭须臾期，杲杲同一梦。", 
            "才老天心奇，文字极所纵。", 
            "气摄龙象瘖，大千震微讽。", 
            "孤往若有见，偕来已失众。", 
            "飘风小噫欠，宁觉蚊蚋鬨。", 
            "萧寥楚山川，可叹非时凤。", 
            "笑我滀涔蹄，短汲才一瓮。", 
            "煎愁自相濡，悠忽了宾送。", 
            "多生何因缘，清净每饭共。", 
            "愿睹成宝坊，断桷备斲砻。"
        ], 
        "title": "次韵沈观丈见赠", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "流离避地归不得，门巷重过伤妇家。", 
            "东郊上冢更凄绝，风景犹昔惊年华。", 
            "舒青柳眼已无赖，方塘浅水初鸣蛙。", 
            "难寻山阴万株雪，时见几树檀香花。", 
            "松风古寺一泉冷，悤悤不暇评僧茶。", 
            "当年春郊斗游骑，关群季何纷拿。", 
            "长堤飙忽三十里，桃林袖底翻红霞。", 
            "戏撞钟鼓动僧众，少年意气如惊麚。", 
            "死生交情倏灰烬，况益变乱相乘加。", 
            "乃知一身抚陈迹，亦如望古徒兴嗟。", 
            "崇冈佳城尚葱郁，急趋展拜当日斜。", 
            "何年重来际世定，偕同孤女携甥娃。", 
            "零丁困苦滞海角，姥老反哺酸慈鸦。", 
            "愁心掩抑不可诉，挂眼一塔时呈遮。"
        ], 
        "title": "二月初六日出东门展外舅子封公暨外姑周夫人墓过洪山卓刀泉途间感赋", 
        "type": "古风", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "帝恩犹戴天，臣土无一寸。", 
            "哀哀种树辞，百尔畴能听。", 
            "呜呼我先皇，没世幽忧圣。", 
            "怛恻在人心，爱护逾畏敬。", 
            "天也实不谅，深宫落幽阱。", 
            "群凶祸滔天，致寇九庙震。", 
            "极乱国不亡，岂不由位定。", 
            "呜呼我先后，投艰晚弥甚。", 
            "啼朝诵先君，至德成让逊。", 
            "经年锢南山，仓皇事未竟。", 
            "内府千万资，贪人食之罄。", 
            "露寝渴金棺，雨泣离宫殡。", 
            "是时贼氛恶，行暴议尤横。", 
            "尊亲谊所同，畴敢私室论。", 
            "投袂起孤臣，誓衔微木徇。", 
            "不济将无归，亲知挽不瞬。", 
            "穷冬梁格庄，康衢无人径。", 
            "二三老司香，世隔孰过问。", 
            "减数及朔羊，守卫少馀馂。", 
            "犯冰跫然来，惊迎泪交迸。", 
            "雨露三百年，获报惟此仅。", 
            "荐飨当随班，例格仍敬慎。", 
            "孤踪闻九重，与祭特颁令。", 
            "明发趋崇阶，遥瞻黄幄映。", 
            "魄动见前和，恸哭长河亘。", 
            "降阶焚祭辞，天地痌孤奋。", 
            "毅力无艰难，至诚终格应。", 
            "义激将作臣，集事效速迅。", 
            "合沓万灵趋，奔走百执骏。", 
            "哀哉苍梧葬，娥皇终袝舜。", 
            "薄海动悽怆，百国赴观临。", 
            "坎闭空灵舆，匍匐臣力尽。", 
            "璨璨翠玉珰，遗佩承懿训。", 
            "岂意远小臣，宠锡绝贵近。", 
            "嗣皇念精忠，临轩召入觐。", 
            "松柏旌其庐，郁律天章劲。", 
            "巍峨金粟堆，有待贞柯荫。", 
            "帝日种树职，直节惟汝称。", 
            "殊恩出阽危，九死宁足殉。", 
            "向来昜代初，戎马率蹂躏。", 
            "掘发理无完，遑问樵采禁。", 
            "我朝秉忠厚，远驾百代胜。", 
            "监护明诸陵，备礼无缺剩。", 
            "三祖逮八宗，恭俭自天性。", 
            "视民每如伤，何罪于百姓。", 
            "土崩古未有，瓦全岂弥恨。", 
            "昔人表冬青，辛苦悲至行。", 
            "今兹备荣哀，天人稍可證。", 
            "煌煌万年碑，悠悠四时运。", 
            "拱把望参天，敢阻霜雪盛。", 
            "抱木暂未枯，长镵以为命。"
        ], 
        "title": "题节庵师崇陵种树图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "杨子渡扬子，椒山住焦山。", 
            "姓字巧曶合，古人邈难攀。", 
            "不谓遁世人，名山恰相关。", 
            "言访逢萌居，受姓溯其先。", 
            "赢秦昔乱纪，万户琅玡迁。", 
            "实惟劳山下，因山姓以传。", 
            "贤者避其世，得姓非徒然。", 
            "自有此山来，几阅海成田。", 
            "苍颜破涕笑，乃今见公还。", 
            "孤踪感行止，信矣非人权。", 
            "哀哉道丧世，本根必先颠。", 
            "末季坏礼法，首决三纲藩。", 
            "一老口卒瘏，沧流不可填。", 
            "天心忽盈荡，杀机动瀛寰。", 
            "我欲避蹄迹，一盻空九天。", 
            "先生正高卧，独拥松风寒。", 
            "半壁晃海日，犹梦先王观。", 
            "东坡咏遗逸，死灰或馀烟。", 
            "万一东园翁，翻然下商颜。"
        ], 
        "title": "题劳玉初先生劳山归去来图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "阴雨连朝昏，虫鸟共啾唧。", 
            "饭罢坐摊书，静影自汲汲。", 
            "野穫秋场宽，寒翔啄馀粒。", 
            "笠锄辟蔬畦，岁事未遑毕。", 
            "衣食定须几，辛勤或难给。", 
            "操约而愿奢，淹泯何嗟泣。"
        ], 
        "title": "三台山山居杂诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "养疴适林野，奉母营幽居。", 
            "南湖最清深，一亩分隈隅。", 
            "诸弟秃秋颖，力缩辛苦馀。", 
            "名园足盛衰，天傥畀区区。", 
            "但惜秋水涸，木石艰航桴。", 
            "决流溉旱乾，敢怨工作纡。", 
            "山居日无事，诸子奉肩舆。", 
            "弄漪坐山光，往往归忘晡。", 
            "凉风感予仲，朝朝公府趋。", 
            "红叶被径深，梦熟山中庐。"
        ], 
        "title": "三台山山居杂诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔官京华，趋曹日仆仆。", 
            "戢影今海隅，朝夕困驰毂。", 
            "命坐磨蚁旋，了不异城谷。", 
            "书堂踰十里，日往共咿喔。", 
            "稍演刘项争，未毕论孟读。", 
            "穿鼻贫所甘，素饱愆岂赎。", 
            "大千方震荡，狮象竞腾蹴。", 
            "狂流敢横身，实地谁立足。", 
            "羡彼山门僧，打扫自结束。", 
            "颠倒惧喜中，形影何局促。"
        ], 
        "title": "三台山山居杂诗 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "论才及宋代，岂不先乖崖。", 
            "遗像留僧庵，了了明去来。", 
            "惜哉太华莲，专为希夷开。", 
            "不独神清子，事业限炉灰。", 
            "伊来有成人，古德资扶培。", 
            "渊源不可诬，变化非一胚。", 
            "周旋卢郑间，陶范英雄才。", 
            "留邺及新建，所遇尤奇侅。", 
            "下士未闻道，拘墟独难回。", 
            "寸莛叩洪钟，焉能应风雷。", 
            "残年托细字，积惧当沉灾。", 
            "海滨事诸老，婉娈忘形骸。", 
            "愿浥弥天澜，一湔千劫哀。"
        ], 
        "title": "三台山山居杂诗 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "人生实苦相，种种含悽酸。", 
            "寻常暗饮刃，不在血流川。", 
            "受者徇一瞑，见者犹缠牵。", 
            "一端偶接触，万象疢当前。", 
            "反观傥自觉，不暇人悲怜。", 
            "陈陈往不复，孕自无始年。", 
            "誓度无量劫，佛力何有焉。", 
            "寥廓望前修，褊心遣谁安。", 
            "径情绝隐欺，差觉灵均贤。"
        ], 
        "title": "三台山山居杂诗 其五", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "多涂趋一轨，何事为生机。", 
            "发愤以忘忧，孔叟乃孜孜。", 
            "平生已半世，晨光乍熹微。", 
            "常恐堕幽忧，闻道曾无时。", 
            "山空露气盛，虫吟不肯迟。", 
            "耿耿对无寐，孤灯我因依。"
        ], 
        "title": "三台山山居杂诗 其六", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "山中栗正熟，坼苞满田畛。", 
            "蒸燖拌酱椒，侑酒滋芳辛。", 
            "醉中有陶苏，颇洗战国秦。", 
            "山气忽苍凉，炊香爱松薪。", 
            "近邻过朱马，数见弥情亲。", 
            "虽止桑麻言，不杂朝市尘。", 
            "一丘万事旧，开卷时汲新。", 
            "冷月与朝阳，皓皓同昏晨。", 
            "片端且论定，真作山中人。"
        ], 
        "title": "三台山山居杂诗 其七", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "谢子汉之阳，乱世皋比拥。", 
            "截流逢生源，壁立见真勇。", 
            "刘叟卧江浔，破寺俯汹涌。", 
            "苦约过颜堪，远念生敬竦。", 
            "至诣久寂寥，双茧或破蛹。", 
            "石径秋气高，夕照明孤耸。", 
            "何时共游踪，物外一笑踊。"
        ], 
        "title": "三台山山居杂诗 其八", 
        "type": "古风", 
        "yun": "肿"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "山深息交游，独往寻僧庵。", 
            "径转忽异色，迎面堆浓岚。", 
            "高柯正脱叶，新红醉霜酣。", 
            "上方带修竹，万翠犹毵毵。", 
            "到门剥啄久，伛偻应瞿昙。", 
            "院静无履声，微闻度檀楠。", 
            "长老信古德，耿悫致敬谦。", 
            "同居尽清修，不数前三三。", 
            "上堂俨夕课，龙吟起深潭。", 
            "一步千威仪，千业一拜参。", 
            "皈依罪过身，惨怛人天含。", 
            "旁观敢赞叹，偷懈徒心惭。", 
            "方知设教力，历劫礼所担。", 
            "晚寻竹径归，回首情犹耽。", 
            "夜枕接瞻闻，寝寐同清严。"
        ], 
        "title": "独行至六通寺", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "国朝名臣妙书画，绝笔最数南园钱。", 
            "家藏脱衔有二马，势欲万古争腾先。", 
            "曹公翰墨世罕睹，曾见僧寺驯鸡篇。", 
            "张公表幽目如炬，独宝遗札逾瑚瑄。", 
            "百年声名异煊晦，一朝合并当何缘。", 
            "岂非大节贯不朽，艺无多少皆天全。", 
            "二公忠直二杨匹，珅视严魏加能奸。", 
            "天鉴照临恶未逞，虽有隐忮无显患。", 
            "岂如明代祸惨烈，庙堂幽暗非人寰。", 
            "及今纲绝那知此，座右独凛秋阳悬。", 
            "嗜书还搜古遗直，嗟君好尚殊亦贤。"
        ], 
        "title": "李筠庵以钱南园曹剑亭二公遗迹合装一幅属题", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "靓梦亭亭在，含情渺渺何。", 
            "千春伤不尽，犹惜一花多。", 
            "露重空馀泪，月明愁化烟。", 
            "不知紫苔意，何事称年年。"
        ], 
        "title": "素心兰", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "何朝遗古寺，门对荒江开。", 
            "幽境出世间，梦中时一来。", 
            "红廊缭千步，殿角高崔嵬。", 
            "蜂房巧接连，琅函净签排。", 
            "檐竹浮江光，几榻碧潆洄。", 
            "老僧强为礼，雪眉映枯骸。", 
            "似言暮色深，一宿且为佳。", 
            "上灯起霜钟，苍茫入江雷。", 
            "恍然暂已觉，我梦何时回。"
        ], 
        "title": "予数梦至一寺门临大江略似焦山定慧寺而幽窕过之昨又梦至其处诗以纪之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "徐园残菊愁吟眸，支离万本皆垂头。", 
            "繁霜晚节岂辞避，夜来风雨胡相雠。", 
            "与君来迟敢伤暮，要知劫外叨天优。", 
            "强张孤芳祓物忌，姿回泉石酬清讴。", 
            "墙阴篱落秋影乱，坐冷茗碗神夷犹。", 
            "游人千睨各殊意，斜阳一晌因谁留。", 
            "尘摇形役念念改，何须照面恒河流。", 
            "臭味潜通花可省，对影或恐为花羞。", 
            "故根移转久零落，年年魂梦纷离忧。", 
            "风露在天根在地，慰眼何时仍好秋。"
        ], 
        "title": "徐园看菊已残萎矣同莘老作", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "扁舟就梅花，压帽湖阴重。", 
            "长廊接残滴，宿雪没石缝。", 
            "谁施一院霞，缤纷如异梦。", 
            "清净自成妍，迟暮一笑共。", 
            "物外得朱老，深杯发昔瓮。", 
            "空宇无藏明，设色春情纵。", 
            "高松表疏枝，当无有花用。"
        ], 
        "title": "刘园朱棣老梅下共醉乙卯", 
        "type": "古风", 
        "yun": null
    }, 
    {
        "author": "陈毓瑞", 
        "era": "清", 
        "subtype": null, 
        "text": [
            "听、听、听，听我劝，劝尔人民莫结怨。", 
            "结怨最易是诉讼，所争无非小事件。", 
            "一状告了自必传，原被两造须到案。", 
            "你说你是他更是，一造诉来一造辨。", 
            "民事须先缴讼费，刑事亦花状纸钱。", 
            "请人写状岂白劳，邀人作證更难言。", 
            "若遇坏人来架讼，受骗受欺尤可怜。", 
            "无数金钱枉费了，骑虎之势下来难。", 
            "今日候批明日审，在店候了若干天。", 
            "一堂讯结犹幸事，倘遇健讼更缠绵。", 
            "纵然胜诉出口气，得不偿失为那端。", 
            "如果终归败了诉，折财呕气情难堪。", 
            "若知败诉由自取，从此收手尚保全。", 
            "若是不服又上诉，未必能操必胜权。", 
            "一审二审又三审，家财万贯亦花完。", 
            "到了悔时悔已晚，拖下债累问谁填？", 
            "败诉苦处说不尽，胜诉且莫笑开颜。", 
            "我虽胜了他败了，岂知从此结下冤。", 
            "同乡共里虽不远，彼此嫌怨何日捐。", 
            "不念旧恶是好汉，未必人人如此贤。", 
            "倘或怀怨思报复，后来吉凶更难卜。", 
            "此时不遇他日遇，恩怨分明断更续。", 
            "欲求无怨将奈何，莫如待人以平和。", 
            "和气致祥是非策，暗中受益是多多。", 
            "劝尔人民速觉悟，讼则终凶知道么？", 
            "胜诉败诉终结怨，何苦平地起风波。", 
            "常言家和万事兴，切勿同室来操戈。", 
            "又闻和平处世好，人纵欺我忍让过。", 
            "天下无不了之事，何必兴讼受折磨。", 
            "所有利害已点破，回头是岸诵弥陀。", 
            "诚心苦口相劝导，聊作一篇息讼歌。"
        ], 
        "title": "息讼歌用白话体（丰润）任内作", 
        "type": "古风", 
        "yun": null
    }, 
    {
        "author": "陈毓瑞", 
        "era": "清", 
        "subtype": null, 
        "text": [
            "小立眺江干，馀霞散成绮。", 
            "蓬背半轮红，争渡声靡已。", 
            "世局正蜩螗，在彼不存此。", 
            "浩然归兴来，臣心淡于水。"
        ], 
        "title": "晚眦口占", 
        "type": "古风", 
        "yun": "纸"
    }, 
    {
        "author": "陆求可", 
        "era": "清", 
        "subtype": null, 
        "text": [
            "五色鸾笺半幅。玉手银钩铁画。", 
            "写字要成双。写鸳鸯。", 
            "常自背人临拓。学得簪花笔法。", 
            "郎到袖儿遮。露些些。"
        ], 
        "title": "昭君怨（佳人学书）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "昼长无事，细细调朱弄粉，非关传脸涂唇，却要追踪陆顾。", 
            "一幅寒鸦古朩，衰柳残荷，景物才知布。", 
            "天然趣。", 
            "爱画文鸾朱鹭。", 
            "双双成队，画到关情处。", 
            "萧郎觑。", 
            "轻轻持向郎边，夸说笔端无误。", 
            "更索留题句。"
        ], 
        "title": "诉衷情近（佳人学画）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "拂金徽，开素匣，白鹄窥帘窦。", 
            "解愠南风，习习飘朱袖。", 
            "何须涧响松涛，冰清盈抱，将陈曲、楚明光奏。", 
            "闺中秀。", 
            "试问流水高山，正声又依旧。", 
            "罗袂红裙，应有钟期构。", 
            "不劳司马求凰，文君今日，早先把、隐情轻逗。"
        ], 
        "title": "祝英台近（佳人弹琴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "煮就惊雷荚。", 
            "郎在应先啜。", 
            "才听松风，旋看蟹眼，擎来不迭。", 
            "试喁喁小语问多情，恐柔荑怕热。", 
            "红袖兰香泄。", 
            "一笑春生睫。", 
            "石枕抛书，方床阁扇，开颜相接。", 
            "更纤纤十指玉生光，共瓷瓯无别。"
        ], 
        "title": "连理枝（佳人捧茶）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "呼鬟花下扫莓苔。", 
            "玉几更安排。", 
            "秦筝弹出宫商调，正林际、好月初来。", 
            "柱促分明，弦多宛转，风露落闲阶。", 
            "遥看北斗挂城隈。", 
            "击缶共徘徊。", 
            "曲成虚忆青蛾敛，更调急玉指堪哀。", 
            "娇入曼声，怨凝繁手，传得美人怀。"
        ], 
        "title": "一丛花（佳人弹筝）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "桃腮匀粉，柳眉增黛，还恐宫妆草草。", 
            "龙盘金镜玉台前，须拭却、流尘一照。", 
            "空明似水，团圞非月，纵有姮娥难到。", 
            "如何对面见倾城，便向我、争妍夺俏。"
        ], 
        "title": "鹊桥仙（佳人对镜）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "高髻云鬟。", 
            "一笑嫣然。", 
            "紫霞觞、捧到人前。", 
            "香沾凿落，红映朱颜。", 
            "看酒如液，人似玉，手如绵。", 
            "乐圣称贤。", 
            "一吸千川。", 
            "道檀郎、饮酒神仙。", 
            "对花相劝，未醉先怜。", 
            "怕玉山倒，金谷散，井中眠。"
        ], 
        "title": "行香子（佳人捧觞）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "轻翻红袖珠帘放。", 
            "银钩荡漾。", 
            "彩丝移到绣床前，还点检、新花样。", 
            "绣个鸳鸯相向。", 
            "绸缪万状。", 
            "宵深回唤侍儿来，重与剔、银灯亮。"
        ], 
        "title": "玉连环（佳人刺绣）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "红袖珍珠络。", 
            "抱檀槽、归舟江树，碧天寥廓。", 
            "新曲翻从玉连琐，越显风流绰约。", 
            "小池上、蕤宾轻跃。", 
            "耳畔霓裳声断续，恐江州司马青衫薄。", 
            "那禁得，泪珠落。", 
            "凤凰飞上鹍鸡索。", 
            "笑兴奴、空能拢捻，曹纲运拨。", 
            "圆腹龙香四弦里，铁骑刀枪间作。", 
            "看春笋、纤纤如削。", 
            "又风揭罗裙乍起，倚歌促酒依红幕。", 
            "似远嫁，归沙漠。"
        ], 
        "title": "贺新郎（佳人弹琵琶）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "金屋好丰标。", 
            "两袖红绡。", 
            "扇轻摇。", 
            "微风拂拂动眉梢。", 
            "蝴蝶几对风骚。", 
            "最爱扑他愁不着，向花下空招。", 
            "翠云翘。", 
            "无限妖娆。", 
            "回鬟遮面，秋波偷注，知音自解相挑。", 
            "愿向深闺，并持纨素坐良宵。", 
            "仁风频扇，骨冷魂销。"
        ], 
        "title": "凤楼春（佳人摇扇）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朱唇轻绽小樱桃。", 
            "胡床夜夜娇。", 
            "紫云一曲透重霄。", 
            "凤凰来几遭。", 
            "裂石穿云烟竹碎，梅花杨柳未曾凋。", 
            "才把昭华放下，馀香应未消。"
        ], 
        "title": "月宫春（佳人吹笛）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "珠箔风多放下，白檀灰里烧香。", 
            "玉手纤纤亲检点，郁金迷迭都梁。", 
            "春满床头睡鸭，浓薰被底鸳鸯。", 
            "馥郁真成腻骨，氤氲岂但沾裳。", 
            "不向中庭频伴月，直教勾引萧郎。", 
            "那识闻歌吐气，喉间兰蕙芬芳。"
        ], 
        "title": "河满子（佳人烧香）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "皓齿全看白，朱唇一点轻。", 
            "逢人常自笑盈盈。", 
            "那得不关情。", 
            "秋水随眸转，桃花满颊生。", 
            "回鬟百媚怕倾城。", 
            "掩袖不闻声。"
        ], 
        "title": "巫山一段云（佳人笑）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "对花悲。对花啼。", 
            "湿尽春衫花落时。猜他心恨谁。", 
            "怕郎知。怕郎疑。", 
            "强作欢颜起立迟。横流浸口脂。"
        ], 
        "title": "长相思（佳人泣）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "妆初罢，鸟关关。", 
            "倚阑干。", 
            "怪杀无端蜂蝶，扇驱还。", 
            "一架蔷薇娇艳，金莲移向花间。", 
            "折得小枝香在手，插云鬟。"
        ], 
        "title": "春光好（佳人折花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "髻挽巫云，裙拖湘水，祁祁陌上如荼。", 
            "照天珠翠，春色满平芜。", 
            "争喜穿花过柳，倚纨扇、扑蝶相呼。", 
            "东皋望，行人失路，耕者亦忘锄。", 
            "踌躇。", 
            "见多少，采兰赠芍，搔首城隅。", 
            "漫花艳惊郎，魂断罗敷。", 
            "结束大堤去也，待果满、犹未回车。", 
            "撩人处，欲寻高手，仕女画成图。"
        ], 
        "title": "满庭芳（游女）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "生长若耶溪畔，往来西子湖头。", 
            "轻衫窄袖风波里，惯棹采莲舟。", 
            "妆束何劳珠翠，逢人尽逞风流。", 
            "荷花深处深藏着，妆作害娇羞。"
        ], 
        "title": "锦堂春（莲女）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "碧汉无云，银河无浪。", 
            "看耿耿、素娥初降。", 
            "口脂香，蝉影动，任温存半晌。", 
            "风流模样。", 
            "月上纱窗，香浓罗帐。", 
            "问此际、莫非天上。", 
            "语喁喁，人悄悄，笑灯花无状。", 
            "并头相向。"
        ], 
        "title": "锦帐春（风情）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "纸帐梅花，才到黑甜深处。", 
            "蛾眉螓额，便惹人情绪。", 
            "何须搔首，袅袅凌波微步。", 
            "妖娆心性，娉婷风度。", 
            "十二峰头，愿朝朝、又暮暮。", 
            "为云为雨。", 
            "向高唐久驻。", 
            "欢娱漏短，莫遣鸡声惊寤。", 
            "相思有路。", 
            "恐难重去。"
        ], 
        "title": "传言玉女（梦合）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "红轮初上水晶屏。", 
            "镜台轻。", 
            "晓妆成。", 
            "调得南都石黛、付卿卿。", 
            "掠月横云图自有，随意画，远山青。", 
            "张郎凝望笑颜生。", 
            "语多情。", 
            "瘦棱棱。", 
            "试向菱花一照、便分明。", 
            "半额不知如意否，休阁笔，为君增。"
        ], 
        "title": "江城子（画眉）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "孔孟而还一藐孤，贞元多难启纯儒。", 
            "寂寥天地今谁语，梦想寒风伫立图。"
        ], 
        "title": "题杨园先生遗像", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "良乡煼栗佐浮卮，犹记城南退食时。", 
            "一代朝官心死尽，伤心容有李和儿。"
        ], 
        "title": "过良乡", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "此是京畿第一程，长辛店字记分明。", 
            "普贤行愿非吾分，且办长辛过此生。"
        ], 
        "title": "过长辛店", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "事到无人见古人，几回离合助伤神。", 
            "频年解识劳生泪，只有青徐道上尘。"
        ], 
        "title": "六月同愔仲出都过济南遇刘潜老", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "閒居久惯西湖好，棹入西溪路转幽。", 
            "万顷秋阴压秋雪，一天凉雨洒轻舟。"
        ], 
        "title": "秋日同愔仲剑丞病山彊村勉甫游西溪访交芦庵秋雪庵遇雨归作西溪泛雨图题四绝句 其一", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "病起西山更有情，若为青眼慰劳生。", 
            "虽然不作伤心碧，一片萧疏画不成。"
        ], 
        "title": "秋日同愔仲剑丞病山彊村勉甫游西溪访交芦庵秋雪庵遇雨归作西溪泛雨图题四绝句 其二", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "寒鸦流水绕孤墙，访旧重来举叶堂。", 
            "祇共癯僧寻野饭，曾无秋菊荐寒香。"
        ], 
        "title": "秋日同愔仲剑丞病山彊村勉甫游西溪访交芦庵秋雪庵遇雨归作西溪泛雨图题四绝句 其三", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "英气清愁总作尘，一盦同證法华因。", 
            "当年绝妙笺词手，应作山门接引人。"
        ], 
        "title": "秋日同愔仲剑丞病山彊村勉甫游西溪访交芦庵秋雪庵遇雨归作西溪泛雨图题四绝句 其四", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "为爱冬郎绝妙词，平生不薄晚唐诗。", 
            "一枝一影灯前看，正是秋花秋露时。"
        ], 
        "title": "秋夜对瓶荷一枝雨声淙淙偶题冬郎小像二首 其一", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "可怜陆九同文笔，却与朱三共岁年。", 
            "憔悴如斯终不死，书生留命亦符天。"
        ], 
        "title": "秋夜对瓶荷一枝雨声淙淙偶题冬郎小像二首 其二", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "积雨商歌掷地哀，更谁屐迹破苍苔。", 
            "束薪涧底烧寒叶，犹有山灵裹饭来。"
        ], 
        "title": "买石四首 其一", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "妍丑天成各有真，连茹顿觉草堂新。", 
            "由来野马尘埃外，何限嵚𡼭磊落人。"
        ], 
        "title": "买石四首 其二", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "梅径端宜玉骨斜，亭亭扶住亚枝花。", 
            "从知一往清寒夜，冷落仙人萼绿华。"
        ], 
        "title": "买石四首 其三", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "一旬九雨养云根，渐活苔痕净涴痕。", 
            "独画秋山通缥渺，塞窗云气坐昏昏。"
        ], 
        "title": "买石四首 其四", 
        "type": "绝句", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "一枕冰霜夜气侵，荒栖岁月苦骎骎。", 
            "纵然义肉充庖宰，未死终存报晓心。"
        ], 
        "title": "闻鸡", 
        "type": "绝句", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "深拥梅花野雪庐，开门寒碧敛重湖。", 
            "枯毫犹上燕支色，独写天心数点图。"
        ], 
        "title": "除夕作数点天心图", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "小试他年帝者师，重轻举足莫相疑。", 
            "一君万祀秦皇帝，气尽先生堕履时。"
        ], 
        "title": "题圯下授书图 其一", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "忍辱争先即素书，不须傅会到阴符。", 
            "他时囊底二三策，盖世重瞳一匹雏。"
        ], 
        "title": "题圯下授书图 其二", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "法喜回天出玉闺，暮年翰墨宝桐溪。", 
            "妾臣力薄君恩重，不数陈留董祀妻。"
        ], 
        "title": "题徐湘蘋女史花卉册 其一", 
        "type": "绝句", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "泼墨犹疑泪未乾，一花见佛事辛酸。", 
            "名园拙政珍遗印，漫作吾丘倒好看。"
        ], 
        "title": "题徐湘蘋女史花卉册 其二", 
        "type": "绝句", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "鬓雪惊教少妇知，伤心一例警霜帏。", 
            "绝怜并蒂山茶句，作记微同李格非。"
        ], 
        "title": "题徐湘蘋女史花卉册 其三", 
        "type": "绝句", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "窥墙绰约照浮卮，添入伤春鬓几丝。", 
            "绝代何心怨零落，谁教偏作最繁枝。"
        ], 
        "title": "残梅", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "细写溪山目未昏，一檠明灭与温存。", 
            "男儿入世终何有，只有平生未报恩。"
        ], 
        "title": "入世", 
        "type": "绝句", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "观画慈颜得暂怡，小园花发昼长时。", 
            "东方日出人间世，曾影南窗母与儿。"
        ], 
        "title": "为鹤亭作写经图题句 其一", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "甘为人役岂终穷，羞共时人论拙工。", 
            "初志曾轻阎右相，谁知老作石田翁。"
        ], 
        "title": "为鹤亭作写经图题句 其二", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "风叶飘萧秋气深，寒柯瘦石墨如金。", 
            "虽然未得营丘笔，亦是山林独往心。"
        ], 
        "title": "为鹤亭作写经图题句 其三", 
        "type": "绝句", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "丹垣一角背寒塘，日落青山迤逦长。", 
            "到此分明徵梦境，只应梦境更萧凉。"
        ], 
        "title": "余曾梦至一寺寺旁有塘甚广青山回绕不见一人风境凄冷今至育王寺宛然梦境也", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "千步心随滑磴移，应怜赤足践冰澌。", 
            "人生健者无壮老，但恨今无张柬之。"
        ], 
        "title": "下好汉坡", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "小楼容膝亦云安，冻砚温茶伴岁阑。", 
            "灯火万家天尺咫，不知穷海有荒寒。"
        ], 
        "title": "小楼", 
        "type": "绝句", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "当门树色非前度，绕沏泉声似旧时。", 
            "一笑僧房那易得，故人期会莫教迟。"
        ], 
        "title": "大觉寺迟立之不至 其一", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "风泉声里残蛩语，松栝阴中碎月明。", 
            "永夜不眠清欲绝，何人与会此时情。"
        ], 
        "title": "大觉寺迟立之不至 其二", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "苍水湖边占一丘，石斋江底有高楼。", 
            "始知经略乾坤者，尚是人间第二流。"
        ], 
        "title": "偶作", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "张玄岂遂矇真解，冯信何时目即清。", 
            "且喜天遗读书眼，依然夜对短灯檠。"
        ], 
        "title": "病目初愈", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "违天复明辟，功罪两何辞。", 
            "执隘难酬志，当仁更属谁。", 
            "睽孤伤气类，轩豁出肝脾。", 
            "待合张刘传，千秋史有词。"
        ], 
        "title": "挽刘潜庐议政 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "早著人伦鉴，神州误宁馨。", 
            "多言臣不幸，至死目难瞑。", 
            "岁月淹床蓐，精诚绕帝庭。", 
            "滔天方未已，何以慰英灵。"
        ], 
        "title": "挽刘潜庐议政 其二", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "孤明先夜曙，万象入心寒。", 
            "未竟百年事，宁能一榻安。", 
            "乖崖应救火，新建不忘官。", 
            "心在形神瘁，空悲岳降难。"
        ], 
        "title": "孤明", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "每念散原叟，奋飞无羽翰。", 
            "名山留客久，旷宇见人难。", 
            "天闭孤光在，尘空老泪乾。", 
            "依趋剩袁子，问道破烟峦。"
        ], 
        "title": "寿散原先生八十生日 其一", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "能为诗人重，藏深世隐持。", 
            "身真老寂寞，寿不负期颐。", 
            "一念殊霄壤，分歧邈友知。", 
            "当无岂无用，九鼎繫风丝。"
        ], 
        "title": "寿散原先生八十生日 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "万汇几荣落，春秋独老翁。", 
            "息机四天下，畜德一山中。", 
            "孤格无心见，醇怀异趣融。", 
            "沉冥空辙迹，藏密入鸿濛。"
        ], 
        "title": "寿散原先生八十生日 其三", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "云窟曾相见，冰霜惨澹辰。", 
            "倚翁正忧惧，酬我别酸辛。", 
            "竟枉攀天梦，仍羁报主身。", 
            "直辞祝难老，幸未愧依仁。"
        ], 
        "title": "寿散原先生八十生日 其四", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "才拙天容养，恩偏地转幽。", 
            "独为明主谅，深喜故人留。", 
            "多难身经切，无心物竞休。", 
            "灯窗辛苦语，前路若为酬。"
        ], 
        "title": "辛未十二月至旅顺行在所上为僦小楼三椽并购铁床一长方桌二椅四饭碗菜碗小碟羹匙竹筋各四茶壶一茶杯四水壶二白铁镬二炒勺一小铁勺二乃至盥漱之具罔弗备皆上亲过目次日入谢谕曰患难君臣犹兄弟也其无谢此千古臣子受恩所未有者敬谨陈之一室以示子孙勿忘报称今岁壬申秋八月立之君任勉甫聚晤室中每至夜分因为之图并纪以诗", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "卓尔瞻湖学，襜如正礼曹。", 
            "小颓非迹近，大节薄名高。", 
            "去国行吟悴，穿藜结集劳。", 
            "琼琚缄至痛，一代振风骚。"
        ], 
        "title": "补作朱文直公挽诗 其一", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "待我虚悬榻，相望岁月深。", 
            "不成执手诀，终负托孤心。", 
            "失意龙丘杖，伤神子敬琴。", 
            "百年多苦相，沧海感遗音。"
        ], 
        "title": "补作朱文直公挽诗 其二", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "遗疏赍行在，风饕雪海边。", 
            "动容褒直节，流涕说庚年。", 
            "瘏口惟忧佞，孤忱那胜天。", 
            "至今淹日驭，何以慰沉泉。"
        ], 
        "title": "补作朱文直公挽诗 其三", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "独夜群动息，廓然何所思。", 
            "奠楹馀穆若，望葛只凄其。", 
            "幽草夕阳恋，寒花秋露滋。", 
            "报恩无日短，何敢惜衰迟。"
        ], 
        "title": "独夜", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "相视俱头白，堪悲亦可欣。", 
            "过时伤晚学，多难感离群。", 
            "故国荒松垄，南天冷雁云。", 
            "残书共忧患，聊可策微勋。"
        ], 
        "title": "强志自天津来聚晤十日赋此并寄寥志贻先询先上海", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "至味惟蔬食，相亲只苦茶。", 
            "温经略上口，习字偶涂鸦。", 
            "有梦依萧寺，无情到菊花。", 
            "未能佛弟子，且近僧生涯。"
        ], 
        "title": "至味", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "摇落不须惊，寒山有旧盟。", 
            "还将无限意，轻徇有涯生。", 
            "伴坐琴书净，开窗雪月莹。", 
            "向来知我者，孤枕最分明。"
        ], 
        "title": "摇落", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "何与人间事，蹉跎系此身。", 
            "深恩聊忍死，绝遇只伤神。", 
            "兰是閒庭草，桐馀爨下薪。", 
            "空教违本性，何力报涓尘。"
        ], 
        "title": "本性", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "冷暖怜捐外，临歧一念过。", 
            "同心恩不细，回首悔偏多。", 
            "不作安仁悼，还殊漆叟歌。", 
            "时乎翻手至，用力證谁何。"
        ], 
        "title": "冷暖", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "静院同僧宇，庭芜满露华。", 
            "寒虫亲败壁，残月背秋花。", 
            "流转曾无我，牢愁亦有涯。", 
            "占爻逢井渫，吾道付匏瓜。"
        ], 
        "title": "秋日杂兴 其一", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "易遂孤行志，难求独喻安。", 
            "神芜幽梦断，心苦愿香寒。", 
            "秋宇澄烟霭，高鸿劲羽翰。", 
            "略无尘世意，去去海天宽。"
        ], 
        "title": "秋日杂兴 其二", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "旧学资开济，深心念始终。", 
            "彭年供阅世，汉鼎慭馀功。", 
            "跋涉忘衰暮，绸缪见至忠。", 
            "堂堂青史在，希遇古谁同。"
        ], 
        "title": "挽陈韬庵年丈 其一", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "朝露伤元祐，残阳感义熙。", 
            "白头天所相，晚节世犹持。", 
            "玄素回天愿，端明大雅诗。", 
            "丹书陈在几，望吕一凄其。"
        ], 
        "title": "挽陈韬庵年丈 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "世换空耆旧，公希大父行。", 
            "虚衷逾敬礼，引坐愧文昌。", 
            "京国交期远，行园直日长。", 
            "从龙馀几在，回首涕浪浪。"
        ], 
        "title": "挽陈韬庵年丈 其三", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "岁晚吾安托，心寒分不言。", 
            "半生知句法，一梦遇骚魂。", 
            "听雨怀坡颍，闻鸡谢逖琨。", 
            "慨慷原强耳，衰语更何存。"
        ], 
        "title": "岁晚", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "平生郑重九，还记我东坡。", 
            "破寂残年兴，开尊令节过。", 
            "换羊书更好，无蝎墨常磨。", 
            "用意荣枯外，何烦春梦婆。"
        ], 
        "title": "闻苏堪作东坡生日戏赠一诗", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "千秋几丙子，绝代一东坡。", 
            "置酒为公寿，年年逸兴多。", 
            "老嫌金带重，客爱紫裘歌。", 
            "一笑风流在，花枝发醉哦。"
        ], 
        "title": "苏堪作东坡生日会饮 其一", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "北牖森苍雪，南楹罨绿天。", 
            "安心毛颖佛，同命蠹鱼仙。", 
            "见放犹难去，非潜敢望贤。", 
            "秋芳淡移影，容得日高眠。"
        ], 
        "title": "幽居", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "庭树惟栖雪，窗虚瞑色寒。", 
            "息交疏茗碗，知味爱蔬盘。", 
            "未信乾坤息，宁期旦暮安。", 
            "冰齑兼淡粥，深愧腐儒餐。"
        ], 
        "title": "即事 其一", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "二月已过半，小园春未迟。", 
            "日暄冰释径，烟媚雪残枝。", 
            "弄笔忘衰老，添香转岁时。", 
            "逡巡浑得计，留眼待芳期。"
        ], 
        "title": "即事 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "小圃宜初夏，朝朝众绿还。", 
            "新凉阶似水，薄雾树疑山。", 
            "饱饭残生愧，关门一味閒。", 
            "终难闻见灭，犹羡石能顽。"
        ], 
        "title": "小圃", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "惨绝人间世，衰馀药裹身。", 
            "不妨秋气冽，犹及晚芳新。", 
            "病叶邀寒雨，幽花属恨人。", 
            "娟然共迟暮，采撷莫辞频。"
        ], 
        "title": "牵牛花中雪青一种幽冶绝世日开一花閒居无俚若相慰藉者为赋一诗", 
        "type": "律诗", 
        "yun": "真"
    }, 
    {
        "author": "陈慕周", 
        "era": "清", 
        "subtype": null, 
        "text": [
            "东皇不问车，澒洞风尘走。", 
            "长夜恨漫漫，无复元黄剖。", 
            "晨兴媚少年，入夕惊老丑。", 
            "春来一舒顾，春去又搔首。", 
            "百感胸臆填，吾衰信非偶。", 
            "陈子中廓如，诸相等尘垢。", 
            "卅载世网投，酸辛桓在口。", 
            "君今年六十，往事尽刍狗。", 
            "静理动中悟，物我两无有。", 
            "易义在随时，苍精转新柳。", 
            "和神为先驱，用作扫愁帚。", 
            "烟景满郊坰，形骸放诗酒。", 
            "吾欲从之游，日日携红友。", 
            "理乱付空蒙，大块一培塿。"
        ], 
        "title": "赠陈毓瑞", 
        "type": "古风", 
        "yun": "有"
    }, 
    {
        "author": "陈锐", 
        "era": "清", 
        "subtype": null, 
        "text": [
            "春不见，孤负可怜春。", 
            "淡柳锁愁烟漠漠，小阑扶恨水粼粼。", 
            "往事已成尘。", 
            "人不见，孤负可怜人。", 
            "花下又逢三月雨，梦中犹隔一条云。", 
            "风露夜纷纷。"
        ], 
        "title": "望江南", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "尺碧晴丝系玉骢。", 
            "画楼西畔记相逢。", 
            "眉愁暗阁啼时雨，脸晕微生酒后虹。", 
            "临水怯，对花慵。", 
            "奈何郎也奈何侬。", 
            "郎行只在斜阳外，閒却阑干一角红。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "怨尘凝碧。", 
            "自黯然不扫，眉边春色。", 
            "有美一人，晓起临妆耿相忆。", 
            "偏是团圞镜里，早换却、从前标格。", 
            "算别后、点臂宫砂，红润见欢迹。", 
            "消息。", 
            "又寂寂。", 
            "空卜断玉钗，写遍飞帛。", 
            "枕函梦滑，衣带无情有宽窄。", 
            "谁解人生恨事，总付与、孤灯寒滴。", 
            "便再世相聚也，那能记得。"
        ], 
        "title": "暗香", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "锦屏隈。", 
            "有孤檠浅照，风急雪还催。", 
            "摇影膏轻，垂头穗重，寒透今夜兰台。", 
            "乍相值、亭亭不语，盼雁足、悽立几曾回。", 
            "绘彩流光，鱼龙生戏，何处蓬莱。", 
            "闻道九华歌散，怕相思一豆，剔尽成灰。", 
            "微火多情，余花自笑，空叹春谜难猜。", 
            "暗枨触、儿时况味，教谁见、墙角替人哀。", 
            "弟一丁宁，闹蛾莫又飞来。"
        ], 
        "title": "一萼红 寒灯", 
        "type": "词", 
        "yun": "灰"
    }, 
    {
        "author": "陈锐", 
        "era": "清", 
        "subtype": null, 
        "text": [
            "花外敲门唤酒迟。", 
            "春愁先到绿杨枝。", 
            "客怀更不自矜持。", 
            "往日风流疑作梦，而今漂泊懒填词。", 
            "黄昏微雨上灯时。"
        ], 
        "title": "浣溪纱 其一", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "一掷年芳等急梭。", 
            "欢愉时少别时多。", 
            "相思如水不堪搓。", 
            "倚去未妨松两鬓，啼来兀自紧双蛾。", 
            "今宵愁极奈明何。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "帘卷东风又一声。", 
            "峭寒吹瘦玉楼笙。", 
            "心心眼眼许多情。", 
            "芳草闭门黏梦影，梨花满地带春酲。", 
            "为谁惆怅■清明。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "微命相看百可怜。", 
            "喁喁私语小扶肩。", 
            "一双愁色压阑干。", 
            "试腕暗惊珠串重，围腰还觉宝钩宽。", 
            "新来消瘦莫相瞒。"
        ], 
        "title": "浣溪纱 其四", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "绝代容华小谪人。", 
            "淡妆斜佩送青春。", 
            "自浇杯酒酹花神。", 
            "冷雨欺他鹃血热，故巢寻遍燕泥新。", 
            "回头欢怨总成尘。"
        ], 
        "title": "浣溪纱 其五", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "鸳馆单栖，被池一榻怜春浅。", 
            "凄凉听雨总无眠，咽水更虬转。", 
            "两字相思画惯。", 
            "意绵绵、挨宵望旦。", 
            "去时风月，似铁多年，冰蚕曾见。", 
            "四角平铺，贴胸拥背今嫌短。", 
            "重重锦烂是天涯，梦隔床头远。", 
            "怀里余香未散。", 
            "剩啁啾、罗浮浸眼。", 
            "向空斜抱，细数归期，绮罗庭院。"
        ], 
        "title": "烛影摇红 寒衾", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "酒波一剪。", 
            "蛾绿借晕，涡笑深浅。", 
            "鲛帕痕满。", 
            "背灯斜揾，娇凝怕人见。", 
            "醉眠爱晚。", 
            "还说别后，偏怎宵短。", 
            "佳约幽缱。", 
            "画屏素月，香销水沈篆。", 
            "晓阁漏壶滴，铁马珠筝敲碎片。", 
            "何限艳尘，飘零心与眼。", 
            "问隔枕秋声，孤凭谁惯。", 
            "断魂今断。", 
            "怕翠羽林啾，芳梦吹散。", 
            "拂愁丝、镜霜新染。"
        ], 
        "title": "其一 绕佛阁", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "午晴未准。", 
            "霜叶匝地，秋色凄紧。", 
            "巾帻慵整。", 
            "碧天纵目，汀洲雁无信。", 
            "堞楼独凭。", 
            "烟瘴灭没，琼海千顷。", 
            "蛮唱悽迥。", 
            "莫帆落处，潮回蜑家艇。", 
            "鸟宿四山黑，倦旅蓬飘迷故径。", 
            "长痛墓门，陈根连露井。", 
            "问树绕慈乌，哀怨谁听。", 
            "客归须定。", 
            "愿笠子长镵，黄独同命。", 
            "浣征衫、泪痕如绠。"
        ], 
        "title": "绕佛阁 其二 风雨不时，景物悽异，羁人登览，有断肠之音", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "刮地初霜，临关半月，乱鸦飞尽。", 
            "逢逢响彻，危烛戍楼烟烬。", 
            "碎乡心、三更四更，一更一点归期近。", 
            "想提灯窄巷，老兵传语，月光如凝。", 
            "宵迥悲同省。", 
            "但急节和砧，严声催枕。", 
            "晨钟未动，谁报晓天鸿信。", 
            "自无人、深院漏沈，小尨觑竹遥吠影。", 
            "总输他、断木中空，赚得残年恨。"
        ], 
        "title": "琐窗寒 寒柝", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "大千春色飘残，世尊寂听浑如睡。", 
            "摇摇断杵，碧云欲莫，寒山转媚。", 
            "烟际悬音，霜前送梵，荡空无地。", 
            "忽奔涛万壑，一时都到，阎浮界，松风起。", 
            "落月乌啼鸱尾。", 
            "隔重城、梦遥南寄。", 
            "晓天百八，高楼何限，景阳清泪。", 
            "上界灯幡，故宫龙象，铿訇愁思。", 
            "又西头打鼓，朝朝莫莫，入离人耳。"
        ], 
        "title": "水龙吟 寒钟", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "荒雾悬旌，冷风卧鼓，蚩尤宵堕平野。", 
            "一叠严霜，连天晓奏，吹散胡群牧马。", 
            "多少清商怨，借兜勒、乌乌共写。", 
            "轮台昨夜军声，老兵惊起愁话。", 
            "长是悠扬壮峭。", 
            "催卷甲疾驱，弓折难把。", 
            "幕府琵琶，龟兹觱栗，不共别情閒冶。", 
            "余响归铙外，听斛律、牛羊来下。", 
            "自恁单衣，南山留扣修夜。"
        ], 
        "title": "探春慢 寒角", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "渔村夜觉。", 
            "郑柳堤细涨，鲤鱼风小。", 
            "楚竹安排，乱流低罩潜蛟悄。", 
            "鸣榔生长潇湘道。", 
            "识无际、浪花深窈。", 
            "甚茸蓑、冷坐滩头，叹近来鱼少。", 
            "圆网平铺了了。", 
            "觑霜蟹出沙，罥丝青袅。", 
            "拽起还抛，一灯沈照鸥天晓。", 
            "浮萍四角吹如扫。", 
            "荡沫雨、中央缥缈。", 
            "祇年时插脚泥涂，吾亦老。"
        ], 
        "title": "垂杨 寒罾", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "鸲眼凹深，记淡墨题诗，花气熏昼。", 
            "几日霜毫，吟案冷铺毡绣。", 
            "呵手坐费摩挲，祝片石、暖云生酒。", 
            "甚泪蟾、铸就相思，空盼泮冰时候。", 
            "十年磨铁波纹皱。", 
            "照方池、寸心灰勾。", 
            "冬烘苦被儿童笑，短箧随人后。", 
            "谁拭半面冻尘，曾貌写漳台春瘦。", 
            "且莫教焚却，乘醉也，一濡首。"
        ], 
        "title": "玲珑四犯 寒砚", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "送君路、潮奔极浦，雾压荒堞。", 
            "归兴无端自发。", 
            "清歌即席乍阕。", 
            "看鬓角眉尖愁共结。", 
            "柳条碧、素手亲折。", 
            "料此后风萍逐流水，人天事悽绝。", 
            "清切。", 
            "古今望眼空阔。", 
            "对浩荡神州沈陆恨，付与霜雁咽。", 
            "休更说江湖，朋旧轻别。", 
            "艳才易竭。", 
            "销几回、来去春花秋月。", 
            "平地羌笳悲风叠。", 
            "楼台好、胜游渐歇。", 
            "拂明镜、婵娟圆又缺。", 
            "问梦觉、十万莺花，甚玉色、伤心一夜青丝雪。"
        ], 
        "title": "浪淘沙慢 沪上送易由甫，用清真韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "修鹤梅崦，零鸥荷荡，画船几听吴雪。", 
            "催老清歌，惊春狂泪，市箫何限悽咽。", 
            "梦游如絮，莽万里、烟尘顿合。", 
            "京华北望，鼓角南来，壮肝都裂。", 
            "昔时倚醉承平，怒马鲜裘，侠情双绝。", 
            "朱颜照水，而今鹪左卒右鸟，怕见海潮生月。", 
            "旧题团扇，肯怜我、欢场携别。", 
            "山中芳杜，远道相思，不堪亲折。"
        ], 
        "title": "庆宫春 寄怀文叔问舍人苏州，用草窗韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "袖海龙吟，巢阿凤羽，文章当日雄绝。", 
            "壮游几换桑田，愤怀暗悲错铁。", 
            "人间何世，恰值我、江关时节。", 
            "算分手、蓟北湘南，早办十年离别。", 
            "行倦也、玉骢愁咽，春半也、杜鹃啼血。", 
            "眼前去路谁赊，客中醉颜易热。", 
            "飞绵万点，莫吹逐、天涯头白。", 
            "祇送君、一片相思，梦绕旧京明月。"
        ], 
        "title": "东风第一枝 武昌客舍送宋芸子赴长安", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "吴天远秀，荡绿波一镜，杳朗无尘。", 
            "望里画楼，此时愁绝送春人。", 
            "秾桃淡柳纷相引，燕归容易黄昏。", 
            "好花空发，垂丝自结，负了芳辰。", 
            "几岁江关赋本，但奔驴共命，唳鹤招魂。", 
            "故馆夕阳，沧桑留影照金尊。", 
            "临流急泪休轻揾，眼前谁辨清浑。", 
            "便催乌榜，东风醉拾钓纶。"
        ], 
        "title": "绛都春 春泛黄浦", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "春江送愁更阔，甚抽刀断水。", 
            "浪花似、片片柔情，急流还蹴连蕊。", 
            "酒衫重、尘痕未浣，筝船晓月陈欢坠。", 
            "想桃根、双楫临风，几触离思。", 
            "乌鹊南飞，画鼓夜紞，感从军荡子。", 
            "枕函梦、曾说飘零，玉骢消息难至。", 
            "悔殷勤、封侯误觅，换年鬓、沧桑弹指。", 
            "剩狂歌，谯隐楼头，问天何意。", 
            "邯郸过客，襆被僧房，听疏钟不寐。", 
            "还暗省、维舟邗上，抑掩幽哽，隔座琵琶，烛龙催泪。", 
            "分明在眼，家残国破，窜身来向江干哭。", 
            "看新蒲、野老都憔悴。", 
            "何堪捉臂，当场促管传杯，恼人鹧鸪天里。", 
            "知音自惜，邂逅填词，总惹红怨翠。", 
            "君不见、孙刘栖憩。", 
            "若个英雄，很石苔荒，乱鸦惊起。", 
            "潇湘波淼，归欤何日，风流摇落悲宋玉，写兰荃、休更微声倚。", 
            "苍茫第一江山，第一相思，缩来寸纸。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "絮云蘸水，放郭外、嫩情如凝。", 
            "唤翠笛吹烟，银匏携酒，同上南湖钓艇。", 
            "轧哑菱歌清香里，暗橹歇、鸥眠才定。", 
            "看过雨荇荷，通波亭榭，渐忘尘境。", 
            "佳兴。", 
            "吴侬浣罢，淡妆窥镜。", 
            "自鹿去苏台，蠡施偷嫁，谁向鸳鸯顾影。", 
            "恨眼伤高，绮才消别，愁接越来潮冷。", 
            "呵素壁、醉墨分题，付与塔铃摇暝。"
        ], 
        "title": "十二郎 烟雨楼在滮湖中，其左背郭，西连鸳鸯湖，为禾中第一胜境。用梦窗垂虹亭韵题意", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "怅然愁结。", 
            "荡轻云不散，莫天无极。", 
            "乍佩解、花下逢君，费重赠断肠，寸笺春色。", 
            "絮点飘烟，画船去、六桥南北。", 
            "祇孤山片石，鹤语夜寒，惹侬长忆。", 
            "狂名盛年一掷。", 
            "指湖堤素月，曾照苏白。", 
            "悔浪游、我辈来迟，对剩叶零枝，怨红吟碧。", 
            "望眼伤高，看飞动、龛门秋汐。", 
            "问襟尘、唾痕凝酒，几回赚得。"
        ], 
        "title": "解连环 余去杭州，巴陵方湘宾用梦窗赠石帚韵见诒。词意深美，行已六日，始克和此奉寄", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "西风清切。", 
            "又疏帘底，菊蕊都歇。", 
            "关河万里如雾，堪回首处，东门临发。", 
            "夹道衣冠，送酒但、携手悽咽。", 
            "念故陌、铜狄青芜，热泪经天洒空阔。", 
            "江南带水留人别。", 
            "自掩关、酌客销佳节。", 
            "三千奏牍何用，金马梦、汉宫残月。", 
            "此意冥冥，为语云中，矰缴休设。", 
            "算最有、烟柳无情，莫与寒蝉说。"
        ], 
        "title": "雨霖铃 题张次珊通参词饯图，用屯田韵", 
        "type": "词", 
        "yun": null
    }, 
    {
        "author": "陈虔安", 
        "era": "清", 
        "subtype": null, 
        "text": [
            "涨涂溪、半篙新雨，浪花一簇风软。", 
            "绿云遮处斜阳外，三两渔翁唱晚。", 
            "孤棹短。", 
            "撑不住、银涛雪浪乌蓬转。", 
            "蜻蜓款款。", 
            "爱飞绕钓纶，欲留还去，斜映水清浅。", 
            "摇双桨，路入桃源不远。", 
            "武陵春风花暖。", 
            "烟波自有神仙趣，那被簪缨拘管。", 
            "尘不染。", 
            "只合是、青鳞换酒盈杯盏。", 
            "老夫慵懒。", 
            "拼烂醉狂歌，蓑衣不脱，卧看月轮满。"
        ], 
        "title": "摸鱼儿 涂溪观钓", 
        "type": "词", 
        "yun": null
    }, 
    {
        "author": "陈虔安", 
        "era": "清", 
        "subtype": null, 
        "text": [
            "残星数点天将晓，仓皇拔营登道。", 
            "李绩横戈，黄忠仗剑，手挈雄兵不少。", 
            "军威直捣。", 
            "过汝水涂溪，金鸡数堡。", 
            "追逐群酋，清晨马踏寒霜早。", 
            "回龙塞穿云表，任鼠辈蟠居，磨牙砺爪。", 
            "霹雳一声，横飞炮石，贼帅都成猿鸟。", 
            "尸骸颠倒。", 
            "且荟萃鲸鲵，崇封碧草。", 
            "指骂千秋，快城乡父老。"
        ], 
        "title": "齐天乐 壬戌1922庆祝许旅长绍宗及黄团长黛玉、李团长圭如清乡获胜（三阕选一）", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "一碧茶烟染不成。", 
            "竹炉松子坠零星。", 
            "风做松声茶亦响，不分明。", 
            "雨过楼台帘影翠，月来栏槛簟纹青。", 
            "团扇夜凉无用处，伫流萤。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "过雨苔痕玉不如。", 
            "紫藤亭馆闭门居。", 
            "可怜闲煞七香车。", 
            "燕子不将春爱惜，落花那管客踌躇。", 
            "个侬曾见海棠初。"
        ], 
        "title": "浣溪纱 其一", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "一桁衣香晒晚晴。", 
            "几生修到夕阳明。", 
            "那人梦向玉山行。", 
            "纱眼尚知人意思，帘钩不解汝心情。", 
            "呢喃燕语作么生。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "破帽疲驴剧可怜。录就吴船。", 
            "录就湖船。富阳沈碧好山川。", 
            "梅尉祠边。梅子词边。", 
            "暗香疏影阻归田。江国今年。", 
            "槐府明年。袁安高卧正陶然。", 
            "不出门前。况出门前。"
        ], 
        "title": "一剪梅 梅用韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "地近阑干能几尺。", 
            "一夜东风，点尽梅花白。", 
            "只有一窗窗纸隔。", 
            "不知谁弄江城笛。", 
            "花气药炉多病客。", 
            "疏影暗香，绝调今难得。", 
            "逝水年华看锦瑟。", 
            "昭君关塞琵琶黑。"
        ], 
        "title": "蝶恋花 其一 落梅用韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "月上墙腰无几尺。", 
            "耽搁人眠，故故帘钩白。", 
            "不是灵妃江海隔。", 
            "泥伊唤住同邀笛。", 
            "较雨量晴多事客。", 
            "一样寻常，近水夸先得。", 
            "等到曲终江上瑟。", 
            "数峰不辨青和黑。"
        ], 
        "title": "蝶恋花 其二 残月，叠前韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "楼角斜阳才咫尺。", 
            "一换寒温，又是无多白。", 
            "问汝停杯天样隔。", 
            "邀之不住阳关笛。", 
            "遥想鸡声茅店客。", 
            "晓发匆匆，蜀道难行得。", 
            "历井扪参疑瑟瑟。", 
            "屋梁颜色枫林黑。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "涂抹川红，一弯獭髓珊瑚准。", 
            "斗茶沾吻。", 
            "颜色微微损。", 
            "纤手偎寒，书叶轻轻吮。", 
            "残霞宛。", 
            "指痕留粉。", 
            "不及伊难抆。"
        ], 
        "title": "点绛唇 口脂", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "黄昏又近。", 
            "这疏疏密密，抛撇谁领。", 
            "无限斜阳，上尽帘钩，帘卷西风人静。", 
            "诗人见说如伊淡，怎淡到、烟痕都暝。", 
            "就个中摸索渠侬，孤袖暗香齐冷。", 
            "慰藉消魂瘦损，暮云破一角，漏泄清景。", 
            "压帽欹斜，依样朝来，只有寒温差省。", 
            "范围约束疏篱管，管不住、周遮三径。", 
            "恰小窗、落墨徐熙，一幅折枝相映。"
        ], 
        "title": "疏影 菊影用韵 其一", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "柴门小启。", 
            "甚重重叠叠，堆入帘底。", 
            "柳不成痕，桐不成阴，竹又个无成字。", 
            "水边篱落横斜见，又不似、罗浮妆倚。", 
            "倩阿谁问答形神，除和陶诗无计。", 
            "非复三人对影，举杯邀月色，岑寂恁地。", 
            "衣白衣黄，大袖疏襟，黯黯酒痕难洗。", 
            "争妍仿佛佳人背，顾好处、自怜无坠。", 
            "趁早些、收拾横陈，玉骨枕函留翠。"
        ], 
        "title": "疏影 其二", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "疏灯一点。", 
            "又遮遮掩掩，秋满栏槛。", 
            "次第看来，如此萧疏，那有一分明艳。", 
            "水仙祠下寒泉荐，冷落语、酒旗茅店。", 
            "到不如梦醒纱幮，约略梨花云冉。", 
            "谁话餐英旧事，美人怨迟暮，初服清感。", 
            "止水盈盈，古镜精神，总怨烟消香暗。", 
            "画图若写西风照，莫孟浪、秋容增减。", 
            "算夜凉、蝶瘦螀寒，只有个萤还闪。"
        ], 
        "title": "疏影 其三", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "酒清杯洁。", 
            "明日严装发。", 
            "最是无多离别。", 
            "只一个，团圞月。", 
            "愁绝衾尚热。", 
            "语长灯半灭。", 
            "珍重破题儿也。", 
            "忍耽搁，短桥雪。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "愁惺惺。惜惺惺。", 
            "昨夜灯花结不停。今朝山有苓。", 
            "名宁馨。色宁馨。", 
            "春风把酒祝亭亭。变伊双粒星。"
        ], 
        "title": "长相思 韬光竹径拾得双红豆", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "夜夜凉蟾，偏照离人色。", 
            "者山水登临佳日，难道淹迟。", 
            "两度湖心，湖里小艇惯飞飞。", 
            "云林一遍，云栖一遍，此外何知。", 
            "分明尔我，吟红才调，拾翠年时。", 
            "全不许、香车并辔，柔橹双枝。", 
            "倚遍雕栏，柳丝鬓影共清池。", 
            "扁舟归去，五湖烟水，他日来思。"
        ], 
        "title": "丑奴儿慢", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "尽乘船骑马，甚客里、光阴虚掷。", 
            "无多薄游，真飞鸿过翼。", 
            "雪爪留迹。", 
            "且住为佳耳，尚梅花千百，湖山香国。", 
            "离居纵遣伤兰泽。", 
            "今日桃蹊，明朝柳陌。", 
            "春来更当追惜。", 
            "奈镜台病后，遥念窗槅。", 
            "酒阑人寂。", 
            "望江天空碧。", 
            "鱼雁沈沈，忒无信息。", 
            "布帆明日行客。", 
            "似前月浮梁，迢迢何极。", 
            "蒙头睡、不掀巾帻。", 
            "浑不管、重利商人轻别，鼾声床侧。", 
            "离魂共、上下潮汐。", 
            "只景纯、未取文通笔，差能赋得。"
        ], 
        "title": "六丑", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "山断钱塘，波遥申浦，襆被出武林门。", 
            "犯寒孤棹，有酒懒携尊。", 
            "蓦地归心似箭，甫能届、霜霰纷纷。", 
            "停桡处、无多灯火，寂寞傍荒村。", 
            "销魂。", 
            "真底事，寒衣漫理，裙带轻分。", 
            "杳题帕，迢迢一字温存。", 
            "此去轻舟一叶，看水面只载书痕。", 
            "邮签报，前途水驿，还耐几黄昏。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "喔喔荒鸡浮客听。", 
            "不许愁人眠不醒。", 
            "此时遥想绮窗前，临晓镜。", 
            "伤流景。", 
            "往事停妆重忆省。", 
            "坐尽栏干天未暝。", 
            "衰柳斜阳双瘦影。", 
            "夕阳收去影还单，立不定。", 
            "行又静。", 
            "落叶萧萧堆满径。"
        ], 
        "title": "天仙子", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "春水载侬舟，问闲愁几斛，称量应晓。", 
            "蓦见远山青，斜阳外，犹似妆楼才扫。", 
            "出门长记，眉心皱比眉弯小。", 
            "作达偏为潇洒语，伫看牛腰诗草。", 
            "眼前寒食清明，道思家作客，将焉过了。", 
            "送汝短长亭，长亭外，依旧梦魂难到。", 
            "烟波浩渺。", 
            "愁人同调寻孤悄。", 
            "点点梨花春雨滴，垂泪替伊多少。"
        ], 
        "title": "南浦 用张玉田春水韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "昨宵风露泠泠，海棠上、月钩西坠。", 
            "苍苔立尽，不管冰寒，那是情思。", 
            "金缕兜鞋，红蕤欹枕，帷开还闭。", 
            "怪传杯选事，纱窗低报，却偷被背侬起。", 
            "帘外碧桃芳讯，等些时嫩英都缀。", 
            "匆匆可惋，人间春色，只除在碎。", 
            "试问于卿，干将何事，皱伊池水。", 
            "但云鬟玉臂，清辉香雾，有盈盈泪。"
        ], 
        "title": "水龙吟 用东坡杨花韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "更耽搁、芦花偎絮。", 
            "燕子楼台，柳条门户。", 
            "暮雨宵小，那是才唱，奈何许。", 
            "劝君行矣，莫怅暮天云树。", 
            "树解甚么来，会做出、多情如此。", 
            "日暮。", 
            "征鸿不见，只见鹧鸪无数。", 
            "难行得也，算多谢、这番分付。", 
            "汝也不合出山来，替人去、声声为主。", 
            "剩只有蛮笺题字，言愁覼缕。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "虫声低切。", 
            "正兰舟向，沙际初歇。", 
            "谁知乍暖春气，先知道了，草根偷发。", 
            "漫说篷阴细透，胜流水呜咽。", 
            "早惹起，池馆相思，一绿窗纱别来阔。", 
            "人间若个春来别。", 
            "尚不教、孤负花时节。", 
            "看看百花生日，无恙是、好花圆月。", 
            "且自商量，裙幄花凐，琐碎都设。", 
            "肯等到、天际归舟，早共加餐说。"
        ], 
        "title": "雨霖铃 舟次闻虫", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "一肩行李。依旧听风还听水。", 
            "枉惹相思。尽可看山共画眉。", 
            "梅花落早。溪上梅鱼风信好。", 
            "溪水悠悠。侬饮溪头汝饮流。"
        ], 
        "title": "减兰", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "杜宇千山不可闻。", 
            "桃花憔悴墓田春。", 
            "英台蝴蝶旧罗裙。", 
            "酸到杨梅浑不耐，石家醋醋又含颦。", 
            "者番天气者番人。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "六扇碧纱轻茜。", 
            "袅袅炉烟如线。", 
            "灭烛又停琴，恰贮月儿深院。", 
            "相见。", 
            "相见。", 
            "松罅替伊方便。"
        ], 
        "title": "如梦令", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "蓦然见，底事费寻思。", 
            "浅碧袜帮黏草色，退红裙衩罥花枝。", 
            "护惜不曾知。"
        ], 
        "title": "望江南 其一", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "花前见，半臂不曾添。", 
            "拂了衍波笺一帧，晓寒欲赋吮毫尖。", 
            "回首唤钩帘。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "灯前见，珍重眼波斜。", 
            "墨吮绛唇脂不管，茶斟绿脚黛差些。", 
            "知否那人家。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "绿柚垂丸，赪桐缀瓣，秋虫声里凉禁。", 
            "檐牙墙角，万籁作商音。", 
            "但见溜飞如瀑，堆青处不辨浓阴。", 
            "江乡路，他乡骨肉，一样别离心。", 
            "沈沈。", 
            "香篆外，谱花作史，编草成吟。", 
            "愧埋头伏案，蠹简搜寻。", 
            "敢说国门有价，能易得一字千金。", 
            "犹私幸，春风绛帐，偏我受知深。"
        ], 
        "title": "满庭芳 清暇轩坐雨书怀，简戴玉笙运判", 
        "type": "词", 
        "yun": "侵"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "一曲骊歌起。", 
            "太匆匆、神仙梅尉，移官镜水。", 
            "独有琼林佳话在，艳说状头名字。", 
            "毕竟是、君家故事。", 
            "满县栽花聊小试，喜频年、治谱参图史。", 
            "几秃尽，管城子。", 
            "霜天催老秋光矣。", 
            "话昔游、谢公双屐，丰碑还峙。", 
            "绿箨紫茸吟啸处，试问眼中人几。", 
            "尽付与、黄花香里。", 
            "寿客使君齐不朽，便流传、抵得甘棠美。", 
            "古彭泽，信知己。"
        ], 
        "title": "金缕曲 题金筱竹少尹菊花图，并序", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "江南自觉繁华梦。六朝山色时相送。", 
            "新扫旧巢痕。耐寒花在门。", 
            "斜风还细雨。容易重阳去。", 
            "淡泊一尊开。当筵说剑来。"
        ], 
        "title": "菩萨蛮 九日宴客，次吴谷人韵，和叶深中", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "到花前。醉花前。", 
            "澹写秋心亦懒仙。瓮头眠。", 
            "还当雨暝烟深处。暖迟暮。", 
            "可许先生买秫田。酿山泉。"
        ], 
        "title": "风光好 咏菊", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "累日寻书走蠹鱼。", 
            "无书枉自费工夫。", 
            "馈贫粮缺可愁无。", 
            "欲去看梅天未雪，须君有酒月当炉。", 
            "我来一醉一壶卢。"
        ], 
        "title": "浣溪沙 贻深中", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "天如水，恁冷奈何天。", 
            "梦也琼楼高处住，仙乎白雪醉中篇。", 
            "裘敝又今年。"
        ], 
        "title": "忆江南", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "睛。", 
            "听过谯楼二鼓声。", 
            "云迟散，月缺—边明。"
        ], 
        "title": "十六字令", 
        "type": "词", 
        "yun": "庚"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "话相思。便相思。", 
            "万里黄沙归雁迟。星津鼙鼓时。", 
            "酒盈卮。泪盈卮。", 
            "回首京尘衣尚缁。楼台今已非。"
        ], 
        "title": "长相思", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "青骢嘶过。", 
            "明珠量料寻谁个。", 
            "搓香手弄黄橙颗。", 
            "骤雨新荷，慢唱声声破。", 
            "侬自有情欢少可。", 
            "京尘但惜衫痕涴。", 
            "相思无限娇无那。", 
            "睡起红麸，还味残绒唾。"
        ], 
        "title": "一斛珠 和深中有忆，用李后主韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "齐天乐，齐天乐，天上见卿云。", 
            "一赋秋风汾水去，何时破阵奏还军。", 
            "蛮貊庆同文。"
        ], 
        "title": "法驾导引", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "江头日日涨秋潮。", 
            "雨崇朝。", 
            "月临宵。", 
            "平沙雁落、稳送一枝桡。", 
            "昨夜梦君滕阁过，投笔去，壮题桥。"
        ], 
        "title": "江城子 和吴谷人祭酒韵，怀人", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "秋色好，在江干。", 
            "捞虾船歇苇花看。", 
            "雁行画出寥天字，书破残云觉月寒。"
        ], 
        "title": "桂殿秋 和竹垞韵 其一", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "秋色好，在河干。", 
            "渔家簖蟹点灯看。", 
            "晓霜染遍丹枫叶，枝上拳鸦恋树寒。"
        ], 
        "title": "桂殿秋 其二", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "村落树阴阴。", 
            "叶底鸣禽。", 
            "人家隐见夕阳沈。", 
            "两道虹梁溪上跨，秋在园林。", 
            "诗客镇相寻。", 
            "水复山深。", 
            "豪怀犹未倦登临。", 
            "可有樵风徐引去，卧听泉琴。"
        ], 
        "title": "卖花声 为人题图", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "洒竹生凉，弹蕉打碎，萧条早作秋声。", 
            "敲破疏窗，耳旁听渐分明。", 
            "吟秋不问秋深浅，但挑灯、牵动愁情。", 
            "觉愁来、无似秋多，梦也难成。", 
            "吹笳况近霜天候，怕江城雁语，沙渚蛩鸣。", 
            "人远书迟，萧斋厮傍寒檠。", 
            "湿云刚送征鸿过，盼佳音、稳递邮程。", 
            "甚因由、耽搁明朝，数遍残更。"
        ], 
        "title": "高阳台 秋夜坐雨", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "者花开好。一月一面春不老。", 
            "深浅红妆。染出燕支透骨香。", 
            "柘枝颠舞。斜倚画屏如解语。", 
            "天上相思。无限柔情说与谁。"
        ], 
        "title": "减兰 咏月季花", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "百年飙忽，惜刘阮、今日杯中无物。", 
            "毕竟青云何地是，叹息江山半壁。", 
            "戏马台空，哀鸿泽集，泪洒蓝关雪。", 
            "昆明灰黑，有谁燕赵豪杰。", 
            "空忆人在壶天，一樽还独啸，铜弦铿发。", 
            "盖世雄才抔土耳，千载风流销灭。", 
            "爱和松声，登楼四望，不管霜侵发。", 
            "飞乌三匝，可怜江上明月。"
        ], 
        "title": "念奴娇 和东坡韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "北望厢云未散，西来关月犹明。", 
            "无端蹂我凤凰城。", 
            "无土无人无政。", 
            "此恨难填海样，相仇尽化边声。", 
            "梦中半是在旗亭。", 
            "半醉半眠半醒。"
        ], 
        "title": "西江月 书愤", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "露重蟾寒，风高雁只，静夜犹眷孤芳。", 
            "一枝花瘦，难舍是秋光。", 
            "偷觑嫦娥宝镜，怜青女、同照飞霜。", 
            "江乡里，提鸥挈鹭，晚棹歇渔榔。", 
            "愁长。", 
            "千万户，敲残砧杵，梦在辽阳。", 
            "忽胡筑亘动，走马仓皇。", 
            "惹起冷蛩声诉，灯剔处、无限凄凉。", 
            "相思苦，天涯焰火，何地奏霓裳。"
        ], 
        "title": "满庭芳 疏花在门，明月满地，秋声飒然，愁绪迸集，因赋此解", 
        "type": "词", 
        "yun": "阳"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "春明回首，剩白云、一角前尘休记。", 
            "穆父风流今又见，电扫讼庭能几。", 
            "瘦马装驮，飞鸿印在，知下铜人泪。", 
            "哀哀将帅，鼓鼙声里儿戏。", 
            "有日一试栽花，替修治谱，也抵干城寄。", 
            "栗里柴桑家故近，何以为苍生地。", 
            "钵急催诗，尊开贳醉，大隐同朝市。", 
            "相望北斗，烂然六府文字。"
        ], 
        "title": "百字令 深中和余满庭芳词有“归休好”三字，因广其意填此奉赠", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "豪兴飞三雅。", 
            "醉春风、声声听起，曼歌偷暇。", 
            "天上劫尘今扫未，恨是鼠狐城社。", 
            "那计及、百年婚嫁。", 
            "去了向平心愿事，抱蟫残、兀坐青灯下。", 
            "催笳吹，丽谯夜。", 
            "淋漓喷墨君休讶。", 
            "被新愁、绊牵人意，蜡花红谢。", 
            "犹道虬龙坚干在，拚守岁寒描写。", 
            "检图幅、似真疑假。", 
            "雪重山中和鹤睡，玉交枝、定抵连城价。", 
            "天涯泪，冷斋话。"
        ], 
        "title": "金缕曲 和叶深中韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梵钟寒彻。", 
            "洗尘微暂阁，晚吹还掣。", 
            "背细草、闲语斜阳，早魂断燕飞，那时归妾。", 
            "又入铜驼，烧灰冷、似僧能说。", 
            "想双蝉暗掩，梦短黍宫，概从销歇。", 
            "西风又红水叶。", 
            "念江淮未霜，北雁先别。", 
            "数倦程、独客销凝，忍重写伤心，雨铃残阕。", 
            "故国秋回，怨过眼、芳菲鸣鴂。", 
            "劝行人、未须吊古，但思岁月。"
        ], 
        "title": "解连环 癸卯八月，相国寺街访瑶华故宅，顾视辛丑回銮置顿，抚事郁伊，正不止怀古切声也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "烛双花，筵滴泪。", 
            "争奈未成沉醉。", 
            "怜强笑，见悲啼。", 
            "眼边光景迷。", 
            "关山路。", 
            "伤心数。", 
            "不抵谢家廊庑。", 
            "千里月，五更云。", 
            "此情天与亲。"
        ], 
        "title": "更漏子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "如梦风花赴镜流。", 
            "舞杨无力倚娇柔。", 
            "黛奁脂盝自然收。", 
            "未必真珠全赚泪，断无罗带肯瞒愁。", 
            "春光谁分薄于秋。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "一叶碧梧金井冷，欲题无语相思。", 
            "已凉天气未寒衣。", 
            "剩香罗带，憔悴费禁持。", 
            "见说行云无定处，去程乌鹊应知。", 
            "旧欢今分教人疑。", 
            "画屏银烛，故故暗佳期。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "江城吹玉断。", 
            "问春明旧事，梦痕深浅。", 
            "西州又开馆。", 
            "想羊昙归后，泪扉寻遍。", 
            "荷衣未换。", 
            "把天上、良辰教看。", 
            "只金仙、不管人间，剩与酒杯消遣。", 
            "应见。", 
            "流莺故在，断雨疏烟，岁华凄怨。", 
            "流尘漫转。", 
            "画屏外，烛光短。", 
            "待黄昏饮散，阑干一霎，路比蓬山更远。", 
            "正夜廊、无月沉沉，谢家别院。"
        ], 
        "title": "瑞鹤仙 辛亥五月晦，感旧园拜张砚秋生日，呈梁节老", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "团扇依依故近人。", 
            "乍惊零落倍相亲。", 
            "西风罗额暗生尘。", 
            "衾薄未成寒夜计，烛光旋觉曙窗分。", 
            "坐来心事又因循。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "回廊已有惊秋叶。不管栖香蝶。", 
            "便随明月到阑干。争奈更无一字只清寒。", 
            "玉人拾起燕支薄。半晌朱颜觉。", 
            "料应随分对西风。裙衩偷量依约去年同。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "自入秋来始夜清。", 
            "去人娇月背窗明。", 
            "乱花穿竹过前汀。", 
            "初见便拼持定分，再来谁信昧平生。", 
            "此情天与注深盟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "正啼红满径，绣阁掩、虚廊无月。", 
            "画阑试凭，年时香尚发。", 
            "柳带堪结。", 
            "还是湔裙候，背花临水，荡晓愁空阔。", 
            "行云冉冉孤城接。", 
            "镜匣收鸾，罗衣卷蝶。", 
            "邻箫为谁先咽。", 
            "算花风廿四，犹解催别。", 
            "桃根杏叶。", 
            "委新词半箧。", 
            "又堕年华泪、尘暗黦。", 
            "多情怕看团箑。", 
            "似留恋苦恨，薄人轻绝。", 
            "残煤冷、雨声初阕。", 
            "应不分、一晌销魂，拼与渡头飞雪。", 
            "西园事、归燕能说。", 
            "但早来、纵有游春意，骄骢正怯。"
        ], 
        "title": "六丑", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "紫箫远。", 
            "又凤翼飞軿，天风吹转。", 
            "洗梦尘清泚，银河水深浅。", 
            "人间百感冬温夜，教作良辰看。", 
            "渐黄昏、隔水初灯，岁华深院。", 
            "妆薄泪痕泫，有印粉窗纱，凝香罗荐。", 
            "莫倚高寒，仙帔绀霞卷。", 
            "熨怀暗堕金炉烬，漫借笙歌暖。", 
            "正销凝、那更檐花怨断。"
        ], 
        "title": "探芳讯 雪娘病起，重见江湄，一月讹言如隔世矣", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "暗尘惊转烛。", 
            "送华堂归客，春波如麴。", 
            "笙箫咽寒玉。", 
            "有明妆窈窕，自伤幽独。", 
            "庭花簌簌。", 
            "夜潮生、东风又促。", 
            "算游丝、飞絮牵萦，天远泪痕相续。", 
            "枨触。", 
            "长门买赋，词客千金，此情谁属。", 
            "蛾眉漫蹙。", 
            "今古事，几歌哭。", 
            "但飘零休恨，天涯看遍，芳草无人更绿。", 
            "问伊家、除了周郎，为谁误曲。"
        ], 
        "title": "瑞鹤仙才人河满赋此慰之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "渐黄昏怨梅疏笛，飘零花片重数。", 
            "辘轳先听薰风转，门掩翠阴前度。", 
            "今更误。", 
            "纵觅得、枝头青子还迟暮。", 
            "流红漫溯。", 
            "恁断索银瓶，泪铅金井，空惹坠欢古。", 
            "闲池馆，多少红吟绿赋。", 
            "遗香罗袜尘土。", 
            "思量竟是无花好，随意野桥烟圃。", 
            "天也妒。", 
            "总不把、斜阳小驻留人渡。", 
            "浮生太苦。", 
            "悄一似秋莲，无人解道，春恨早分付。"
        ], 
        "title": "摸鱼儿 五月廿五日，重过故潘园，女道晖殇后一日也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "咽曲寒蝉，听倦魂惊换，一年秋色。", 
            "鸳藓冷流尘，嗟辛苦霜华，素怀能敌。", 
            "暗香似怨罗屏，整西风巾帻。", 
            "黄蝶舞、依稀粉裳宫靥，细敲窗隔。", 
            "消息。", 
            "短篱侧。", 
            "人不见、繁英任弃掷。", 
            "清尊几回唤起，空憔悴、荷衣野水恻恻。", 
            "翠微怕有斜阳，付伤心潮汐，寒林晚、还是数点绯霞，漫与妆饰。"
        ], 
        "title": "金盏子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "甓藓雕霜，檐萝扫月，叶吹重听。", 
            "匆匆梦转，改尽绿阴门径。", 
            "掩残书、错翻堕红，旧情未了芳题省。", 
            "又石阑几片，如何不护，唱蝉凄冷。", 
            "愁凝。", 
            "秋天迥。", 
            "但野水荒沟，故寒新暝。", 
            "空山自好，未与宫槐同咏。", 
            "想江湖、摇落正多，雁声不到宵更永。", 
            "最妨他、白发孤篷，怨入渔灯檠。"
        ], 
        "title": "琐窗寒 寓斋闻落木", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "玉合罗囊。", 
            "红香小、相怜蠹损春装。", 
            "浣襟兰泚，羞照一水昏黄。", 
            "倦眼西风谁最念，冻萤带雨弄书光。", 
            "泪绡藏。", 
            "故人惯识，淹过重阳。", 
            "华堂当时送客，怨背窗暗烛，不照回肠。", 
            "岁寒身世，歌外落雁清霜。", 
            "芳尊自吟自泣，任持摺、花前金缕裳。", 
            "香奁集，算只除彤管，谁与冬郎。"
        ], 
        "title": "新雁过妆楼 得晦闻书，怅然赋答", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "烘炉润鼓。", 
            "渐春到镜奁，明珠先曙。", 
            "汉苑洞箫，初试东风，流莺语。", 
            "吟壶曾结神仙侣。", 
            "共欢夕、梅边尊俎。", 
            "岁华依约，红裁翠剪，彩花钗股。", 
            "休负。", 
            "双鬟为识，乍回首最在、骄尘红雾。", 
            "蘸语夜潮，回烛风廊，凌波步。", 
            "霓裳新按云韶部。", 
            "便不是、常年宫谱。", 
            "会看声动枢南，唤雷启户。"
        ], 
        "title": "绛都春 己未立春，珠院听歌，同东篱诸子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "钩帘喧暝燕，絮风正急，忍问抱愁归。", 
            "绣尘摇梦短，几处垂杨，水曲暗鹃啼。", 
            "闲心漫理，怕尚有、一点芳菲。", 
            "刚凭得、绝尘书幌，绕树绿成围。", 
            "凄迷。", 
            "单杯婪尾，小字蛮笺，更安排何计。", 
            "空怨他、高楼银烛，催送斜晖。", 
            "今宵泪到云屏隙，只断钟、疏鼓休提。", 
            "人静后，和春泥语低低。"
        ], 
        "title": "渡江云 闭门春尽，兀坐成吟", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "歌纨恨轻易染，叹清尊未洗。", 
            "醉魂醒、吹入江风，洞箫凝望云际。", 
            "镜华润、流尘暗涩，惊鸾冉冉仙衣委。", 
            "想霓裳天上，如今散落人世。", 
            "往日旗亭，载酒俊侣，为深情惯系。", 
            "第一是、愁极桓伊，曲中抛尽铅泪。", 
            "睨崦嵫、香兰赋笔，伴樱唱、春娇红蕊。", 
            "向良宵，烛底牵萦，梦云奇丽。", 
            "芳韶草绿，素约茸红，燕识旧游里。", 
            "凭细语、南陌灯倦，夜雨人去，属引邻墙，笛声凄异。", 
            "西风又怨，离鸿分后，黄垆陈迹山河感。", 
            "对茫茫、满眼浮生事。", 
            "当时记得，无端艳冶销磨，岁华暖回怨绮。", 
            "闲情颣璧，绮语泥犁，道忏除尚未。", 
            "漫几度、莺边花外，泥写无题，锦段须酬，玉珰谁寄。", 
            "真知者少，相怜何计。", 
            "双烟炉倚桐爨冷，更同心、松柏休轻比。", 
            "江湖纵有扁舟，似此星辰，故乡信美。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "镜空翳奁。", 
            "蘋外鹭立，微照溪馆。", 
            "灯梦摇短。", 
            "暮凉晕入疏花透窗幔。", 
            "到门涨满。", 
            "应恨未解，人事廊远。", 
            "兰棹柔婉。", 
            "坐看浩渺沧波泛颓岸。", 
            "旧侣怅离索，静掩书帷添日线。", 
            "谁耐荡愁西风吹酒面。", 
            "听暮笛沉沉，银漏催箭。", 
            "有情才见。", 
            "记泪蜡纵横，诗思零乱。", 
            "水天宽、闹红仍展。"
        ], 
        "title": "绕佛阁 荔湾追凉，经黄诏平别业，感念往年觞咏之盛，怅然回棹。次美成韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "南唐丽句。无限江山随北去。", 
            "汴水千年。消得词流一辈贤。", 
            "针楼彩月。诞降官家那复说。", 
            "仙籁分他。天上今传陌上花。"
        ], 
        "title": "减字木兰花 七月七日，六禾约祀周稚圭，未能也。夜阑对烛，感念生才，率拈短韵", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "丛薄易黄昏。", 
            "众星檐际繁。", 
            "好山河、生怕墓蟆吞。", 
            "七宝催修成也未，一年事，彀销魂。", 
            "秋色正平分。", 
            "天风吹海云。", 
            "甚仙人、擎出金盆。", 
            "只要高寒挨得过，怎秋月，不如春。"
        ], 
        "title": "南楼令  中秋莹园待月", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "何恨苦笺天，天迥塞辽，风送如墨。", 
            "旋整还斜，织秋光成画。", 
            "霜信紧、凭伊报与，旅愁深、无人会得。", 
            "弋矰休篡，万里南来，防有上林帛。", 
            "年年劳远目，倚阑处、险断消息。", 
            "那计东西，悔春泥留迹。", 
            "谅生性、随阳难写，拟名流、书空太剧。", 
            "乱鸦更迭，凤泊鸾飘谁惜。"
        ], 
        "title": "尾犯  雁字", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "月满西堂，凄凄切切，是何情语。", 
            "无人和汝。", 
            "恁抽愁、万千绪。", 
            "相思金井阑边夜，忍重说、长安旧雨。", 
            "剩虚楼警梦，孤镫吊影，絮恨难曙。", 
            "谁误。", 
            "留人住。", 
            "奈啜泣王孙，冷吟交诉。", 
            "金笼买斗，几絇閒杀寒杼。", 
            "荆驼侧畔伤心过，又枨触、商音一度。", 
            "藜床下，等噤声偷活，且放秋去。"
        ], 
        "title": "月下笛  促织和彊村韵同愔仲作", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "一秋无绪。", 
            "霜天里，朝朝风萚辞树。", 
            "夜长还要警孤眠，听打窗如雨。", 
            "更恻恻、危枝倦羽。", 
            "添薪虚忆庭槐古。", 
            "尽唱彻哀蝉，甚处觅、题红那管，客衣缁素。", 
            "长记九日江亭，商飙猎苇，此题弱冠曾赋。", 
            "而今人亦秃成枯，赢共阶蛩语。", 
            "忍撇却、乾梢断缕。", 
            "飘零休便随流去。", 
            "但保得、冬心在，转绿回黄，是归根处。"
        ], 
        "title": "霜叶飞  落叶用梦窗《九日》韵", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "似此风光，便归来栗里，成何怀抱。", 
            "种菜闭门，英雄也曾埋照。", 
            "秋花瘦本输春，却省得、禽喧蜂扰。", 
            "只惭愧，衰颠渐秃，乞枝簪帽。", 
            "容易见花老。", 
            "趁萧晨转暖，霜姿端好。", 
            "晚节淡交，可许苇杭频到。", 
            "长年苦费浇培，剩自怡、地偏园小。", 
            "看了。", 
            "恐寻芳、素心人少。"
        ], 
        "title": "惜秋华  看菊罗氏园用梦窗韵", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "画里残山一道斜。", 
            "际天衰草带馀霞。", 
            "陵阙谁家那忍问。", 
            "传恨。", 
            "故宫明灭付归鸦。", 
            "无分南荣长炙背。", 
            "何意。", 
            "晚晴西阁尚留些。", 
            "还是枯葵偏耐久。", 
            "厮守。", 
            "知时让与合昏花。"
        ], 
        "title": "定风波  夕阳", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "褊哉韩子，恨霜中花好，胡为生晚。", 
            "信自情芳何早暮，篱外西风从换。", 
            "送酒人稀，餐英客去，独作南窗伴。", 
            "夷然冰雪，一丛应胜千万。", 
            "不念三径全荒，颓龄强制，祇就微阳暖。", 
            "香色过时宁可采，要验天心梅点。", 
            "畴昔朱门，渊明挤坏，此品谁曾见。", 
            "署牌珍重，隔年留种休断。"
        ], 
        "title": "百字令  晚菊", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "一秋过了，看东篱凋槁，霜下谁杰。", 
            "独立略无迟暮感，自是义熙遣孑。", 
            "位置南荣，瓦盆未厌，花好还须叶。", 
            "寒泉相慰，从来不借馀热。", 
            "犹记老圃亲浇，数丛留殿，纯白逾冰雪。", 
            "澹到无言偏耐久，岂有缁尘能涅。", 
            "转眼阳生，与梅交代，芳意何曾歇。", 
            "落英餐彀，晚香存几休折。"
        ], 
        "title": "百字令", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "九九图成，子半一阳微动。", 
            "忆郊坛、迭曾陪从。", 
            "衮龙仙乐千官拥。", 
            "雪点丰貂，了不知寒冻。", 
            "剩圜丘归然，盛年如梦。", 
            "悄黄钟、律犹吹中。", 
            "尽老来、虚过团圆节，一家三地，又欠搓丸供。"
        ], 
        "title": "锦缠道  冬至", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "朔气催成暝。", 
            "莽沉沉、乱云堆墨，横斜千阵。", 
            "槐柳故宫深藏处，禁得霜天凄冷。", 
            "又正恐、争栖难定。", 
            "寒日无光何时曙，记翩飞、曾带昭阳影。", 
            "终古恨，几人省。", 
            "夜啼动搅孤眠醒。", 
            "更怜伊、月明绕树，最担虚警。", 
            "投止苍黄知谁屋，接饭丛祠差幸。", 
            "且珍重、羽毛休损。", 
            "开口易招南儿唾，漫误人、北雁传边信。", 
            "头尽白，故山迥。"
        ], 
        "title": "金缕曲  寒鸦", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "暗香入梦正花时，手亲移，尽成围。", 
            "廿载偕寒，廿载忍抛离。", 
            "下策火攻新出窖，聊慰眼，怎如伊。", 
            "定谁索笑绕芳池，纵开迟，易空枝。", 
            "铁石心肠，能免坐相思。", 
            "祇恐月明还念我，春又到，几时归。"
        ], 
        "title": "江城子  忆梅", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "老坡生丙子。", 
            "算五十三龄，戊辰刚值。", 
            "奇才践清地。", 
            "正金莲光下，唏嘘先帝。", 
            "宫壶拜赐。", 
            "可曾念、黄州李委。", 
            "奈从今、白发苍颜，磨蝎命宫难避。", 
            "长记。", 
            "乾嘉全盛，岁岁苏斋，胜流高会。", 
            "奎精画里，衣冠客，尽时制。", 
            "适先庚旬日，诗龛诗老，南雅芙初并至。", 
            "恁沧桑、花甲重周，却来我辈。"
        ], 
        "title": "瑞鹤仙  戊辰东坡生日用梅溪体", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "衣冠筐篚承平景，荒庄回首师门尽。", 
            "垂暮几门生，酒肴无限情。", 
            "水乡鱼笋足，投报纷相属。", 
            "虚耗海滨同，可能存旧风。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "送寒并送凋年去，籸盆灶马归何许。", 
            "别岁比人难，人行犹有还。", 
            "羔豚相慰劳，但祝年年好。", 
            "且自酹吾诗，依然是义熙。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "居夷虽陋仍吾土，四冬渐长痴儿女。", 
            "何苦旧京思，人方废夏时。", 
            "通宵喧爆竹，群办椒盘宿。", 
            "灯下愧苏斋，细书犹卖呆。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "初正俄七日。", 
            "数雁后花前，欲归谁得。", 
            "乍晴旋曀，虚凝望、客里东风无力。", 
            "臣家旧德，故未忘、生寅时历。", 
            "忍见此、遗孑周黎，嗷嗷若为安宅。", 
            "词流会饮高斋，仰壁上英光，中兴名笔。", 
            "降神辈出，人间世、剥复循环难测。", 
            "年芳自惜。", 
            "愧綵胜、金花头白。", 
            "只剩与、羹菜酬春，题诗寄忆。"
        ], 
        "title": "玉烛新  己巳人日集栖白庼", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "社雨初零，瞥双双紫乙，下上烟梢。", 
            "分明海山蛰起，来就春韶。", 
            "华堂睇遍，尽衔泥、甚处安巢。", 
            "曾记否，吴宫火及，莫嫌卑陋衡茅。", 
            "生性最知时节，况炎寒见惯，北雁东劳。", 
            "堤防饿鸱眼疾，敢爱飞高。", 
            "禖坛气淑，幸瑶筐、遗卵天教。", 
            "从贺厦、乌衣门巷，夕阳影里南朝。"
        ], 
        "title": "汉宫春  新燕", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "无花自若。", 
            "谁信花朝及。", 
            "九九馀寒消不得。", 
            "却累閒蜂浪蝶。", 
            "虚趁林园侦消息。", 
            "恁萧寂。", 
            "东风总无力。", 
            "稍回暖、霰旋集。", 
            "看山桃、欲破还邀勒。", 
            "最是冬郎，往年犹可，悽断今年此日。"
        ], 
        "title": "淡黄柳  花朝", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "谪仙梦里揣香妍。", 
            "乱插向晴天。", 
            "春心未展疑含泪，恁垂露、不著朱铅。", 
            "偏是曙风，吹开兰蕊，捧日赛初莲。", 
            "楼前岁岁占花先。", 
            "紫白斗婵娟。", 
            "高枝坠瓣无人管，便归去、老秃谁怜。", 
            "清水院中，双株玉雪，聊自忏情禅。"
        ], 
        "title": "一丛花  木笔", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "东风不竞，熟食寒犹剧。", 
            "嫩绿柳初稊，装点作、千门春色。", 
            "汉宫传烛，回首艳阳天，半仙戏，万花舆，能料成今日。", 
            "纸钱麦饭，出郭人如织。", 
            "饧粥望诸陵，新来事、伤心何极。", 
            "过家草草，虚忆旧焚黄，黄州感，柳州悲，七载仍为客。"
        ], 
        "title": "蓦山溪  寒食", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "画看初罢，共商量奇字。", 
            "梅样风姿澹春倚。", 
            "恁隃麋黛浅，宝鸭香温，帘下了，占尽寒闺清致。", 
            "鹃啼催早，小住江南，璧月琼枝吊佳丽。", 
            "带甲满关河，断梦征尘，莫更溯、兰成愁思。", 
            "转海印、祥云护华鬘，总福慧、双修比肩人瑞。"
        ], 
        "title": "洞仙歌 题秭园《梅花香里两诗人》画卷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "塞北春空，江南魂断，独馀芳草闲花。", 
            "故园归讯，燕子已无家。", 
            "漫道东阳瘦损，旧题有、椒壁笼纱。", 
            "还来伴、春灯天末，深屋杏花斜。", 
            "堪嗟。", 
            "王孙头白，往事风流，恁尊前重对，付与琵琶。", 
            "莫向青山擪笛，怕明月、不返轩车。", 
            "谁怜取、梅仙赋后，清梦冷胡沙。"
        ], 
        "title": "锁阳台 裴伯谦丈属题所藏吴汉槎《鸡塞填词图》卷子", 
        "type": "词", 
        "yun": "麻"
    }, 
    {
        "author": "陈方恪", 
        "era": "清", 
        "subtype": null, 
        "text": [
            "怨粉阑珊，沉熏撩乱，相逢碧桃花底。", 
            "楚衣香未减，浸秋剪、双瞳如水。", 
            "瑶华持比。", 
            "坐迓月梧檐，红牙亲记。", 
            "东篱地。", 
            "澹情刚称，冷香名字。", 
            "漫喜。", 
            "艳冶销磨，趁凤城丝管，费春弹泪。", 
            "沈郎应瘦损，忍重对流莺身世。", 
            "琼浆初试。", 
            "便慧业愁根，一时都洗。", 
            "金尊外。", 
            "殢人无奈，绕梁尘坠。"
        ], 
        "title": "翠楼吟 瘿公为程郎艳秋索词，即赋题其小影", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "未放阳春入鬓华。", 
            "一生清恨过恒沙。", 
            "东风泪满青芜国，子夜歌残碧玉家。", 
            "羁思迥，水云赊。", 
            "东蒙旧隐杳归槎。", 
            "当时松雪心期在，何处招魂赋楚些。"
        ], 
        "title": "鹧鸪天 癸亥初春浔阳江干作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "平田汩汩鸣流水。风飐秧波靡。", 
            "前山过雨后山晴。门掩槿篱翠滴、湿衣襟。", 
            "江村三月鹃啼去。不放残春住。", 
            "野棠开过断桥西。且忍伶俜归梦、莫教迷。"
        ], 
        "title": "虞美人 西坝作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "一树榴花绽欲燃。", 
            "朱樱结子绿蕉天。", 
            "薰风亭角画堂前。", 
            "已拚心情非昨日，何因惆怅似当年。", 
            "缃纨斜亸鬓云偏。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "惆怅年时歌舞地。", 
            "为问修眉，可抵吴山翠。", 
            "谁惜云萍无好计。", 
            "锦帆又逐天涯起。", 
            "阑外行云楼下水。", 
            "夜夜银屏，还共人无睡。", 
            "凉叶静传归后意。", 
            "夜深明月移秋被。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "梅花金萼匀香雪。柳眼低相结。", 
            "东风吹遍上阳春。肠断满城箫鼓、说升平。", 
            "笙歌散后游人去。微润天街雨。", 
            "酒怀幽思两谁同。消受玉楼人起、五更钟。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "閒睡起，庭树午阴圆。", 
            "百尺冰泉吹露井，几竿石竹间茶烟。", 
            "长日静如年。"
        ], 
        "title": "忆江南 其一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "閒坐起，零露湿罗衣。", 
            "屐响暗回波影动，发香微度晓风吹。", 
            "滋味忒凄迷。"
        ], 
        "title": "忆江南 其二", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "閒语罢，露叶点团龙。", 
            "庭际早梅低屈戍，桐阴眉月映房栊。", 
            "人影小屏风。"
        ], 
        "title": "忆江南 其三", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "閒醉罢，归去满鞋霜。", 
            "门馆春灯迷曲社，石桥烟月照牌坊。", 
            "行迹祗凄凉。"
        ], 
        "title": "忆江南 其四", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "昨夜春寒透锦茵。", 
            "博山香烬懒重熏。", 
            "沉思前梦恍疑真。", 
            "玉勒风前嘶远道，宝钗楼上锁轻尘。", 
            "看花垂泪忆归人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "喜鹊桥成催凤驾。", 
            "白首佳期，休负人天话。", 
            "觑眼当筵歌舞罢。", 
            "西楼一夕相思乍。", 
            "屈指花开花复谢。", 
            "独守孤芳，浑奈胭脂姹。", 
            "婉转归来银烛下。", 
            "溪堂风月凉无价。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "目送横塘来往道。", 
            "蛾绿莺喤，犹想相思调。", 
            "今夜月明齐放棹。", 
            "平波细媵鱼鳞渺。", 
            "一枕西池馀梦草。", 
            "为问西风，何计催归早。", 
            "归计未成佳约杳。", 
            "故山夜雨鹃啼老。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "东风著意弄轻寒。", 
            "憔悴客衣单。", 
            "别后楼台，重来烟月，人事易悲欢。", 
            "当时俊赏寻芳侣，惟有燕飞还。", 
            "白发愁新，沧波恨渺，归梦绕云山。"
        ], 
        "title": "少年游", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "东风尽日长门闭。恨剪方池碎。", 
            "一双翡翠护雕阑。又是黄昏微雨、镇相看。", 
            "钗横蝉鬓轻云染。细亸金双脸。", 
            "近来情事梦魂中。无奈闲房一晌、殢春慵。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "蛮柯点碧。", 
            "趁越溪雪霁，曾共吟屐。", 
            "素涧泠泠，静拂瑶琴，春风为洗芳泽。", 
            "青山一见经年事，定谁惜、飘零江国。", 
            "怅娉婷、恨想云衣，泪洒翠华亭北。", 
            "须信骖鸾旧侣，月明香雾里，飞去无力。", 
            "尽念多情，剩取寒姿，慰我天涯游历。", 
            "金尊别有相思句，奈瘦损、庾郎词笔。", 
            "便醉归、一笛扁舟，付与暮愁空阔。"
        ], 
        "title": "疏影", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "渡口梅风，轻约薄罗歌扇。", 
            "带朝慵、宫衣剪剪。", 
            "几多离愁，经海清怨。", 
            "早归来、翠樽低劝。", 
            "梦想云棠，莫负十洲仙愿。", 
            "数绣程、珠帘尽捲。", 
            "春樱壶峤，沧桑人倩。", 
            "待閒话、画图亲检。"
        ], 
        "title": "风中柳 题缀玉轩话别图即送畹华赴日本", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "五云楼阁参差起，远树摇丹。", 
            "银箭飞山。", 
            "玉笠琼蓑立马看。", 
            "恁扶残醉过前驿，风月高寒。", 
            "回首朱颜。", 
            "肠断清歌入梦难。"
        ], 
        "title": "采桑子 其一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "霸陵握手伤离别，泗水东流。", 
            "锦缆龙舟。", 
            "最怕黄昏泊石头。", 
            "天涯江袖情何限，好语难酬。", 
            "一曲吴讴。", 
            "秋雨如人泪不收。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "嬿婉苕华，昭阳往事人争道。", 
            "惊伤窈窕。", 
            "泪鞠长陵草。", 
            "甲帐丁年，去日愁中老。", 
            "还祠庙。", 
            "浑河秋杳。", 
            "雁叫天山晓。"
        ], 
        "title": "点绛唇 书庚子行役诗后", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "歌断酒阑灯晕冷，银河门外迢迢。", 
            "金风城郭夜香飘。", 
            "去时冠剑，赢得壮怀消。", 
            "永日绣帘慵不捲，妆成独自无聊。", 
            "一天风露湿檀槽。", 
            "廿年家国，愁绝楚宫腰。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "岸柳萧飕虫语断，画船双桨空横。", 
            "欹钲迢递隔重城。", 
            "相看愁欲绝，为我一调筝。", 
            "棹转波回凉月坠，归心暗警栖禽。", 
            "江山清感十年情。", 
            "消伊千点泪，何必问他生。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "文山晚有吟啸集，尽出拘囚及绝粒。", 
            "嗟公此卷与之同，天挺人豪肺肠一。", 
            "婺源兵败誓九死，延喘从客仍把笔。", 
            "八十二章追咏怀，书势官奴句晞发。", 
            "平生遒义贯多艺，诗示鬼神想当日。", 
            "光芒寒胆声动心，传使百世懦夫立。"
        ], 
        "title": "石齐逸诗遗墨册闽人林研忱乞题", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "秋阴孕晨雨，凉色润郊郭。", 
            "游侣鱼贯前，野航欣有托。", 
            "捷疾脱箭靫，飘兀捲笋箨。", 
            "萧萧葭苇风，零语挂寥廓。", 
            "菱芡纷纠缦，细杂波光掠。", 
            "败荷犹映蔚，千顷青漠漠。", 
            "淤洲得柳堤，板桥半烧烁。", 
            "一二冲烟鸥，衔鱼眼中落。", 
            "棘径夹修篁，遂陟太傅阁。", 
            "云霄万古意，相顾年腰脚。", 
            "饥僧亦逃去，租吏稍朘削。", 
            "风景举目非，谁云世外乐。", 
            "小饮敌荒寒，积虑赦缠缚。", 
            "归随捆箬舟，听噪城门鹊。"
        ], 
        "title": "后湖观荷", 
        "type": "古风", 
        "yun": "药"
    }, 
    {
        "author": "陈三立", 
        "era": "清", 
        "subtype": null, 
        "text": [
            "我生于世如病叶，满蚀虫痕如霰雪。", 
            "老去家祸承国凶，遁迹偷活亦痴绝。", 
            "棹湖惘惘魂茗迷，攀壑茕茕骨欲折。", 
            "往往罢游当落日，身随雁影穿烟灭。", 
            "楼头独酌问何年，壮事绮怀飞电掣。", 
            "弥天哀愤自开阖，但俯澄漪鉴面缬。", 
            "海滨一老善男子，郡国利病察纤屑。", 
            "呵嘘元气起羸饿，呻号裂梦那忍瞥。", 
            "复倾肝膈叠吟咏，寄痛略依变雅说。", 
            "呜呼何术挽横流，早验错铸九州铁。"
        ], 
        "title": "次答蒿叟叠用东坡聚星堂咏雪寄怀", 
        "type": "古风", 
        "yun": "屑"
    }, 
    {
        "author": "陈三立", 
        "era": "清", 
        "subtype": null, 
        "text": [
            "溪山佳友朋，不厌寻逐数。", 
            "当其或违离，梦想然疑作。", 
            "邂逅偿执袂，倒肠百体跃。", 
            "返复探数历，昭朗披新濯。", 
            "积岁狎青溪，风月对残酌。", 
            "猥羁江海役，绳绠系两脚。", 
            "晨霁春采动，发兴指东郭。", 
            "片舸萦波澜，柳芽烟漠漠。", 
            "铁栅木栏干，莺燕相照灼。", 
            "戛舷飞笑语，天物偕宿诺。", 
            "袅袅一线魂，絪缊结芳壑。", 
            "迤东丽楼台，妇家所卜筑。", 
            "维船攀欹岸，群稚奔跑犊。", 
            "遮以迎笑儿，牵引入深竹。", 
            "兹区信旷奥，峦岫有边幅。", 
            "终期茅一把，老死作邻曲。", 
            "谁敢谓必然，蛟虬长眩目。"
        ], 
        "title": "初春携家青溪", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "世乱阨斯文，八儒晦光采。", 
            "栖遁偶皂帽，吟落尾闾海。", 
            "扶筇犹获归，湖山俨相待。", 
            "葑堤桂坞间，婆娑一老在。", 
            "依依朋旧尊，飞唾接欸乃。", 
            "元气湿古怀，观生手承颏。", 
            "余挂牛刀梦，畏垒祝未改。"
        ], 
        "title": "寿许狷叟八十", 
        "type": "古风", 
        "yun": "贿"
    }, 
    {
        "author": "陈三立", 
        "era": "清", 
        "subtype": null, 
        "text": [
            "当代老画师，故家奇男子。", 
            "吐胸万丘壑，费尽沟娄纸。", 
            "向骋儒侠场，物望笼都市。", 
            "不污后车尘，青霄一鹤起。", 
            "徜徉履劫馀，孤尚缄骨髓。", 
            "昏旦促能事，高价掩众史。", 
            "自哂救饥耳，道贯养生旨。", 
            "酒坐映方瞳，谈舌溢诙诡。", 
            "取證髯苏咏，神完中有恃。", 
            "会看百岁翁，泼墨添海水。"
        ], 
        "title": "寿何诗孙翁八十", 
        "type": "古风", 
        "yun": "纸"
    }, 
    {
        "author": "陈三立", 
        "era": "清", 
        "subtype": null, 
        "text": [
            "蒙叟列至人，又独称才士。", 
            "先生墨者儒，道术在于是。", 
            "颛颛以尽年，抱古泄文字。", 
            "细译百国书，为醇醺万类。", 
            "横流插坛坫，强聒尊孤寄。", 
            "馀技包恽王，好手亦树帜。", 
            "穿限应求者，得钱活亲懿。", 
            "自诡食其力，呺然骄一世。", 
            "今岁试腰脚，投杖穷海澨。", 
            "雁荡瀑漱肠，播吟副好事。", 
            "私怨不过我，颜鬓揣梦寐。", 
            "隔酒倚槁梧，忘老枕中秘。"
        ], 
        "title": "寿林畏庐同年七十", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "陶集冲夷中抗烈，忠义从今欲语谁。", 
            "道家儒家出游侠，放翁孤抱颇似之。", 
            "皆奇男子无分别，可怜垂死望王师。", 
            "历劫天留团扇面，起扶名教与论诗。"
        ], 
        "title": "陆霭堂求题其远祖放翁遗像", 
        "type": "古风", 
        "yun": "支"
    }, 
    {
        "author": "陈三立", 
        "era": "清", 
        "subtype": null, 
        "text": [
            "昔客潇湘岁月久，纸上陈人相与友。", 
            "佳日闲寻门外山，苍苍岳麓绝埃垢。", 
            "爱晚亭抱赤沙湖，一径枫叶寒泉吼。", 
            "几回夜宿云麓宫，荡出钟鱼摘星斗。", 
            "弃掷漂流那可道，挂魂木末猿猱守。", 
            "陈侯旧是耕山人，况系庐墓依林薮。", 
            "从军学仕三十年，老活江南柳生肘。", 
            "敢忘父子饮泣处，上冢还家心语口。", 
            "大乱屡作墟井闾，血肉蹂践烽燧厚。", 
            "祠屋依稀狞虎踞，草树披靡妖狐走。", 
            "写图寄愤益寄痴，湿寐岚光犹落手。"
        ], 
        "title": "陈述猷乞题瞻麓图", 
        "type": "古风", 
        "yun": "有"
    }, 
    {
        "author": "陈三立", 
        "era": "清", 
        "subtype": null, 
        "text": [
            "非烟非雾埋晴旭，亏蔽景光森雨足。", 
            "一卷之石吐氤氲，雪浪无奇艮岳俗。", 
            "即今旱气烛东南，孑遗遍祷流滋甘。", 
            "傥置坛场历郡国，眼穿活我比瞿昙。"
        ], 
        "title": "周雪盦乞题浮岚作雨石供为九云石之一", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "灵峰俯招人，老惫久乃至。", 
            "荒荒墓旁庐，去住自移世。", 
            "拂拭网丝榻，敢忘鼠衔泪。", 
            "暝色接江海，渺然一身寄。", 
            "缺月生楼头，光浮万松气。", 
            "浸入苍烟窟，变灭荡层吹。", 
            "野水出蛙声，共我肝肠沸。", 
            "环环众壑影，漾漾孤灯味。", 
            "竹丛把茗碗，露下湿秋思。", 
            "窥廊夔魅空，冷抱星辰睡。"
        ], 
        "title": "峥庐楼夜", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "紫江好兄弟，才名瞻由偶。", 
            "所自今成国，家风播人口。", 
            "岿然翘女宗，慈俭犹龙守。", 
            "赁庑揽胜区，娱抱天能厚。", 
            "吹嘘湖山气，辉寐插箕斗。", 
            "二子解养志，浊世不受垢。", 
            "秋清飞鹊笑，桂馨澹流户。", 
            "仰接初阳台，餐霞千万寿。"
        ], 
        "title": "胡宗武琴初之母汪太夫人六十寿诗", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "皇云遘屯邅，丕变竞兴学。", 
            "四方被声教，绣衣出差错。", 
            "坐图昧根据，廷谋脱羁缚。", 
            "东邻弦歌盛，望洋指先觉。", 
            "裹粮遣就之，翕合饱咨度。", 
            "虚往而实归，群公亦垂橐。", 
            "刘侯鶱腾姿，影海耸片鹗。", 
            "爰整关中驾，过憩浔阳郭。", 
            "乡井有斯人，夙心契冥漠。", 
            "把袂奋谈舌，灯摇涕欲落。", 
            "邹鲁道经天，万冶护其跃。", 
            "刮磨发光精，九州可照爚。", 
            "沉沉龙养渊，浩浩鱼纵壑。", 
            "因时为污隆，阖辟在筦钥。", 
            "恢疏慎所持，族命顾有托。", 
            "飘鬓庐峰旁，积痗写一酌。"
        ], 
        "title": "送刘幼云", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "奎蹄缘蠕蠕，不避燖沃灭。", 
            "棘丛飞翻翻，不戒网罟设。", 
            "寰壤著大群，颠挤得跛躄。", 
            "指数白马岁，灾变固已烈。", 
            "四张麒麟揎，恢我炎黄国。", 
            "吾衰泛江湖，向人有瘖舌。", 
            "刺取剩馀景，咀嚼吐楮墨。", 
            "且哦且自羞，么禽啾微雪。", 
            "归欤收视听，蛇尾亦赴穴。", 
            "瞥君祭诗作，哀锵碎冰铁。", 
            "猛掣日月开，划照心头血。"
        ], 
        "title": "除日祭诗", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "雨罅唤轻舠，溯涨信帆风。", 
            "晴峰颇照眼，百里青濛濛。", 
            "沙岸所齧痕，今来易西东。", 
            "一片黄琉璃，乱插榉柳丛。", 
            "畸零瓜蔓水，处处没凫翁。", 
            "犊有浮鼻过，鯈有衔尾通。", 
            "其阳出微波，杂花摇白红。", 
            "斜趋石瓮桥，明灭浸长虹。", 
            "可怜万象影，诡荡漪澜中。", 
            "襟趣忽已高，微憾无与同。"
        ], 
        "title": "唤船至长头岘", 
        "type": "古风", 
        "yun": "东"
    }, 
    {
        "author": "陈三立", 
        "era": "清", 
        "subtype": null, 
        "text": [
            "昔诵中垒传，首揭贤明号。", 
            "邦国系污隆，匪独承家要。", 
            "夐哉成周盛，致治极胎教。", 
            "昏风论世族，旧典久不耀。", 
            "踰检弛礼防，靡靡趋轻蹂。", 
            "维俗获女宗，其德凝且劭。", 
            "采蘋佐勤劳，断机示则效。", 
            "寤寐绝纷华，众逐无一蹈。", 
            "温息阶树荣，冲襟海云照。", 
            "氛祲荡摩间，元精自恋嫪。", 
            "诱儿媚文学，屏世隐雾豹。", 
            "此事长相娱，天鉴神所劳。"
        ], 
        "title": "袁伯夔母唐太夫人八十寿诗", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "乙盦登七十，苏盦亦六十。", 
            "海滨成二老，觞辰差旬日。", 
            "一楼一天帝，据之各无匹。", 
            "乙盦杜德机，奇哀寄示疾。", 
            "苏盦徇变雅，腾吟如草檄。", 
            "二子痴则同，苏盦益傲物。", 
            "不知老将至，胸伏万锐卒。", 
            "待世非弃世，天护龙蛇蛰。", 
            "屋山垂海云，揽结溢渴笔。", 
            "传观助张目，余年六十七。"
        ], 
        "title": "读郑苏盦六十感愤诗戏和代祝", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "淮壖泱漭吹风沙，控胜写奇一湖好。", 
            "湖心寺乃成掌故，千岁废兴迹仍宝。", 
            "中间踵起善知识，吟觞画几联诸老。", 
            "坛场坛坫跨东南，绵绵神理馀丛槁。", 
            "上人传衣恢未法，能截齧流资再造。", 
            "蟠胸龙象出狡狯，磊嵬架构照穹昊。", 
            "不见旻公三十年，杜侯旧句摇怀抱。", 
            "兵戈喋血證初地，分我钟磬迷魂晓。", 
            "期挈疚斋访蔗叟，重接望社万物表。"
        ], 
        "title": "寄题湖心寺示慧之上人", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "巨蠹圮天纲，势成土崩疾。", 
            "思陵号恭俭，坐因流贼出。", 
            "罪归亡国臣，茹恨殉社稷。", 
            "至今万寿山，指点过者泣。", 
            "杳杳歌太阳，峨峨瞰凝碧。", 
            "尚书再集社，灵感到胸臆。", 
            "分泪溢吟毫，三月十九日。", 
            "兴亡一垤影，影中验得失。", 
            "毋劳费天问，终卜立人极。"
        ], 
        "title": "庸庵尚书于沪上主逸社第二集适值三月十九日爰命题为万寿山怀古余忝与会归而补作", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "客久看遍门前山，兀倚湖光壁挂杖。", 
            "花时台馆颇照眼，亦依蜂蝶媚寻丈。", 
            "尚书禊约竟临存，张饮联吟付双桨。", 
            "发兴携为玲珑游，魂迎草树初旭朗。", 
            "飞车刹那百里外，谈古都杂雷霆响。", 
            "临安山势万龙鸾，偏矗一峰如侧掌。", 
            "折旋危堑苍霭垂，叠缘梯级出瓮盎。", 
            "披襟呼吸元气中，鸟声不到吞魍魉。", 
            "磨崖题刻宋逮明，苏留打字尤倔强。", 
            "绝顶旁得三休亭，坡谷佛印馀石像。", 
            "偃蹇从呼学士松，下接烟岚浮泱漭。", 
            "坡公别摹笠屐图，厕以杨琳眉映嗓。", 
            "千载争存好事人，祈盖把茅庇灵爽。", 
            "入憩僧堂饱蔬笋，辟谷少年解供养。", 
            "空阶红湿牡丹肥，层架碧侵苔藓长。", 
            "抔土导寻琴操墓，幻景幽情一摩荡。", 
            "归径依稀衙鼓传，卧治专城泣吾党。", 
            "隔岁联登天目巅，重过侠骨闭黄壤。", 
            "肺腑哀乐通造化，终契裹粮适莽苍。", 
            "鸦点摇空落照迷，掉首犹缠天际想。"
        ], 
        "title": "庸庵尚书至自沪三月八日携犹子子式命汽车招闲止与余同游临安玲珑山尚书有诗余亦继作", 
        "type": "古风", 
        "yun": "养"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "听惯田水声，时复爱泉响。", 
            "循崖临窈深，入崦息夷敞。", 
            "老禅风烟寥，枯涧草木长。", 
            "活活隔岭流，日夜遂孤往。", 
            "僧闻试函笕，我倦借轩榥。", 
            "危滩梦中遥，连雨心上爽。", 
            "独寐惭人宽，六凿谢天养。", 
            "以兹傲愚溪，西亭在乡壤。"
        ], 
        "title": "鼓山晏师坐处结一小寮颜曰听水得八十字", 
        "type": "古风", 
        "yun": "养"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "入春五日雨一霁，谢公挟客来江楼。", 
            "隔窗屴崱笑招手，舵尾所向风飕飕。", 
            "万松俯仰入云海，涧底一白潜蛟虬。", 
            "笕泉旱枯汲爨断，径竹雪压刍荛收。", 
            "山斋悬榻未半载，那更陈迹平生游？", 
            "当时岩干恣搜采，精舍坐辟匡庐秋。", 
            "经师醰醰都讲粹，高足森立骞骅骝。", 
            "过江别意满青眼，白日倏远晨星流。", 
            "黄生足趼四海半，穷冬襆被危滩舟。", 
            "寻师千里践一诺，此谊岂可今人求？", 
            "山中忍寒对听水，颇亦爱我林岩幽。", 
            "虚楼信宿闭阴晦，饱饭卧看浮云浮。", 
            "衡山默祷昔有验，无诚可感宁人尤？", 
            "他年恐复累相忆，行矣桑下休淹留。"
        ], 
        "title": "正月雨后谢丈偕清江黄星石介来过因游石鼓星石为丈鹿洞高弟时省师将归", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "坏云坠地龙上扶，化为石厂佛所庐。", 
            "吐漦炼水幻阴霁，九天飘下千明珠。", 
            "十年梦想今眼见，洞口突兀林岩殊。", 
            "烟丝羃历动丹碧，忽讶白点晴溅裾。", 
            "穿松踏苔饱古绿，入门绕殿相惊呼。", 
            "围屏三面幄千尺，铸此积铁宁洪炉。", 
            "阴风融液作钟乳，滴灌佛顶甘醍醐。", 
            "燕泥倒黏杂草实，修蔓垂络秋花疏。", 
            "僧誇石泐肖大士，玉芝瑶树交莲趺。", 
            "目谋意构微有似，谁梯险绝龛金躯？", 
            "灵羊凿空定何代，深书仰读愁模糊。", 
            "南溪晚出赋十景，数典便断开山初。", 
            "淳熙布施一尘在，更遣徐谢穷追摹。", 
            "沧桑陵谷那可说，勘取空色宾头卢。", 
            "穹楼饭罢趣解襆，枕边淅淅吟魂苏。"
        ], 
        "title": "游方广岩", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "绝江潮始生，到寺月已午。", 
            "僧楼钟未动，径自造竹所。", 
            "阴沈半池墨，众鱼相濡煦。", 
            "怪禽隔崦鸣，无风自含楚。", 
            "一星衔殿鸱，彻晓光如炬。", 
            "平生独往心，就佛亦无语。"
        ], 
        "title": "夜到涌泉寺 其一", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "春月虽可悦，不及秋宇晶。", 
            "巡廊弄花影，爱此佛地莹。", 
            "龛灯本无尽，斗柄忽已倾。", 
            "呦呦岩窦泉，喝退犹暗鸣。", 
            "少焉钟呗发，绕殿流音声。", 
            "万汇有常理，吾道宁无营？"
        ], 
        "title": "夜到涌泉寺 其二", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "平生好楼居，亦爱数竿竹。", 
            "收身及未老，随分得小筑。", 
            "东牖延夏凉，南荣纳冬燠。", 
            "有池亦有榭，蓊然翳众绿。", 
            "奉亲是吾事，幸不藉微禄。", 
            "十年欠美睡，一簟斯已足。", 
            "醒来闻叩门，邻家荔新熟。"
        ], 
        "title": "沧趣楼杂诗 其一", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "水松枯何年？出楼各丈馀。", 
            "有藤络至颠，生意故自如。", 
            "春华而夏阴，其下回清渠。", 
            "我新闸为陂，种菱兼养鱼。", 
            "潮来如奔泉，流声夜窗虚。", 
            "蒙密不见月，又疑风雨俱。", 
            "梦回悄心魂，何减涧谷居。"
        ], 
        "title": "沧趣楼杂诗 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "种竹恨不蕃，种松恨不大。", 
            "看看竹成列，又盼松偃盖。", 
            "微生耻求足，禅律况所戒。", 
            "褊心更奈何，分别及兰艾。", 
            "频婆近结子，凤眼红可爱。", 
            "此木母手栽，落实怆不逮。", 
            "封殖寄永思，家人勿剪拜。"
        ], 
        "title": "沧趣楼杂诗 其三", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "方山于我亲，鼓山是我邻。", 
            "有诗辄送至，有酒邀之频。", 
            "似喜无事饮，却怜无病呻。", 
            "晚来喷层云，如兽如天神。", 
            "刹那作万态，变灭无一真。", 
            "我倦睨之笑，山意殊阎闉。"
        ], 
        "title": "沧趣楼杂诗 其四", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "开棂当荷风，香气日在袂。", 
            "无花叶自好，花亦韵绝世。", 
            "或以比君子，因之念吾契。", 
            "芳华例一梦，苇荡邈天际。", 
            "拒霜行且花，凉吹动岩桂。"
        ], 
        "title": "沧趣楼杂诗 其五", 
        "type": "古风", 
        "yun": "霁"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "削竹为大榻，一僮负以趋。", 
            "行就绿阴息，临流看浴凫。", 
            "老牯浮鼻过，尔牧与之俱。", 
            "荷箠各得荫，谑笑缘茭芦。", 
            "吾亦忘其适，野风俄已晡。", 
            "水蛙杂梵鼓，起立还斯须。"
        ], 
        "title": "沧趣楼杂诗 其六", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "退庵留片石，载归从桂林。", 
            "有园在南浦，兵燹愁见侵。", 
            "阿翁夙一见，积思极云岑。", 
            "不图三十年，苞裹来江浔。", 
            "有如久别朋，劫后交逾深。", 
            "小子日侍侧，俨然父执临。", 
            "故知彼亦寄，贵喻沧洲心。"
        ], 
        "title": "沧趣楼杂诗 其七", 
        "type": "古风", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "出门何所适，长岁具一舟。", 
            "潮来月如盆，挂席恣溯游。", 
            "群季已满载，无用更命俦。", 
            "就网买鱼煮，棹入山影幽。", 
            "鵁鶄四五双，惊飞过前洲。", 
            "流连苦月促，潮亦不我留。", 
            "后夜潮应宽，不知月好不？"
        ], 
        "title": "沧趣楼杂诗 其八", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "霜晨万橘林，璀璨世所无。", 
            "凌寒有此色，忍命为木奴？", 
            "春盘取可口，谁知终岁劬。", 
            "剪繁钩其蠢，粪溉常忧枯。", 
            "幸免厄秋飓，青青委泥涂。", 
            "辇航日以广，倍价行远输。", 
            "齐民有要术，自愧沟瞀儒。"
        ], 
        "title": "沧趣楼杂诗 其九", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "海滨不知冬，冰雪所罕到。", 
            "岁华殿者梅，冷暖有特操。", 
            "绕池十数本，挺干颇兀傲。", 
            "今腊忽怒开，红白先后报。", 
            "蜜蜂惯趁暄，亭午纷取闹。", 
            "此心委幽独，将底餍汝好？", 
            "妇话斜街春，漫持较花窖。"
        ], 
        "title": "沧趣楼杂诗 其十", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "赵生倜傥才，制行复有畔。", 
            "昔浮旴江槎，作贡豫章干。", 
            "抟沙一霎聚，转烛七年换。", 
            "冷官仍不成，劳薪苦自爨。", 
            "舟卿顷见辟，幕府不停翰。", 
            "晨校职方图，夜布大衍算。", 
            "登鲈测海圆，发箧画边捍。", 
            "未辞蛙黾聒，聊胜凤鸾窜。", 
            "吾庐滨沧江，相望隔烟岸。", 
            "延缘苇閒舟，问讯柳下锻。", 
            "酒香拗露筒，山黛捲风幔。", 
            "下榻月满楼，剪灯书堆案。", 
            "论才或意可，感事偶微叹。", 
            "昨来告别期，归当及秋半。", 
            "低颜刻宋楮，试手斲郢墁。", 
            "所为科举文，乃抵策略看。", 
            "衡尺世有程，龟鉴吾自玩。", 
            "贾生危厝火，不免忤绛灌。", 
            "京房斥恭显，蒙气卒未散。", 
            "持此就冬烘，得勿骂风汉。", 
            "鹓雏宁受嚇，天马终绝绊。", 
            "且邀践山诺，会与淩日观。", 
            "风泉非恶声，枕之待夜旦。"
        ], 
        "title": "石鼓山中送赵声伯归江西应举", 
        "type": "古风", 
        "yun": "翰"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "病夫十年岩壑姿，睡眼熟阅僧荼毗。", 
            "鸥凫猿鹤迭招引，仰视九万奚南为？", 
            "候虫噫秋蛙黾底，瞑坐不任贝叶披。", 
            "君忘拳曲志绳削，假内外集示级差。", 
            "纸筒拗铁出硬语，惊走木魅跳山夔。", 
            "晋安风雅今中衰，黄鹄摩天莫敢谁。", 
            "颇闻人语活山谷，君独不喜吾固疑。", 
            "斋肠嚼笋味外味，一官于我曾豪釐。", 
            "诸家楚楚更自郐，苦炫微炤萤比曦。", 
            "法门无想分别甚，一笑荃蕙齐菉葹。", 
            "月林听梵倘惠思，茶鼎谡谡泉澌澌。", 
            "平头上尾药容已，饮生颈瘿君焉医？"
        ], 
        "title": "次韵答俶玉", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "张侯倚声得琴理，作图乃学吾宗髯。", 
            "绿云绕屋手亲补，只欠撅玉春葱尖。", 
            "花閒兰畹盛宗别，芬芳悱恻风骚兼。", 
            "辛刘清雄周柳婉，末派往往偏洪纤。", 
            "君如白石审乐谱，慢词小令随挦拈。", 
            "陔馀一官托吏隐，自弄三影辞郎潜。", 
            "四愁有客足顽艳，榕阴赓和霜豪铦。", 
            "冰弦避俗那索解，命啸颇可忘凉炎。", 
            "比来竹崎名典榷，偷减渔笛招江蟾。", 
            "溪山信美助天籁，礼数况免城中严。", 
            "盛秋愿聆水仙操，溯潮洗耳烦针砭。"
        ], 
        "title": "题张韵舫眠琴小筑填词图", 
        "type": "古风", 
        "yun": "盐"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "越人望色走弗诊，和缓乃为竖子窘。", 
            "忠州儋耳剧无聊，襞积千金寄忧闵。", 
            "吾生受形各有制，方寸要与天地准。", 
            "六淫抵隙化者机，渐渐羊奚比不笋。", 
            "能甘瞑眩宁自讳，湩酪不应恣饮吮。", 
            "换心恐比换骨难，跳掷壶中总智尽。", 
            "怪君持囊何所适？蒿目人间意不忍。", 
            "埋名随俗古有之，神马尻轮自鞚纼。", 
            "谁能将身殉尽人，卞足刖三孙足膑。"
        ], 
        "title": "次韵和俶玉舆中作", 
        "type": "古风", 
        "yun": "轸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "深杯泛春愁，隔雨至良讯。", 
            "陈诗饫二客，自以默相印。", 
            "醰醰味谏味，苦涩不禁俊。", 
            "循蹊试学步，马驽畏牛骏。", 
            "瞠乎上水船，辑濯强之进。", 
            "稊米吁望洋，宝唾敢规瑱？", 
            "早尝市甘脆，老渐厌馀馂。", 
            "饴蜜杂堇荁，可口或蒿菣。", 
            "始知蔽体服，不必定纁袗。", 
            "君诗挟雨快，万斛洗玼吝。", 
            "屋山不断泉，风过寒阵阵。", 
            "侧想灯影外，石供吐莹润。", 
            "情惰六扇屏，不眠拨炉烬。"
        ], 
        "title": "俶玉雨中以诗枉存次韵答之", 
        "type": "古风", 
        "yun": "震"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "梦中欢呼夜大雪，开门失笑吾饱谙。", 
            "错疑江亭枯苇际，四顾一白云昙昙。", 
            "北方无梅负雪白，而我手种缘江潭。", 
            "琼楼玉窗照清晓，羽衣缟带纷交参。", 
            "少焉天洗图画出，圭笏屹立排层嵁。", 
            "旧醪入手不待劝，花光雪色欺酡𩈣。", 
            "凭栏兀兀意忽忽，墟烟不动林禽韽。", 
            "南人柔脆狃冬燠，牖户不戒输鸠䳺。", 
            "江山如此恣僵卧，但有好事人两三。", 
            "宁知长安数尺澝，达者车马穷步担。", 
            "至尊诚祈百寮贺，流民三辅无寸褴。", 
            "嗟余弱冠见南雪，中兴之际方刘戡。", 
            "上元甲子上元夜，省忆灯下粗能谈。", 
            "村翁九十有四五，儿时亦睹鹅毛毵。", 
            "次年田园遂大稔，乾嘉全盛言醰醰。", 
            "百年两雪无此大，或者地气自北南。", 
            "幸民陇亩冻不死，愿和击壤歌和甘。"
        ], 
        "title": "十一月廿九日沧趣楼雪中作", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "春明梦华对雪发，我笔未到君已谙。", 
            "少年追欢了不觉，风际一瞥如优昙。", 
            "郑虔爱冷每幽讨，并辔窑厂临冰潭。", 
            "西山皑皑落杯底，照见金爵方朝参。", 
            "一夕吾斋列酒阵，池上竹树明穹嵁。", 
            "戴逵饮啖副腰腹，君户差小颜先𩈣。", 
            "玉山颓矣尚啽呓，漏四五下寒鸡韽。", 
            "迟明井辖各倒载，惊醒趣起追逃䳺。", 
            "是时壬申岁聿暮，偻指今阅元黓三。", 
            "云浮水逝日月丽，赢我笠戴君簦担。", 
            "修门一出十载过，酒晕褪尽缁尘褴。", 
            "同时朝士但城北，愁听旧曲歌何戡。", 
            "皖城京口一带水，颇与安道通笑谈。", 
            "次公解郡亦却扫，馀者墓木都毵毵。", 
            "生花银海揩拭倦，味子诗意何深醰。", 
            "帝阍乡树总万里，更有召父天西南。", 
            "寒梅孕香自春色，有兴来共村醪甘。"
        ], 
        "title": "恂予见和雪诗感念昔游叠韵奉答", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "煮雪取歰不取甘，看梅赏北莫赏南。", 
            "南枝开残北枝好，雪歰茗苦逾醇醰。", 
            "时晴论诗过君夜，瓶笙泠泠花影毵。", 
            "归来对花发孤笑，剩酌村酝聆农谈。", 
            "闻君和作再接厉，倒戟突出偏师戡。", 
            "含晶健者颇与牧，张左右翼陵襜褴。", 
            "苏黄押韵有家法，险重全用神力担。", 
            "纵横荡决吾不逮，闭壁早避君舍三。", 
            "猎场色变心转喜，漫以搏虎方斗䳺。", 
            "道山峨峨残雪尽，冻月在树邻钟韽。", 
            "篮舆觅句正迟客，酒面仰向花前𩈣。", 
            "意君冷斋鼻涕尺，池上巡遍千岩嵁。", 
            "为花销魂从花笑，春风微入天心参。", 
            "吟成瀹水细自品，调符忽下存渔潭。", 
            "鼓山少梅吾欲补，了了空色皈瞿昙。", 
            "香南雪北定何是？沧浪宗旨君其谙。"
        ], 
        "title": "俶玉和雪诗并示与含晶酬倡诸作用倒叠韵奉酬", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "春初早韭味已甘，残梅何论枝北南。", 
            "习池有酒例倒载，烟景迸作杯中醰。", 
            "先生示病元不病，说法能下天花毵。", 
            "玉龙十万摇笔至，装点岐海资丛谈。", 
            "新开林墅筑诗垒，老矣犹可千军戡。", 
            "我来瞠后行敢抗，譬对狐白扬敝褴。", 
            "芙蓉左把荔右啖，池上花石勤般担。", 
            "行窝安乐得一足，营窟况过田文三。", 
            "松凉竹净鹤梦适，下视尘壒纷鴽䳺。", 
            "此园于君盖旧物，流风乔木声能韽。", 
            "绿波阅人五十载，年时照见韶颜𩈣。", 
            "盘陀石笋斸土出，一一醉墨题崭嵁。", 
            "空中楼阁弹指顷，微旨许共诗禅参。", 
            "风涛隔断湍濑远，一鉴倒影天潭潭。", 
            "尖叉白战动累月，那管身外白云昙。", 
            "石林掉头官里去。"
        ], 
        "title": "含晶前辈招饮环碧池馆旦不与俶玉叠韵诸作依倒叠韵奉呈", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "元日震雷元夜雨，农家占验吾岂谙。", 
            "冬春一寒酒里活，开户愁见阴云昙。", 
            "南天破例三九雪，玉龙起蛰鏖层潭。", 
            "侧生旁挺触之靡，蕉黄榕碧空相参。", 
            "薄阳涉旬溜不绝，尚有冰箸排岩嵁。", 
            "甘藷黣烂蔗尾槁，田父冻面瞋生𩈣。", 
            "填街溢巷泥没髁，赤脚向火微呻韽。", 
            "大官貂襜出眺赏，酒坐行炙罗兔䳺。", 
            "北方农谚冲口熟，相庆宜麦逢白三。", 
            "三山双塔气葱郁，谁信比户无储担。", 
            "迩来荒歉到渔采，蜒户琐尾鹑悬褴。", 
            "潢池盗弄岂得已，剽略烦及戈楼戡。", 
            "丰年为瑞邦有本，莫厌琐琐书生谈。", 
            "君慵折腰卧林壑，十年坐惜霜毛毵。", 
            "新诗枉和蓄深喟，却效豚祝倾杯醰。", 
            "东风吹绿会有霁，理楫期泛陶江南。", 
            "侧闻诏称尧母寿，率土同颂嵰州甘。"
        ], 
        "title": "再叠前韵和兰君", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "幽栖近水花不病，腊雪孕春开特盛。", 
            "海棠红过藤始华，紫云羃天百重映。", 
            "人稀野僻足孤赏，雀啅蜂喧故无竞。", 
            "悬知京国输馨妍，祗惜禊辰欠觞咏。", 
            "恶风掀空如扫箨，狼藉顿毁容妆正。", 
            "明年会有艳阳天，似此烂漫恐难更。", 
            "衰荣更迭固其所，排斥须臾讵非命？", 
            "封姨很婞少女狂，谁使操弄青帝柄？", 
            "念昔螭头赐沐归，众香得气一阳庆。", 
            "液池琼岛蓬莱春，立马谛看矍然敬。", 
            "南寻天宁北极乐，西上翠微豁清夐。", 
            "侧帽平窥韦杜天，衔杯自乐尧舜圣。", 
            "凤城回首十寒食，一散风花难合并。", 
            "沧江病卧天所怜，故遣繁英娱野性。", 
            "难消薄福且招妒，稍负殊芳例遭横。", 
            "情缘禅力战胜难，清泪如泉绕花迸。", 
            "春光向阑致可恋，新秧贴罽夹荷镜。", 
            "批风抹月吾犹人，种树养鱼是亦政。", 
            "止酒从教议醒狂，懒呤无那逢敌劲。", 
            "君如为花来已迟，除坐绿阴及夏令。"
        ], 
        "title": "上巳花下怅然有感因和俶玉用昌黎寒食日出游韵", 
        "type": "古风", 
        "yun": "敬"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "雪坪生夏寒，奇胜吾斋甲。", 
            "下临无尽溪，上有太古峡。", 
            "崖悬乔木翳，磴近危栏夹。", 
            "谷响易聚空，江光未迷眨。", 
            "苔黏平作簟，薄积凹胜擖。", 
            "曲几滑可凭，窊尊酽宜呷。", 
            "摊书床撤桄，烧茗灰成劫。", 
            "仙留赌弈枰，天设眠琴匣。", 
            "千模从意造，群窞谁爪掐？", 
            "想当春雨后，侧足奔流狎。", 
            "河水泻吕梁，横绝不可闸。", 
            "洎乎秋月夜，列坐微风洽。", 
            "桂子落天坛，馨发那由箑？", 
            "寂顽见佛性，夷坦息世乏。", 
            "鸟飞恋其巢，兽逸宁思柙？", 
            "醉当卧陶石，游或荷刘锸。", 
            "雪坪生夏寒。"
        ], 
        "title": "雪坪联句同叔毅作", 
        "type": "古风", 
        "yun": "洽"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "懒云恋山无定姿，趁钟随梵依耶毗。", 
            "江风破禅堕奇句，一笑短发奚能为？", 
            "昨来竹窗论笔势，灯花如豇薤倒披。", 
            "据梧倚树百虫绝，仰睇箕斗光参差。", 
            "怪君说诗忽感事，犀照万态穷魖夔。", 
            "但论风雅今亦衰，君持古心将向谁？", 
            "排场文字假君手，鉥剧肝肾翻招疑。", 
            "盛年拄腹端且好，幸宝子墨怀侧釐。", 
            "阴崖阳谷各有向，莫与寒木愁春曦。", 
            "畹兰凝霜菊未秀，何以赠君惟卷葹。", 
            "江潮上下别后思，行矣勃碣寒生澌。", 
            "道逢损轩烦寄讯，劳苦邯郸带下医。"
        ], 
        "title": "次韵答几道即以赠别", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "悲愉集中岁，秋气无来由。", 
            "江涛非管弦，日夕与耳谋。", 
            "平生欢如云，影过迹不留。", 
            "幽明且异路，何论天各陬。", 
            "嗟君坐此同，冬泪春不收。", 
            "嘤鸣尚求友，况子双鸟侔。", 
            "昨诗岂有愠，逾岁断倡酬。", 
            "因怀白战人，池馆萤还流。", 
            "山邱零落后，可语无一驺。", 
            "入城或诣子，今兴似昔不？", 
            "客持中泠泉，遗我祛百忧。", 
            "酌之不忍啜，邮致才隔秋。", 
            "君暇可就茗，倚杖看归牛。", 
            "丹铅太自苦，趁景嬉遨头。"
        ], 
        "title": "答俶玉用东坡送李公择韵见寄", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "济川须我友，相与但一诚。", 
            "二公道义徒，兹焉见平生。", 
            "志得无管葛，身危运亦倾。", 
            "拂石谂来哲，谅此欷歔情。"
        ], 
        "title": "鼓山朱文公赵忠定题石下感赋", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "五言排律", 
        "text": [
            "开径延三益，循溪署八愚。", 
            "岁寒寻保社，禅缚笑臞儒。", 
            "不饮奇嫌问，无金墓懒谀。", 
            "计成投畚遁，绪触拔钗沽。", 
            "瓶钵真居士，衣冠一野夫。", 
            "忏堂甘刬草，慧海誓乘桴。", 
            "狂象驯依圯，翔鸾铩就笯。", 
            "花沾迦叶体，雪媚藐姑肤。", 
            "柏树还生子，优昙总恋柎。", 
            "那曾僧气足，遍道净缘劬。", 
            "初地诚回向，诸天想唯俞。", 
            "塔铃通译语，台镜豁尘污。", 
            "出入谁司键，推敲讵待符？", 
            "座充摩诘室，斋抵步兵厨。", 
            "索索诗魔退，凉凉酒疟苏。", 
            "杜机皈怖鸽，幻迹悟飞凫。", 
            "到此题从凤，其间隐即蛛。", 
            "终同守城墨，遑作泣歧朱？", 
            "可忆趋京辇，频年侍阙觚。", 
            "拘留桑下宿，蹭蹬棘中途。", 
            "风雪过茶董，江湖话木奴。", 
            "说经当席夺，咏史又船租。", 
            "未种花盈县，徒贻水满盂。", 
            "脱身辞请谒，容膝学跏趺。", 
            "独寐宁妨寤，卬须枉见呼。", 
            "祇园随喜施，息壤劫盟俱。", 
            "蔬饭匆匆具，蒲团个个铺。", 
            "韬名期蛰豹，伺影戒逢狐。", 
            "宗派商师友，行藏杂钓屠。", 
            "纵殊夫子瓮，颇类市公壶。", 
            "震旦方灰劫，恒沙矧蕞躯。", 
            "再中回日愿，万变看云图。", 
            "石鼓泉应歇，山楼月太孤。", 
            "傥来收橡实，相对饵松腴。", 
            "定律深心护，空轮悉力扶。", 
            "圆关探锁钥，静籁领笙竽。", 
            "般若何生灭，阎浮自混渝。", 
            "繄予常住否，微佛曷归乎？", 
            "闻梵知先觉，移文忍厚诬。", 
            "汪罗香火在，蛩駏莫愁无。"
        ], 
        "title": "题损轩不二门图步净名韵", 
        "type": "排律", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言排律", 
        "text": [
            "终古侏𠌯窟，崇朝礼乐堂。", 
            "地还名泗水，祀竟嬗文昌。", 
            "滨海绵朱学，阶天夐素王。", 
            "群哤衷至圣，一诏仰吾皇。", 
            "爟燎跻郊社，尊亲达辇航。", 
            "九夷居未陋，重译道弥光。", 
            "裸壤冠裳肃，腥乡俎豆香。", 
            "司仪徕学子，陪祭逮牙郎。", 
            "尼祷生辰溯，山颓讳日伤。", 
            "奠楹群属属，辍市各芒芒。", 
            "日月无私照，春秋有大防。", 
            "终看归则受，景教与天方。"
        ], 
        "title": "泗里末谒孔子庙", 
        "type": "排律", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "五言排律", 
        "text": [
            "乡国徵耆献，黄楼不可谖。", 
            "博通侔左海，都雅迈榕园。", 
            "曩读公随笔，如聆古格言。", 
            "百为归檃栝，四部恣燖温。", 
            "缅想承平盛，能容夙好敦。", 
            "典章纪南省，掌故载枢垣。", 
            "阳朔停行幰，沧浪展别樽。", 
            "丛谈皆有物，旁證必穷源。", 
            "自世书香业，浑忘节度尊。", 
            "短檠宁忍弃，墨帐记留痕。", 
            "炳烛惭生晚，传灯识道存。", 
            "请看无尽火，洛诵到曾孙。"
        ], 
        "title": "梁退庵先生青灯有味似儿时遗照为公曾孙鸿志题", 
        "type": "排律", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "五言排律", 
        "text": [
            "费尽清霜染，初成一树丹。", 
            "秋痕增绚烂，天意洗荒寒。", 
            "蠹叶披云锦，虬柯灿海珊。", 
            "燕脂谁乍洒，雁影昨低盘。", 
            "斜照中边彻，西风昼夜乾。", 
            "斋钟枫阪寺，画稿蓼花滩。", 
            "绮丽春光并，高华晚景难。", 
            "瑰材逢圣代，臣节寸忱殚。"
        ], 
        "title": "乡试赋得霜高初染一林丹", 
        "type": "排律", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "水映疏帘，花围密坐，雨声一阵蕉窗过。", 
            "篝灯四壁散琴书，冰盘小榻陈瓜果。", 
            "怪鸟惊啼，飘萤湿堕，栀香荷气纷重裹。", 
            "只馀渔子未成眠，苇间一霎流星火。"
        ], 
        "title": "踏莎行    十月初十日，梦湖斋坐雨，夜景幽绝，醒记之。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "慰归来岁宴肯华予，寒芳靓幽姿。", 
            "剩青霞微晕，残妆乍整，仍自矜持。", 
            "休更销魂比瘦，惆怅易安词。", 
            "洁白清秋意，九辨难知。", 
            "我是辞柯落叶，任飘零逝水，不忆东篱。", 
            "早芳心委尽，翻怯问佳期。", 
            "看灯窗、疏疏写影，算一年、今夜好秋时。", 
            "平生恨、尽凄迷了，莫上修眉。"
        ], 
        "title": "八声甘州    十月返湖庐，晚菊尚馀数种，幽媚可怜。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "寂寂苔枝，断无人处红犹遍。", 
            "向来开谢不曾知，那记东风换。", 
            "冷落清歌芳盏，也销除、伤春泪眼。", 
            "试灯风起，冻雨疏疏，閒阶任满。", 
            "绰约幽姿，折来还供寒窗畔。", 
            "依然著意试新妆，小萼猩唇点。", 
            "独自伶俜应惯，奈轻移、锁愁庭院。", 
            "剩回肠后，无语移时，者回相见。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "薄命芳菲，更无啼处孤鹃悄。", 
            "疏钟凉满五更心，历历单衾晓。", 
            "愁雨愁风吟稿，算东皇、何曾知道。", 
            "蛮笺蚀尽，象管枯时，幽窗斜照。", 
            "遮莫阴晴，眠蚕吐尽丝方了。", 
            "多生误住有情天，谁信瞢腾好。", 
            "百计难扶颠倒，悔东园、苔綦曾到。", 
            "一番梦醒，清泪无痕，芳尘重扫。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "明月寺前明月夜，依然月色如银。", 
            "明明明月是前身。", 
            "回头成一笑，清冷几千春。", 
            "照彻大千清似水，也曾照彻微尘。", 
            "莫将圆相换眉颦。", 
            "人间三五夜，误了镜中人。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "飘接梅魂，落先絮舞，缤纷万点桃花雨。", 
            "斜阳影里不胜红，沉沉梦与斜阳去。", 
            "前度刘郎，去年崔护，伤心等是无凭据。", 
            "林塘容有再来时，不辞泪眼长凝伫。"
        ], 
        "title": "踏莎行    庚午三月十一曰，梦见桃花数十株，落红乱飞。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "黯金猊冷后，爇香愿，剩凄迷。", 
            "甚心字氤氲，都如带眼，息息偷移。", 
            "单栖，冻禽未觉，恨无端、清磬返魂时。", 
            "一寸相思灰尽，销凝待与谁知。", 
            "天涯，长自误佳期，愁负最高枝。", 
            "看恼人天气，轻寒轻暖，也自成痴。", 
            "催归，梦边杜宇，算好春、将去莫须啼。", 
            "惆怅芳菲隔眼，嫩寒偏入帘衣。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "重来未觉雕栏改，林容褪妆微瘦。", 
            "深榭漏斜阳，转清阴閒昼。", 
            "芳株飘彩绺，已过了、上红时候。", 
            "一碧匆匆，啄馀梅子，枝头如豆。", 
            "细雨洗尘襟，供新茗、还逢旧人如旧。", 
            "慵觅少年心，任瞢腾中酒，青萍池面皱。", 
            "漫窥映、龙钟双袖。", 
            "却又是、怨宇声声，送好春归后。"
        ], 
        "title": "徵招    三月廿四日，同彊村、夷叔、匑庵、子玉、惕斋及寥志二弟，集苏州怡园。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "新阴重绿无情树，迎薰碎琴初理。", 
            "燕垒衔残，莺梭织老，人静文窗疏绮。", 
            "么弦独起。", 
            "正罢絮风微，仰槐烟霁。", 
            "轻翼疑仙，漫随蓬鬓共憔悴。", 
            "深宫旧怨记否，只浓餐玉露，尘外孤寄。", 
            "恨费千声，高难一饱，那解哀吟深意。", 
            "天然不滓。", 
            "笑嚇鼠鹓雏，定何滋味。", 
            "待委芳心，暮秋残照里。"
        ], 
        "title": "齐天乐    早蝉", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "百年垂死当何世，因依更成轻别。", 
            "费泪园亭，谙愁酒盏，历历前痕难觅。", 
            "荒云万叠。", 
            "剩缄梦凄迷，雁程天阔。", 
            "拨尽寒灰，坠欢零落向谁说。", 
            "蓬莱旧事漫忆，更罡风激荡，摇撼银阙。", 
            "本愿香寒，孤光月隐，堪笑冤禽痴绝。", 
            "枯枰坐阅。", 
            "拚一往悲凉，烂柯残劫。", 
            "自忏三生，佛前心字结。"
        ], 
        "title": "齐天乐    和彊村老人", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "更无人处照无眠，宵长越显愁笺。", 
            "一生替泪已堪怜，何事化空烟。", 
            "故事玉堂都渺，旧情尘箧难捐。", 
            "何如萧寺伴枯禅，笼去访秋山。"
        ], 
        "title": "画堂春    仿山谷体咏烛", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "憔悴空山听雨人，三湘清怨入微颦。", 
            "玉纤轻点花疑瘦，钏重慵移叶未伸。", 
            "芳佩冷，露痕新，微波何事误灵均。", 
            "心香意蕊难分别，劫堕华鬟又一春。"
        ], 
        "title": "鹧鸪天    题清微道人画兰", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "归墟何处是，愁帆一挂，凄断再来心。", 
            "廿年惊噩梦，几许悲凉，清泪比潮深。", 
            "招魂剪纸，算慰藉、惟倚微吟。", 
            "何幸逢、白头湔祓，空外叩寥音。", 
            "还寻。", 
            "残灯情话，小阁芳罍，便幽栖能准。", 
            "空赚将、轻过欢日，重怆离襟。", 
            "人生几度能禁别，问争如、遥望商参。", 
            "应好待，秋堂听雨愔愔。"
        ], 
        "title": "渡江云    和彊村老人寄怀", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "苦心不惜麝成尘，别久感馀薰。", 
            "横机漫试东坡老，正何妨、衰相天身。", 
            "密课温燖药裹，行窝安稳吟魂。", 
            "清秋病起景光新，曾拜梦中人。", 
            "千年结集因缘在，住刹尘、好是逡巡。", 
            "早晚开尊雨夜，不愁迷路烟津。"
        ], 
        "title": "风入松    次韵彊村老人病起之作，时将南下。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "垂海星摇，标岩塔迥，高寒偏撼孤馆。", 
            "断续邻箫，依微画角，荒峤岁华偷转。", 
            "毡毹坐拥，只乱眼、风飘灯飐。", 
            "酒畔离悰几许，丁宁浪凭归雁。", 
            "沾赐近依行殿拜，频传椒盘香暖。", 
            "故事料应难问，白头宫监。", 
            "身老天荒地变，剩冷抱、梅花梦中远。", 
            "霜鬓尘丝，风情都倦。"
        ], 
        "title": "天香", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "横海青峰占小楼，邻家爆竹动离愁。", 
            "一年客里将除夜，万里荒波不繫舟。", 
            "黄石约，赤松游，古人志事等閒酬。", 
            "衰慵不称风云事，破砚寒香独自修。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "书卷抛残夜未残，昏昏夜色淡林烟。", 
            "一痕眉月媚冰天。", 
            "角枕倚时空旧梦，愿香冷后證枯禅。", 
            "尽无聊赖也迟眠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "清泠一勺轻千里，倦客劳尘聊与洗。", 
            "沉吟秋柳试春茶，桑苧风流难再拟。", 
            "小瓯还瀹明窗底，何限林泉潇洒意。", 
            "不妨风味似江南，但莫石头城下水。"
        ], 
        "title": "木兰花    趵突泉", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "梅绣荒山，石威静谷，旧游最恋烟霞。", 
            "向洞门徐步，几度问芳华。", 
            "记长倚、半山亭子，昏黄月上，倩影横斜。", 
            "晕微红、堕砌娇云，仙梦非耶。", 
            "一身万里，剩而今、惯住胡沙。", 
            "尽湖水湖烟，也休暗忆，侬已无家。", 
            "飘断辞枝故蕊，曾何处、不是天涯。", 
            "漫拚将今世，今生负梅花。"
        ], 
        "title": "扬州慢    忆烟霞洞梅", 
        "type": "词", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "笛声幽怨，愁锁深深院。", 
            "月上林梢霞影淡，一笑天人初见。", 
            "空山雪闭云遮，温存绝代铅华。", 
            "待到千红闹处，故应不见梅花。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "梅间有新得，归棹失众山。", 
            "疏林但一抹，三界沉空烟。", 
            "塔身未终隐，落落仍孤閒。", 
            "雪苔宜幽屐，千春谁往还。"
        ], 
        "title": "看梅后归舟遇雨", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "上山瀑流碍舆行，寺门未入风涛声。", 
            "转桥冲跃玉龙横，九天派落千雷霆。", 
            "阴崖陡起万佛撑，树不识春何代青。", 
            "下漏日色变幽荧，彻晶喷雪寒目睛。", 
            "径深憩亭俯澄泓，上方潜洄下震惊。", 
            "偶与石斗波澜成，本来渊默非不平。", 
            "突兀高殿矗苍冥，崇阶百级排丹棂。", 
            "本末十围仰列楹，佛力一发邱山轻。", 
            "去年奉母礼鬉缨，犹记塔铃语丁宁。", 
            "今偕谢屐乘新晴，駴叹奇绝昔未经。", 
            "山雨一夜愁泞淋，翻然倍百张诗情。"
        ], 
        "title": "大雨后同复园至云林寺", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "湿萤乱开阖，山影霾半湖。", 
            "噞喁閒格磔，杂沓喧荷蒲。", 
            "宵沉潜蛰作，万窍争号呼。", 
            "长飙忽飘捲，飒若幽灵趋。", 
            "大千入星光，贞明忽巳无。", 
            "一息拟终古，遥夜何时徂。", 
            "握云天一角，下有青溪庐。", 
            "脱袜此偃息，谛吟定何如。"
        ], 
        "title": "南湖晦夜寄怀散原先生 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "苍然化一碧，高穹尔何冤。", 
            "故躔渐就窄，蚀魄定亡存。", 
            "流人不惜日，五载移寒暄。", 
            "相逢海枯年，行见豕零尊。", 
            "淹留竟何待，去住伤精魂。", 
            "凄其望钟阜，白头晚相温。", 
            "寂寞复寂寞，寒潮亲故痕。"
        ], 
        "title": "南湖晦夜寄怀散原先生 其二", 
        "type": "古风", 
        "yun": "元"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "蚁渡困坳流，出谓几不免。", 
            "人落忧患中，何异蛙在坎。", 
            "行行梦当觉，暂未百年满。", 
            "饿乡虽穷处，正堪一笑莞。", 
            "德人妙天游，万态齐枯菀。", 
            "微生独悄悲，终恐法华转。"
        ], 
        "title": "南湖晦夜寄怀散原先生 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "繫梦淮底村，愁步千里积。", 
            "荷碧水到门，洗眼湖上宅。", 
            "徇物情易迁，俄复百端集。", 
            "初年耿志事，千仞瘗冰雪。", 
            "漫作徐泗游，惝恍对沟瘠。", 
            "未能六凿通，那救枯鱼泣。", 
            "所学失平生，衔髓馀惨戚。", 
            "有如临化消，空养千金璧。", 
            "孤往违因依，怀远互凄恻。"
        ], 
        "title": "南湖晦夜寄怀散原先生 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "新秋送残暑，雨罢来清风。", 
            "湖天出净碧，尽为窗几供。", 
            "焚香展图画，往往名山逢。", 
            "书画真有契，岁月来无穷。", 
            "但使妙明在，自有精灵通。", 
            "千秋旦暮遇，何必非我躬。", 
            "得意已藏密，五家讵能公。", 
            "知益却伤晚，隘矣后山翁。"
        ], 
        "title": "廿一夜梦作书画真有契岁月来无穷二句似翻后山诗意醒后偶有所会遂成二诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "高峰半云雨，观棋坐一老。", 
            "楚天巫峡图，千古一画稿。", 
            "天阴赞公房，壁润龙麟好。", 
            "想为宏偃笔，变化松夭矫。", 
            "山谷游落星，燕寝清香袅。", 
            "小幅对寒山，妙绝无人晓。", 
            "我读两翁诗，魂梦辄飞绕。", 
            "何当逢解人，破秘一倾倒。"
        ], 
        "title": "廿一夜梦作书画真有契岁月来无穷二句似翻后山诗意醒后偶有所会遂成二诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "金焦于我岂有私，每过常逢夕阳好。", 
            "梦中留庵曾独往，欲说生前仍缥渺。", 
            "贪看落照一孤僧，片念微差堕尘扰。", 
            "流浪多生无畔岸，偶对江山愁皎皎。", 
            "海涸天荒试哀乐，虎倒龙颠破强矫。", 
            "旧欢掣电往往空，残怀落月垂垂晓。", 
            "青溪老人方闭门，一勺寒泉自忘老。", 
            "行过相见一开眉，有酒何须问怀抱。", 
            "江光摇空霞影乱，远塔孤标渐深窅。", 
            "轮驰肠转且未休，蚤暮何时忧患了。"
        ], 
        "title": "将至金陵视散原先生车过镇江观落日作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "五年一日暂失忧，听说东西两天目。", 
            "雨中独行世境异，有目所见惟松竹。", 
            "千盘万转出云外，晚投佛寺仍山足。", 
            "道逢跏趺颜色好，削壁安巢当半腹。", 
            "连天涛风度鸾凰，中有真龙帝众木。", 
            "绝顶老僧岁一往，必待兼旬霁红旭。", 
            "光芒六合瘴雾空，四大海水一钵缩。", 
            "我闻夜梦傥见之，插天青棱震雄矗。", 
            "烦冤覆盆入井底，仰慑崇高悲短促。", 
            "熊啼猿哀酸骨死，托命山中老尊宿。", 
            "至人道峻天与齐，俯视嵯峨等平陆。", 
            "乞公起废与新诗，万仞忧端为降伏。"
        ], 
        "title": "病山先生独游天目山归述其胜且示新诗歘然神往亦拟一首", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "辛亥出国门，已分不相见。", 
            "今来何因缘，万赎惟一奠。", 
            "残生所欲言，未死馀自咽。", 
            "千春无芳菲，沧海成枯淡。", 
            "先生北学宗，艺事特馀玩。", 
            "龙蛇道东方，志事掩诙谩。", 
            "出入朝市间，侯尊齐隶贱。", 
            "天眼灼方物，望气得真赝。", 
            "世儿诧萍实，多识原一贯。", 
            "末世沦贱愚，长者知服馔。", 
            "沟犹几专家，众中雄顾盻。", 
            "寸莛叩洪钟，聋耳或惊窜。", 
            "沉沉百怪炉，汪汪海若叹。", 
            "交游遍湖海，我父夙所善。", 
            "少小逢锁闱，老大同江汉。", 
            "不遇数何奇，气尽十一战。", 
            "飞腾几辈传，南北知两监。", 
            "飘泊鸾凤姿，公族轻衰乱。", 
            "贱子旧学诗，雕刻羞自炫。", 
            "未传西江衣，谬许南州冠。", 
            "五言窃句律，篇出辄蒙赞。", 
            "诗拙过梅穷，题序缺欧翰。", 
            "京师万人海，晚极鱼龙变。", 
            "载酒物外游，一隙展荒宴。", 
            "相过傅刘徐，形影夜及旦。", 
            "酣嬉卧屠沽，杂沓穿歌院。", 
            "看花累春心，说鬼噤冷面。", 
            "心知来日恶，因循极浪漫。", 
            "醰醰万欢悰，惨作隔世恋。", 
            "国变痛天摧，行遁各分散。", 
            "我屏东海隅，公潜南宫县。", 
            "他生渺未卜，魂梦凄永断。", 
            "远哦寄怀诗，忆苦神辄眩。", 
            "今来一月淹，终古人天判。", 
            "问疾惊已迟，深葬遑及殓。", 
            "登堂见白衣，手泽犹在案。", 
            "质亡我何存，哀迫生何唁。", 
            "吾生遘残运，有乐盖微幻。", 
            "区区不慭遗，往往供涕泫。", 
            "风流遂销歇，天乎绝文献。", 
            "知复几百年，灵奇钟此彦。", 
            "故知神理存，传世有遗砚。", 
            "还从小苏游，岁晚矢婉娈。"
        ], 
        "title": "挽李猛庵丈", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "下车无人逢凛冽，横贯霜空风有力。", 
            "大千尘界曙钟声，第一江山残月色。", 
            "烟树微茫了非梦，鱼龙浩渺喧仍寂。", 
            "羌无陈迹影兴亡，只有空明出寒碧。", 
            "卧庵老僧几何岁，梵呗多生曾未息。", 
            "平生误记稼轩词，曹蹶刘颠事历历。"
        ], 
        "title": "夜过镇江", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "诗哀馀古人，愈好更可哀。", 
            "巨刃破愁地，擢数穷根荄。", 
            "闭门灭闻见，据槁忘形骸。", 
            "寸心非砥石，忧患滔天来。", 
            "凉秋把诗卷，再见春已回。", 
            "众湎一日短，孤撄千劫灰。", 
            "辍哦语未定，夜破邻园苔。", 
            "秉烛照霜月，不负馀寒梅。", 
            "即幽洗嚣暂，揽旷伤高才。", 
            "驱车清凉山，凄象浚空台。", 
            "名都士类尽，城处遇荒隈。", 
            "灾殃夺物性，存殁供吁唉。", 
            "夸父逐日影，肉身觊圣胎。", 
            "所徇异清浊，迷妄将毋侪。", 
            "老至一关堑，壮趾多歧乖。", 
            "终古往不反，庄语痛非谐。", 
            "天全屹一老，行直无疑猜。", 
            "遗持远公法，往参陶潜杯。"
        ], 
        "title": "往金陵视散原老人因读近诗夜过俞园看梅翌日同游扫叶楼归寄一首丙辰", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "来时正伏魄，窈窕魏宫娥。", 
            "凄绝分香语，空悲更事多。"
        ], 
        "title": "拟渔洋读三国志小乐府 其一", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "冬猎秋读书，初意何俊旷。", 
            "可笑群儿愚，踞君炉火上。"
        ], 
        "title": "拟渔洋读三国志小乐府 其二", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "万事皆鸡肋，还悲去日多。", 
            "芳樽荐野葛，风味妙如何。"
        ], 
        "title": "拟渔洋读三国志小乐府 其三", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "独抱汉官耻，新恩宠莫跻。", 
            "何如题墓道，犹爱故征西。"
        ], 
        "title": "拟渔洋读三国志小乐府 其四", 
        "type": "古风", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "不仁与不孝，异等皆遮罗。", 
            "新宣崇礼让，礼让奈公何。"
        ], 
        "title": "拟渔洋读三国志小乐府 其五", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "天命虽吾在，逡巡廿五年。", 
            "犹闻颁九锡，君岂缀旒然。"
        ], 
        "title": "拟渔洋读三国志小乐府 其六", 
        "type": "古风", 
        "yun": "先"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "同流必合污，末路安可避。", 
            "君不徇虚名，臣食得空器。"
        ], 
        "title": "拟渔洋读三国志小乐府 其七", 
        "type": "古风", 
        "yun": "寘"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "日短风萧山涧曲，意往神迷影硉兀。", 
            "百莝一豆梦皆空，润吻寒泉聊注目。", 
            "云雷降精事岂偶，厚地高天一穷谷。", 
            "千秋死所非易致，自恨峥嵘露奇骨。", 
            "绝笔空传形外姿，赏真谁是道林师。", 
            "枯禅便入骆驼坐，雪壮霜骄耿此奇。"
        ], 
        "title": "题南园画瘦马", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "秋晶蹑屐南峰高，陶庄之胜临峰腰。", 
            "修篁半天结一绿，万凤交舞鸣箫韶。", 
            "缘坡剖竹走泉溜，郁律直下绵青蛟。", 
            "阴阳咫尺异寒燠，我踵屡息忘疲劳。", 
            "长耳老僧入禅处，潜窦细泻莹泓坳。", 
            "结跏一念万年去，至今幻体犹坚牢。", 
            "洪杨奇劫断金臂，飞砾飒飒天神忉。", 
            "试升绝顶望城邑，红鳞万瓦秋阳骄。", 
            "西泠当前渺一勺，隔江欲挹寒瘿瓢。", 
            "当年纯皇奉文母，屡驻绛节观灵潮。", 
            "琳宫法宇变荆棘，阴崖突壁空嶕峣。", 
            "百年反覆悯狂稚，净土往往污腥臊。", 
            "妖祀客魏等然耳，了知弹指灰尘消。", 
            "丹墙一角馀正色，烟竿犹认钱祠遥。", 
            "清都赤城起方寸，避世何地违氛嚣。", 
            "山僧烹泉荐绿茗，粗瓷盛玉逾名窑。", 
            "有梅凭岩最殊绝，雪时待访青霞娇。"
        ], 
        "title": "同觉先询先儿子邦荣邦直游陶庄", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "二老经岁别，世乱积幽疢。", 
            "相逢在名山，一笑乃至矧。", 
            "霜姿不改度，取證寒泉影。", 
            "山光秋正浓，高树沃丹顶。", 
            "涧流自磬钟，激翠上襟领。", 
            "虚堂倚悬崖，削铁石骨整。", 
            "岚气浮长廊，清寒入瓯茗。", 
            "还寻济公塔，灵迹仰昭炯。", 
            "为齐涂割观，遂壹冤亲等。", 
            "褊心不能回，学道愧无忍。", 
            "适野情暂移，随杖坐忘暝。", 
            "依然广长舌，送客溪声冷。"
        ], 
        "title": "散原先生来湖上次日蒿老亦至遂同游虎跑泉", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "法相院中长耳僧，早空诸相藏锋棱。", 
            "一朝永明偶饶舌，结跏俄顷惊肤冰。", 
            "应身历劫住山寺，定光一线燃龛灯。", 
            "我寻春茶数来止，但赏修竹青层层。", 
            "忽逢大身仰突兀，老樟分干双龙腾。", 
            "互如天柱伸两戒，矫若云翼张孤鹏。", 
            "神物不敢臆年代，但识倒挂千岁藤。", 
            "山僧筑阁度长夏，片枝所覆苍云崩。", 
            "四时风雨扫落叶，老衲伛偻阶难升。", 
            "散原老人诧一见，平生奇观嗟未曾。", 
            "匡庐五爪震寰宇，对此只落声闻乘。", 
            "遁世无闷亦有待，发幽奇句精灵凭。", 
            "高吟千里起钟阜，伫听夜半霜钟应。"
        ], 
        "title": "法相寺中老樟一株双干皆大十围其本殆不可量不知何代物也散原老人属同赋之", 
        "type": "古风", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "欲雪未雪花冥冥，汊流四望迷烟汀。", 
            "平生萧瑟梦魂处，扁舟一往如重经。", 
            "交芦庵子水中涘，伊人不见馀荒庭。", 
            "年年秋菊荐芳馨，远山何许双冢青。", 
            "閒居避世渊颖老，喜载旧友携樽瓶。", 
            "呼陈僧藏玩图卷，恍出犀轴纷幽灵。", 
            "欢娱朝野隔生事，何论风节垂高型。", 
            "酒酣不忍叹家国，但说同辈多飘零。", 
            "荒陬游过数不厌，略寻影事如江亭。", 
            "飞来成画唳寒雁，北向且破愁颜听。"
        ], 
        "title": "子修丈约同蒿庵散原游西溪饭于交芦庵", 
        "type": "古风", 
        "yun": "青"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "灵湫昔龙幸，杰搆周岩阿。", 
            "兵荒道场歇，寂寞稀游过。", 
            "前秋我适来，异境惊难摩。", 
            "平林绚高岭，浓醉霜容酡。", 
            "升堂试泉茗，提汲烦头陀。", 
            "碧潭泻澄流，泠然奏环珂。", 
            "石𥕕出众木，干日仍纤柯。", 
            "山寒敌坚瘦，诗骨增嵯峨。", 
            "隔晨奉母舆，侍坐忘日蹉。", 
            "同时闻妙香，清迥如风荷。", 
            "不知何因缘，散花證罗婆。", 
            "灵奇话散叟，踊跃穷烟萝。", 
            "先登蒿庵翁，倦几梦羲娲。", 
            "众游与独往，所得竟孰多。", 
            "嵌壁仰天题，剔藓劳摩挲。", 
            "篇终念舜忧，主惕知时和。", 
            "梁摧泣龙象，地胜空云波。", 
            "僧岂无辩才，发秘谁东坡。"
        ], 
        "title": "同散叟游龙井蒿老先至", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔来暑晴中，白日疑幽月。", 
            "今晨对秋雨，寒琼化我骨。", 
            "修修不见天，山鬼所宅窟。", 
            "蹀影迥碧间，自照寒光佛。", 
            "衣单煖尊酒，嚼雪笋新掘。", 
            "酌不及公荣，主客笑通脱。", 
            "香光写经卷，笔势瞻秀发。", 
            "了知功德无，报母资津筏。", 
            "千载旦暮心，虚堂證超忽。", 
            "僧寮足深严，但惜少轩豁。", 
            "空负竹万竿，不见青排闼。", 
            "禅修屏闻见，游赏恣林樾。", 
            "何当雪后来，支筇屐同没。"
        ], 
        "title": "雨中诸真长约同散叟觚庵游云栖寺", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "九秋积风雨，百昌未全零。", 
            "坚冰一夕至，水天皆若醒。", 
            "阴湖晚逾白，浮岚敛纯清。", 
            "寒云泄莽荡，大岳垂真形。", 
            "平生爱雪候，砭骨神为惺。", 
            "谓胜春秋佳，廓然媚空冥。", 
            "惜哉肃杀刃，空发霜天硎。", 
            "沈吟竟何俟，独掩梅花扃。"
        ], 
        "title": "湖上杂诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "雪净高下峰，几点岩腹绿。", 
            "心知有佳处，禅栖托修竹。", 
            "永惭枯定僧，片偈了幽独。", 
            "饭馀更何事，洗钵对寒玉。", 
            "耽游记坡老，寺寺留芳躅。", 
            "冲雨洗足眠，钟动随僧粥。", 
            "有如永嘉师，妙觉参一宿。", 
            "高风今则无，清景说亦足。"
        ], 
        "title": "湖上杂诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "咫尺惊藏山，不风成断渡。", 
            "拥雪闻鸡鸣，高梅见真度。", 
            "侵窗玉虬肥，隔帐明寒寤。", 
            "飘花本无心，而与妙香住。", 
            "清荐狮峰茶，未可倾浊酤。", 
            "昨收病翁诗，耿耿缄幽素。", 
            "傥来共扁舟，萧然此中趣。"
        ], 
        "title": "湖上杂诗 其三", 
        "type": "古风", 
        "yun": "遇"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "万峰为云吞，玉龙群无首。", 
            "飞丹翼绝壁，缥渺开琼牖。", 
            "一径排苍官，须眉俄老叟。", 
            "寒泉未示寂，犹作风雷吼。", 
            "众佛相向冥，嗒然我何有。", 
            "惟馀一钟声，纯白无所受。"
        ], 
        "title": "大雪后同觚庵至灵隐寺二首 其一", 
        "type": "古风", 
        "yun": "有"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "松颠一夜雪，山中十日雨。", 
            "寒滴浸诸天，支筇入太古。", 
            "朗朗登宝坊，密室茶可煮。", 
            "料无丹霞师，木佛饶两庑。", 
            "耸肩一觚翁，白地参水牯。", 
            "我来真空回，见净不见土。"
        ], 
        "title": "大雪后同觚庵至灵隐寺二首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "青山为屏为辅佐，参天柏涌金刚座。", 
            "从来寺好在山门，夷叔片言真道破。", 
            "和尚坐具阔几许，一藏经数惊谁作。", 
            "太湖接几光动天，帆影茶枪浮一个。", 
            "明眼未逢香雪奇，目极长空忧始大。", 
            "纱笼旧题翁陆洪，小人九四壁还涴。", 
            "佼者滔天庸者全，未死论定安足唾。", 
            "僧导佛堂看履迹，彼何人斯严自课。", 
            "众惊入石趺印深，岂知念念薄冰过。", 
            "吾人来游暂一饭，流转千生蚁旋磨。", 
            "出门还参柏子禅，身倦津梁斜欲卧。"
        ], 
        "title": "游玄墓圣恩寺丁巳", 
        "type": "古风", 
        "yun": "个"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "紫衣而雪肤，芳甘微带酸。", 
            "我最喜芒及，人言性近寒。"
        ], 
        "title": "海南百果相续多中土所无纪以绝句 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "茸茸红毛丹，色味赛荔支。", 
            "或云即其种，无乃变于夷。"
        ], 
        "title": "海南百果相续多中土所无纪以绝句 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "沙拉生土中，蛇皮色深紫。", 
            "细嚼清且腴，貌取几失子。"
        ], 
        "title": "海南百果相续多中土所无纪以绝句 其三", 
        "type": "绝句", 
        "yun": "纸"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "甜酸毛鲁孤，细棱如水玉。", 
            "醒酒得两枚，风味故不俗。"
        ], 
        "title": "海南百果相续多中土所无纪以绝句 其四", 
        "type": "绝句", 
        "yun": "沃"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "木瓜无十年，一岁种便实。", 
            "饤之晶盘中，黄蜡酿成蜜。"
        ], 
        "title": "海南百果相续多中土所无纪以绝句 其五", 
        "type": "绝句", 
        "yun": "质"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "团团麻芷姑，甘润胜梨柿。", 
            "迁地或能良，留核归一试。"
        ], 
        "title": "海南百果相续多中土所无纪以绝句 其六", 
        "type": "绝句", 
        "yun": null
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "流连信佛矢，滑腻乃如脂。", 
            "臭恶不可近，嗜者至典衣。"
        ], 
        "title": "海南百果相续多中土所无纪以绝句 其七", 
        "type": "绝句", 
        "yun": null
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "蛮加佔毕兰，恐亦流连类。", 
            "兰鲍慎所居，吾宁屏弗试。"
        ], 
        "title": "海南百果相续多中土所无纪以绝句 其八", 
        "type": "绝句", 
        "yun": "寘"
    }, 
    {
        "author": "陈宝琛", 
        "era": "清", 
        "subtype": "五言绝句", 
        "text": [
            "不惜道途老，终伤气类孤。", 
            "年来兵马过，天幸免樵苏。"
        ], 
        "title": "出永定门里许有松横偃孑立道旁画以传之", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "榕园造纸俟村书，想见承平乐艺馀。", 
            "七十三年文采旧，忆过小雪浪斋居。"
        ], 
        "title": "李兰卿先生摹雪浪盆制笺林文忠为书颍滨雪浪斋诗访西得之属题", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "仇池花竹长风烟，归梦沈沈路九千。", 
            "身是西枝老诗史，忧时头白中兴年。"
        ], 
        "title": "董秦州平章遗诗为仲容题 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "耆旧凋零又一时，輶轩忆拓教思碑。", 
            "英英贻厥遗编抱，廉吏何曾不可为。"
        ], 
        "title": "董秦州平章遗诗为仲容题 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "含叹山阿与写真，再来恐便付槱薪。", 
            "他年誇向僧雏辈，及见支离百岁身。"
        ], 
        "title": "石门侧有松若偻拔于风画以存之题曰石门松影", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "断肠何必绿阴时，怯雨愁风不自持。", 
            "一度春光一情态，饶伊蜂蝶可曾知？"
        ], 
        "title": "花下", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "相看短发未全斑，十五年来一瞬间。", 
            "可似东坡遇莘老，安排浮白对青山。"
        ], 
        "title": "沪上舆蒉斋会话 其一", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "小阮匆匆去入朝，阿瑛话旧最魂销。", 
            "早知万事皆前定，秋雨横街说鬼宵。"
        ], 
        "title": "沪上舆蒉斋会话 其二", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "却将诙笑洗苍凉，三夜分明梦一场。", 
            "记取吴淞灯裹别，不须寒雨忆洪塘。"
        ], 
        "title": "沪上舆蒉斋会话 其三", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "此是男儿鍊性时，天安末劫两枰棋。", 
            "风窗读竟朱张传，海外羁魂更可悲。"
        ], 
        "title": "日本馆森子渐鸿来观文信国黄忠端倪文节遗墨因宿江楼口占二绝 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "烛花含雨莫相催，笑口论文岁几开。", 
            "梦醒知君还起舞，村鸡声裹听春雷。"
        ], 
        "title": "日本馆森子渐鸿来观文信国黄忠端倪文节遗墨因宿江楼口占二绝 其二", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "节庵老矣惟添节，我亦空怀铁石肠。", 
            "阅十五年偿一诺，可怜人世几沧桑！"
        ], 
        "title": "画松寄节庵", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "吾生三度闰中秋，今日言愁始欲愁。", 
            "便拟登台歌水调，高寒何处是琼楼？"
        ], 
        "title": "闰中秋 其一", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "浮云何苦恋清虚，却费西风与扫除。", 
            "至竟完完须自惜，蚀明随处有詹诸。"
        ], 
        "title": "闰中秋 其二", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "后夜山河可尔圆？中兴元是北征年。", 
            "沈沈八万三千户，头白吴刚独未眠。"
        ], 
        "title": "闰中秋 其三", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "斜月花宫法鼓催，风珂蓦忆掖门开。", 
            "廿年三破僧床睡，大顶峰头候日来。"
        ], 
        "title": "九月十五夜涌泉寺口号", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "携稚山斋理梵书，廿年人事几乘除？", 
            "柴门石彴层层磴，肠断元方旧捧舆。"
        ], 
        "title": "听水斋杂忆 其一", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "披榛剪葛觅泉声，臣叔清臞足胜情。", 
            "谁料楼成才一宿，竹萤明灭想平生。"
        ], 
        "title": "听水斋杂忆 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "礼佛年年一舸偕，皖公归后玉长埋。", 
            "阿咸冷尽林中梦，忍向山厨重作斋？"
        ], 
        "title": "听水斋杂忆 其三", 
        "type": "绝句", 
        "yun": "佳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "移石题诗事偶然，那知谶发甫经年。", 
            "却添衰白登高泪，不见明秋月再圆。"
        ], 
        "title": "听水斋杂忆 其四", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "蜡屐相从四十秋，饥驱老尚瘴乡游。", 
            "家江旧酝尘封满，不及归来一醉休。"
        ], 
        "title": "听水斋杂忆 其五", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "七年挽泪欠怡盦，城市还谁可醉谈？", 
            "抬眼蓬瀛吾故懒，遗诗一读一和南。"
        ], 
        "title": "听水斋杂忆 其六", 
        "type": "绝句", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "玉屏亭榭散春星，下院潮平惯扣扃。", 
            "谁信出山缘便断，再无诗讯草堂灵。"
        ], 
        "title": "听水斋杂忆 其七", 
        "type": "绝句", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "荔丹行及落成时，来共含晶夜召箕。", 
            "此事居然龟筴验，兰君去后更谁知？"
        ], 
        "title": "听水斋杂忆 其八", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "可斋齿发缄斋佩，一宿留痕也北邙。", 
            "长记联吟僧榻夜，劫灰那更换灵光？"
        ], 
        "title": "听水斋杂忆 其九", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "不茗中泠近十年，年时对品佛岩泉。", 
            "缑山纵不吹笙去，禁得番番海变田？"
        ], 
        "title": "听水斋杂忆 其十", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "裴休戒定一头陀，生日年年借邵窝。", 
            "一昨蚁舟犹腹痛，节楼东是逝川波。"
        ], 
        "title": "听水斋杂忆 其十一", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "循绩廉声满外台，井泉时动邑人哀。", 
            "焦原连岁无青草，苦忆琳宫请雨来。"
        ], 
        "title": "听水斋杂忆 其十二", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "千里来看洞口云，牙琴海上奈临分。", 
            "伤心剩对江田老，说著匡山最恸君。"
        ], 
        "title": "听水斋杂忆 其十三", 
        "type": "绝句", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "敢复跫然望足音，年来真率亦销沈。", 
            "淡交滋味心难忘，已失涪翁又石林。"
        ], 
        "title": "听水斋杂忆 其十四", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "爱我山斋杂忆诗，昨来权月践幽期。", 
            "无端赚得君肠断，夜半诗成月落时。"
        ], 
        "title": "八月十二夜同幼点宿听水斋 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "向日岩居爱下弦，为留残月伴无眠。", 
            "适来偏放清光过，同坐沈沈不曙天。"
        ], 
        "title": "八月十二夜同幼点宿听水斋 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "石罅泉声细欲沈，佛前钟亦断雷音。", 
            "老专一壑关何事，不雨区区也动心。"
        ], 
        "title": "八月十二夜同幼点宿听水斋 其三", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "拥褐居然主客图，得閒且共尽欢娱。", 
            "十年山态无穷变，敢倚林岩总属吾？"
        ], 
        "title": "八月十二夜同幼点宿听水斋 其四", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "王政齐梁且未行，鲁衰滕褊更谁成？", 
            "七篇何与蝇营事，侥倖臧仓浪挂名。"
        ], 
        "title": "读孟子", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "宣南春梦一痕无，却向江天话酒炉。", 
            "障壁丑书浑自忘，怪君犹不弃鸦涂。"
        ], 
        "title": "朱二子涵留宿寓斋得诗四首 其一", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "坐上何郎旧饮仙，别来牢落亦华颠。", 
            "人生畏友谁能少，太息圭庵不假年！"
        ], 
        "title": "朱二子涵留宿寓斋得诗四首 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "伤时痛逝老尚书，闻说聪强渐不如。", 
            "别十七年千万绪，怕从公语且归欤！"
        ], 
        "title": "朱二子涵留宿寓斋得诗四首 其三", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "絮酒哀馀敢久淹？蒋山笑我类髡钳。", 
            "如何江海三千里，良觌当前失伯严！"
        ], 
        "title": "朱二子涵留宿寓斋得诗四首 其四", 
        "type": "绝句", 
        "yun": "盐"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "尚有移灯刮目人，过时那便委芳尘？", 
            "维摩老矣空诸相，尽自销魂十九春。"
        ], 
        "title": "天心阁山矾将谢默园夜过留饮花下", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "楼外三峰不世情，四时向我敞云屏。", 
            "平生浪费寻山屐，何似支头看送青。"
        ], 
        "title": "沧趣楼杂诗 其一", 
        "type": "绝句", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "建瓴千里走滩声，汇到双流濑顿平。", 
            "入峡海潮还出峡，和沙淘尽可怜生。"
        ], 
        "title": "沧趣楼杂诗 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "菜花香后橘花香，田舍家风别众芳。", 
            "说向城坊犹不省，野人何自献君王？"
        ], 
        "title": "沧趣楼杂诗 其三", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "长年手泽付缄扃，集古思编久不成。", 
            "却累人间求拓本，荒滨终愧未销声。"
        ], 
        "title": "沧趣楼杂诗 其四", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "敢嫌池渌照鬑鬑，庭树亲栽尽出檐。", 
            "障得骄阳偏碍月，故知人事不能兼。"
        ], 
        "title": "沧趣楼杂诗 其五", 
        "type": "绝句", 
        "yun": "盐"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "半丸古墨自研平，鼻舌留香比茗清。", 
            "一鸟不呜蝉亦歇，风廊橐橐榻碑声。"
        ], 
        "title": "沧趣楼杂诗 其六", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "一年最可人心目，幼绿秧针乳鸭黄。", 
            "著意相看能几日，小窗犹及好风光。"
        ], 
        "title": "沧趣楼杂诗 其七", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "老翁兴发作儿嬉，闲倚梅根下钓丝。", 
            "自笑六鳌五十犗，却糜春蚓饵蟛蜞。"
        ], 
        "title": "沧趣楼杂诗 其八", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "旧书插架已三传，垂暮生儿敢望贤？", 
            "读罢孝经授儒行，老夫遗汝别无田。"
        ], 
        "title": "沧趣楼杂诗 其九", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "亭子依然屋转新，梅花亦是劫馀身。", 
            "净名居士心无住，却替幽香作主人。"
        ], 
        "title": "郑友其大舅招饮偕寒亭观旧植梅 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "树树栽成手自浇，别来频梦上岧峣。", 
            "此情尚有公能会，置酒花时特见招。"
        ], 
        "title": "郑友其大舅招饮偕寒亭观旧植梅 其二", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "三九欠寒翻作热，一冬无雨颇妨花。", 
            "先开意若相回避，桃李非时且吐葩。"
        ], 
        "title": "郑友其大舅招饮偕寒亭观旧植梅 其三", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "坐看斜阳月未来，对花摩石少徘徊。", 
            "平生泥爪无寻处，犹剩鳌峰数本梅。"
        ], 
        "title": "郑友其大舅招饮偕寒亭观旧植梅 其四", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "却趁飞车啜惠泉，十龄童子已华颠。", 
            "当门老树疑相识，同阅沧桑五十年。"
        ], 
        "title": "洪荫之黄益斋招游惠山 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "纯皇石墨尚如新，花竹行宫邈燹尘。", 
            "游豫信阗民物事，六飞正要数南巡。"
        ], 
        "title": "洪荫之黄益斋招游惠山 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "鹊华隔断梦层层，感到西江已不胜。", 
            "他日更应成忆语，雨中瀹茗剥湖菱。"
        ], 
        "title": "洪荫之黄益斋招游惠山 其三", 
        "type": "绝句", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "鹭鹚如雪点烟林，又及吾归作暝阴。", 
            "眼看明霞半天赤，却随西日下遥岑。"
        ], 
        "title": "舆中书所见", 
        "type": "绝句", 
        "yun": "侵"
    }, 
    {
        "author": "陆求可", 
        "era": "清", 
        "subtype": null, 
        "text": [
            "画架沾春雨，丝绳动晓风。", 
            "佳人群戏百花丛。", 
            "试看湘裙飘荡、半天中。", 
            "蝉鬓过眉翠，罗衫映日红。", 
            "才离花板立从容。", 
            "一似姮娥轻落、广寒宫。"
        ], 
        "title": "南歌子（秋千）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "天然窈窕。妆罢蛾眉唯淡扫。", 
            "都说如花。月下灯前细看他。", 
            "不知愁苦。学就吴歈腰善舞。", 
            "百啭春莺。敲碎红牙听一声。"
        ], 
        "title": "减字木兰花（赠妓）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "花前新酒绿，谁相劝、赖有莫愁声。", 
            "正刻羽引商，移宫流徵，当筵一曲，宛转分明。", 
            "歌喉逞、萧萧林朩落，黯黯碧云凝。", 
            "衣着缕金，扇低宝月，韩娥未去，梁上尘惊。", 
            "回风才唱罢，看栏畔浑似，秋后凄清。", 
            "谁念丽娟魂断，不比秦青。", 
            "想花朝月夕，等闲度过，阳阿白雪，无限关情。", 
            "引得周郎一顾，唤作春莺。"
        ], 
        "title": "风流子（妓歌）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "长袖舞山香。", 
            "花带春风上砑光。", 
            "体又轻盈腰又软，颠狂。", 
            "恼乱苏州刺史肠。", 
            "天地久低昂。", 
            "叶叶春衫起凤凰。", 
            "转面回身轻似燕，飘飏。", 
            "掌上高擎也不妨。"
        ], 
        "title": "南乡子（妓舞）", 
        "type": "词", 
        "yun": "阳"
    }, 
    {
        "author": "陆求可", 
        "era": "清", 
        "subtype": null, 
        "text": [
            "记鸳鸯比翼，江上同来。", 
            "春色好，傍妆台。", 
            "正蛮腰素口，老眼频开。", 
            "前宵里，红可倚，绿堪偎。", 
            "欢未足，愿偏乖。", 
            "玉人断送入黄埃。", 
            "忆断肠环佩，独立徘徊。", 
            "帘箔下，鹦鹉唤，便生哀。"
        ], 
        "title": "献衷心（哭妾）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "歌扇飘残，舞衣零乱，平康减却风流。", 
            "但莲香蜂蝶，旋绕朱楼。", 
            "一段镜湖春色，归地下、长恨悠悠。", 
            "空追念、眉羞萱草，裙妒红榴。", 
            "休休。", 
            "彩云易散，料只在、巫山十二峰头。", 
            "奈朝朝暮暮，月暗花愁。", 
            "莫漫铸金为婿，问平日、谁更绸缪。", 
            "泉台去，强如车马，冷落三秋。"
        ], 
        "title": "凤凰台上忆吹箫（吊青楼）", 
        "type": "词", 
        "yun": "尤"
    }, 
    {
        "author": "陆求可", 
        "era": "清", 
        "subtype": null, 
        "text": [
            "烟花露竹。", 
            "小小云峰矗。", 
            "好买谢公双屐，来往南塘曲。", 
            "花茵红几簇。", 
            "新荑相映绿。", 
            "拼得玉山倾倒，便稳卧、罗浮麓。"
        ], 
        "title": "霜天晓角（游园）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "浅碧深红照眼明。", 
            "画楼低处一枝横。", 
            "轻轻莫动护花铃。", 
            "笑捻芳华褰绣箔，有人妆罢正相迎。", 
            "低声微露索花情。"
        ], 
        "title": "浣溪沙（折花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "林吐韵颜，山开绣颊，朱朱白白争香。", 
            "紫萼黄须，窈窕作新妆。", 
            "万花千蕊诗催发，更几日、春情上海棠。", 
            "向栏槛，彷佛朝霞暮绮，点缀河阳。", 
            "翠帐罗帏空设，难禁冷风细雨，蜂蝶轻狂。", 
            "我欲移春，仔细赏春光。", 
            "小蛮舞袖秋娘曲，伴李白、狂吟北海觞。", 
            "仗括香御史，殷勤调护，取醉南塘。"
        ], 
        "title": "送入我门来（惜花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "高枝方袅娜，浅深次第，花魄醉春阴。", 
            "今朝登眺处，何事千红万紫不堪寻。", 
            "桃蹊李径，春风过、恶劣难禁。", 
            "任无情、黄莺杜宇，对此也伤心。", 
            "浮沉。", 
            "燕巢泥上，芳草溪边，却飘零无定。", 
            "思往时、影翻帘箔，香满园林。", 
            "树头落尽成秋苑，闻花叹、泪落花茵。", 
            "衣袂上，有时片片相侵。"
        ], 
        "title": "渡江云（落花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "瘦影横斜，暗香浮动，岭头南北皑皑。", 
            "冷蕊疏枝，不消春色同回。", 
            "啾嘈翠羽，参横斗落，依然月观风台。", 
            "怪扬州树底何郎，洛下徘徊。", 
            "佳人世外争先笑，便凌寒耐冻，早早安排。", 
            "橘绿橙黄，唯君不受尘埃。", 
            "海棠待聘非时节，把冰姿、独立苍苔。", 
            "怕师雄梦觉罗浮，不信花开。"
        ], 
        "title": "庆春泽（早梅）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "驿使迢迢未得来。", 
            "陇头春意已先回。", 
            "谁引冰姿玉骨，笑颜开。", 
            "舍侧单于休度曲，楼中弄玉不须媒。", 
            "好共美人村店里，举金杯。"
        ], 
        "title": "山花子（梅花）", 
        "type": "词", 
        "yun": "灰"
    }, 
    {
        "author": "陆求可", 
        "era": "清", 
        "subtype": null, 
        "text": [
            "越王台畔，谁把胭脂轻洒。", 
            "怪真色生香，乍染出、猩红样，浅深高下。", 
            "莫是杜鹃啼血处，痛处士、山妻羽化。", 
            "我只虑、无端桃杏，大胆来争声价。", 
            "笑话。", 
            "春工无赖，暪真妆假。", 
            "向暖日、凌风开未了，也不顾、北人惊诧。", 
            "碎聚花茵浮大白，尽教那、颜如渥赭。", 
            "待高髻凭栏，唱罢春风，看他都雅。"
        ], 
        "title": "二郎神（红梅）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "天然色相。", 
            "不许秋蟾容易、斗新妆。", 
            "映雪能分白，寻花不辨霜。", 
            "银瓶应细浸，粉蝶莫深藏。", 
            "折向眉间贴，映鸦黄。"
        ], 
        "title": "女冠子（白梅）", 
        "type": "词", 
        "yun": "阳"
    }, 
    {
        "author": "陆求可", 
        "era": "清", 
        "subtype": null, 
        "text": [
            "画阁酒阑棋罢。", 
            "行到梅花下。", 
            "月轮高，花影瘦。", 
            "香盈袖。", 
            "醉挽花枝频嗅。", 
            "何处绿衣歌。", 
            "对姮娥。"
        ], 
        "title": "西溪子（月梅）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "巽二催滕六。飞满孤山麓。", 
            "梅树不愁寒。新花开遍山。", 
            "袁安睡未足。披衣开石屋。", 
            "不放剡溪船。罗浮去作缘。"
        ], 
        "title": "醉翁子（雪梅）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "湘色裘，缟衣禓。", 
            "雅称水仙妆饰。", 
            "冰作骨，玉为胎。", 
            "知应物外来。", 
            "桃未开，梅先落。", 
            "许尔芳姿绰约。", 
            "千叶种，小莲花。", 
            "宫梅定等差。"
        ], 
        "title": "更漏子（水仙花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "含英旖旎，正晚径罗生，光风催发。", 
            "猗猗九畹，任盈腰服艾，芳馨难灭。", 
            "照耀春阳，不用伤心秋月。", 
            "身思洁。", 
            "正是灵均，纫佩时节。", 
            "当门容易折。", 
            "更溱洧相将，赠持心悦。", 
            "凝膏煮液。", 
            "近朱颜绿鬓，强如芜没。", 
            "见说佳人，玉齿常含鸡舌。", 
            "朱唇揭。", 
            "比花香、总无差别。"
        ], 
        "title": "扫地花（兰）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "风雨清明未到。", 
            "早见梨花开了。", 
            "斗酒初携，漫听莺语，先洗梨花貌。", 
            "试把花枝斜插好。", 
            "一任东风吹帽。", 
            "纵月黑天昏，累累满树，堪作珠光照。"
        ], 
        "title": "雨中花（梨）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "乍雨乍晴天晓。", 
            "轻土白沙耕早。", 
            "午桥春色无边，碎锦满枝光耀。", 
            "独占芳辰，点点露湿花须，树树影筛清沼。", 
            "更有游丝袅。", 
            "高兴争春，一队红妆来了。", 
            "幕天席地，莫教叹声惊扰。", 
            "不怕杯空，酒家只在村中，何用牧童相报。"
        ], 
        "title": "斗百花（杏）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "少壮同心老护持，与君暂别亦何悲。", 
            "拖泥带水人间世，修到天空海阔时。"
        ], 
        "title": "少壮", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "晚节扶持仗友生，切偲每见古人情。", 
            "题门一日丝犹络，仰屋无常语可惊。"
        ], 
        "title": "读史二首 其一", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "林宗伦鉴蔚宗疑，从古惟人不易知。", 
            "苦向钟山辩心迹，多情犹觉惠卿痴。"
        ], 
        "title": "读史二首 其二", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "修到西山共一龛，阶前红叶醉霜酣。", 
            "投边垂老心枯绝，那得高人落木庵。"
        ], 
        "title": "梦与娟净居士同移居于西山之麓精舍幽深红叶满阶下醒记以诗并邀娟净同作 其一", 
        "type": "绝句", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "旧约逡巡践未能，煮茶相对一枝藤。", 
            "天身衰相休辞避，合署霜龛红叶僧。"
        ], 
        "title": "梦与娟净居士同移居于西山之麓精舍幽深红叶满阶下醒记以诗并邀娟净同作 其二", 
        "type": "绝句", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "后村集内方孚若，介甫诗中王广陵。", 
            "愧我天泉空彻泪，千秋谁识有嘉兴。"
        ], 
        "title": "怀人四首 其一 强甫", 
        "type": "绝句", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "平生四海论交后，耐久方知谢复园。", 
            "苦忆深谈共群季，百年老屋一灯昏。"
        ], 
        "title": "怀人四首 其二 复园", 
        "type": "绝句", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "蕴藉能工绝妙词，最难石帚与同时。", 
            "枯禅未净残生泪，地变天荒剩自知。"
        ], 
        "title": "怀人四首 其三 彊村", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "凄馨哀艳比江迟，惨绿年华黄绢词。", 
            "学道耆颜哀乐淡，依然泪湿落花诗。"
        ], 
        "title": "怀人四首 其四 蒿庵", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "四围山色霭庭花，石磴争棋至日斜。", 
            "最是禅心沾惹处，当窗一树白山茶。"
        ], 
        "title": "忆阿育王寺方丈山茶", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "一世难逢了了人，尊前说饼最清新。", 
            "韭黄生菜兼冰雪，便与平章作好春。"
        ], 
        "title": "和苏堪夜饮三首 其一", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "往往闻歌鼓市中，朝朝入直对哦松。", 
            "不须更说同光事，风味行园可再逢。"
        ], 
        "title": "和苏堪夜饮三首 其二", 
        "type": "绝句", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "刘张沈李想神姿，从事谁知老更奇。", 
            "不恨古人吾不见，稼轩妙语故堪思。"
        ], 
        "title": "和苏堪夜饮三首 其三", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "朋比薰炉怯酒尊，寒林相对耿朝昏。", 
            "看看雪霁三月暮，辛苦春工换小园。"
        ], 
        "title": "与苏堪苕雪治芗夜饮各成三首 其一", 
        "type": "绝句", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "宫禁扫除甘冗散，归来面壁却如僧。", 
            "多君挽出纵谈笑，亦似东风来引绳。"
        ], 
        "title": "与苏堪苕雪治芗夜饮各成三首 其二", 
        "type": "绝句", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "不欠鱼羹未拂衣，端平心事付谁知。", 
            "瓮齑食籍同寒士，犹是希文画粥时。"
        ], 
        "title": "与苏堪苕雪治芗夜饮各成三首 其三", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "虐雪饕风作道场，那知世有汗如浆。", 
            "剩持塞外寒林影，来淡楼头酷日光。"
        ], 
        "title": "酷暑寄立之山中 其一", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "知君凉纳五更时，蒲苇冥冥月影微。", 
            "转过山阴更幽绝，小舟撑出乍添衣。"
        ], 
        "title": "酷暑寄立之山中 其二", 
        "type": "绝句", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "廿年负尽看花事，来趁残春亦可欷。", 
            "万紫千红浑意倦，一枝愁对柘黄衣。"
        ], 
        "title": "旧京见黄芍药", 
        "type": "绝句", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "生来长是供花枝，净几添泉好护持。", 
            "几度湘帘春日影，今番相对梦回时。"
        ], 
        "title": "咏花瓶", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "十分春色在鸾枝，老去逢迎恰未宜。", 
            "惟有墙阴一株雪，疏疏淡冶最相思。"
        ], 
        "title": "丁丑三月至旧京与立之伯夔君任羹梅及心畬叔明两王孙聚晤常至夜分始散心畬园中花正开以诗纪之 其一", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "妆迟睡欠试猩唇，帘外馀寒怯暮春。", 
            "不借东风誇烂漫，只应身分是天人。"
        ], 
        "title": "丁丑三月至旧京与立之伯夔君任羹梅及心畬叔明两王孙聚晤常至夜分始散心畬园中花正开以诗纪之 其二", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "千花万草醉芬芳，幽妙清醲费品量。", 
            "微觉香中参酷烈，插瓶偏爱紫丁香。"
        ], 
        "title": "丁丑三月至旧京与立之伯夔君任羹梅及心畬叔明两王孙聚晤常至夜分始散心畬园中花正开以诗纪之 其三", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "小奚捧砚供题壁，主客行吟入画图。", 
            "名署苍虬佳石底，嵚崎相对不曾孤。"
        ], 
        "title": "丁丑三月至旧京与立之伯夔君任羹梅及心畬叔明两王孙聚晤常至夜分始散心畬园中花正开以诗纪之 其四", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "密国樗轩岁一来，暂凭香茗洗边埃。", 
            "花时雨阁连宵话，清梦人间第几回。"
        ], 
        "title": "丁丑三月至旧京与立之伯夔君任羹梅及心畬叔明两王孙聚晤常至夜分始散心畬园中花正开以诗纪之 其五", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "雨过花气馥深更，并坐无言背月明。", 
            "消我禅心无量劫，梦中一晌若平生。"
        ], 
        "title": "平生", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "香粥分雏闹膝前，儿时风味渺如烟。", 
            "老夫奉佛焚香了，自忏平头六十年。"
        ], 
        "title": "腊八日煮粥感赋 其一", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "粥饭家风孰识侬，多生禅味尚沉醲。", 
            "迷离烟水藏幽梦，魂返南屏夜半钟。"
        ], 
        "title": "腊八日煮粥感赋 其二", 
        "type": "绝句", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "声声爆竹搅宵眠，景象承平廿载前。", 
            "谁识神州半焦土，斯民今岁已无年。"
        ], 
        "title": "闻爆竹声不断感赋", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "小女褰帘呼早起，披衣小立看牵牛。", 
            "幽娟数朵最宜晓，风露一庭先入秋。"
        ], 
        "title": "牵牛花 其一", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "浥露层层翠作堆，迎风潋潋紫霞杯。", 
            "小园莫笑秋容淡，犹赚衰慵一顾来。"
        ], 
        "title": "牵牛花 其二", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "老来无事独焚香，药裹扶身万念忘。", 
            "连日为花抛美睡，一分犹作少年狂。"
        ], 
        "title": "牵牛花 其三", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "少日看花兴最赊，天香国色费评誇。", 
            "五年万里边尘眼，随分回青到此花。"
        ], 
        "title": "牵牛花 其四", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "翠蔓回环抱曲廊，粉肌含露媚朝阳。", 
            "姜郎结习应难忏，老去犹然爱淡妆。"
        ], 
        "title": "牵牛花 其五", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "冻萼微舒色正丹，十年小别见偏难。", 
            "却防火迫花开了，特减熏笼忍薄寒。"
        ], 
        "title": "红梅二绝 其一", 
        "type": "绝句", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "幽香妙色净埃尘，孤洁谁知第一春。", 
            "细数群芳无比儗，见梅始信有天人。"
        ], 
        "title": "红梅二绝 其二", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "南朔东西一念中，停杯兀对蜡灯红。", 
            "自从分散无消息，飞去安能苦乐同。"
        ], 
        "title": "除夕", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "曲曲兰房密密扃，红灯依黯月胧明。", 
            "觉来一枕年时影，啼入荒鸦三两声。"
        ], 
        "title": "荒鸦", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "深避寒威一室幽，春阳虽好见应愁。", 
            "如何第一东风眷，却似芙蓉泣素秋。"
        ], 
        "title": "有人赠牡丹一盆以避寒不见日光开后极似芙蓉为作一绝", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "春梦惊回夜未央，百年回首剩凄凉。", 
            "千摇万兀成何事，差觉抄诗意味长。"
        ], 
        "title": "苕雪手抄苏诗数卷属题 其一", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "退笔成丘纸万张，老来事业未荒唐。", 
            "卷中字字华严界，防诧儿童夜放光。"
        ], 
        "title": "苕雪手抄苏诗数卷属题 其二", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "狼狈国风手，飘飖黄屋忧。", 
            "致君终不遂，为客竟长休。", 
            "衣钵三宗在，江河万古流。", 
            "神方谁检得，撼树任蚍蜉。"
        ], 
        "title": "书杜集后", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "梁傅堂堂后，斯人重海南。", 
            "名垂朱鸟影，心托杜鹃盦。", 
            "事往披遗疏，情深积寸函。", 
            "后中伤敝席，惘惘岂能甘。"
        ], 
        "title": "毅夫同年挽诗 其一", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "予谥昭臣节，书官限本朝。", 
            "向隅灵可慰，赍志恨难消。", 
            "危涕乘衰暮，同心委沆寥。", 
            "兵尘昏岭表，惨淡若为招。"
        ], 
        "title": "毅夫同年挽诗 其二", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "独立曾无想，孤踪亦可哀。", 
            "故人俄异路，老泪滴寒灰。", 
            "道丧文安托，名逃世尚猜。", 
            "谁知仲长统，雄志郁雄才。"
        ], 
        "title": "梅泉", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "不自我先后，神州末劫来。", 
            "人为普同塔，地即一堆灰。", 
            "历历昭戎首，沉沉积祸胎。", 
            "斯须留眼在，天网岂恢恢。"
        ], 
        "title": "书愤 其一", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "旷代谁知己，真才匪斗量。", 
            "只缘诗愈好，遂与世相忘。", 
            "无竞仍逢嫉，纯真或误狂。", 
            "悠悠从满目，柴立独中央。"
        ], 
        "title": "梅泉寄近诗来有「闭门只合死前休」之句悲其孤愤寄怀二首 其一", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "情岂生前见，交从别后深。", 
            "冰霜何惨烈，魂梦与萧森。", 
            "药老惟遮眼，涪翁悟死心。", 
            "言休休未得，犹复此孤吟。"
        ], 
        "title": "梅泉寄近诗来有「闭门只合死前休」之句悲其孤愤寄怀二首 其二", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "独犯巫闾雪，来销楚国魂。", 
            "乍看梦相似，一笑格犹存。", 
            "缥缈青霞意，凄凉旧月痕。", 
            "分明来去迹，应感后皇恩。"
        ], 
        "title": "梅", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "一箭比琼华，娟娟凉露斜。", 
            "窥庭惟皓月，贻佩是青霞。", 
            "往事沉沉去，新悰念念差。", 
            "相思得相见，犹有去年花。"
        ], 
        "title": "去岁牵牛花雪青一种今秋复发 其一", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "向夕巡篱落，侵晨汲井华。", 
            "微添经外课，不断佛前花。", 
            "晓梦连凄艳，炉烟拥翠霞。", 
            "未须托禅悦，冷淡足生涯。"
        ], 
        "title": "去岁牵牛花雪青一种今秋复发 其二", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "长是无人见，惟馀残月斜。", 
            "新承九秋露，出浴五更花。", 
            "淅沥轻寒袭，凄迷宿雾遮。", 
            "霎时最清绝，寂寂未啼鸦。"
        ], 
        "title": "去岁牵牛花雪青一种今秋复发 其三", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "衰白馀生事，沉冥遣有涯。", 
            "无心呈妙色，破涕向幽花。", 
            "自识优昙瑞，宁为大耋嗟。", 
            "秋光散庭宇，真作野人家。"
        ], 
        "title": "去岁牵牛花雪青一种今秋复发 其四", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "三年还得见，一念万苍森。", 
            "惟有风尘色，不知天地心。", 
            "欢经世乱尽，情以类孤深。", 
            "凄断春明梦，伤君欲重寻。"
        ], 
        "title": "请急之析津君任自沪来会将更往旧京视散原先生殡所", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "高处不知年，纵横万象前。", 
            "惟琴分片席，与鹤共青天。", 
            "煨芋留深火，烹茶汲远泉。", 
            "布毛吹不起，亦自有深禅。"
        ], 
        "title": "梦中得与鹤共青天之句因足成之", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "穷为天下独，乐亦世间无。", 
            "奉母希山谷，吟诗和小苏。", 
            "高谈起沉滞，奇气出艰虞。", 
            "宜并刘姚寿，斯文长自娱。"
        ], 
        "title": "君任五十初度", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "汉腊隆年祭，无嫌跪起迟。", 
            "岂能劳益健，聊藉礼扶衰。", 
            "压祟钱堆枕，迎神灶满饴。", 
            "拜多从脱膝，真是羡儿时。"
        ], 
        "title": "辛巳除夕 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "活计残经少，心情旧井枯。", 
            "机输灵照捷，诗祭浪仙无。", 
            "天地弥新鬼，汤燖虱腐儒。", 
            "无成虚老至，后饮愧屠苏。"
        ], 
        "title": "辛巳除夕 其二", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "天心正冥漠，吾道属艰虞。", 
            "不得蹈海死，还成黏壁枯。", 
            "契丹劳辅晋，勾践久臣吴。", 
            "自哂腼人面，怀哉范大夫。"
        ], 
        "title": "天心", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "洗眼见新荑，空阶细雨时。", 
            "可怜三月好，已负十年期。", 
            "冷地花难种，东风柳不知。", 
            "满庭萧瑟意，稍稍点春姿。"
        ], 
        "title": "春尽始见新荑", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "亦知无可住，却待欲何之。", 
            "梦觉空初愿，途穷忆本师。", 
            "蝇惟钻故纸，鲲合徙天池。", 
            "变化何常理，凭君一转时。"
        ], 
        "title": "梦觉", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "何处非华表，凄凉旧姓丁。", 
            "亦知归计好，无奈故巢腥。", 
            "早闭鸣皋口，仍残带箭翎。", 
            "十年共飘泊，犹自忍伶俜。"
        ], 
        "title": "鹤", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "岁晚知寥落，身衰悔惰慵。", 
            "欲寻残岁侣，竟绝一僧逢。", 
            "步冷空阶叶，心沉古寺钟。", 
            "焚香完日课，清绝觊无悰。"
        ], 
        "title": "寥落", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "检点一年事，沉沉到此宵。", 
            "所添惟药物，虚耗且箪瓢。", 
            "身废家何有，心寒恨未消。", 
            "梅开旧标格，聊得我魂招。"
        ], 
        "title": "除夕", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "未死天何意，虚生世易迁。", 
            "庖空敢忘祭，巷静不知年。", 
            "薄酒聊成醉，寒梅故作妍。", 
            "一花能慰我，破涕与周旋。"
        ], 
        "title": "除夕", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "拥衾迎晓日，开眼见梅花。", 
            "喜噪晴檐鹊，香留昨夜茶。", 
            "老年便好语，秃颖写妍华。", 
            "愿遂南游兴，春回沪渎车。"
        ], 
        "title": "甲申元旦", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "无地托鲲鹏，何时徙北溟。", 
            "少陵头易白，阮籍眼谁青。", 
            "多病且相待，不期能合并。", 
            "思君话秋夜，风露坐微馨。"
        ], 
        "title": "闻病树近甚憔悴鬓发皆白沪寓为居停所逼行将北迁寄此奉问", 
        "type": "律诗", 
        "yun": null
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "谢公健游者，老不坐篮舆。", 
            "危磴扶阑下，虚楼扫榻居。", 
            "闻钟思太华，观瀑忆匡庐。", 
            "昨夜峰头月，山庄照著书。"
        ], 
        "title": "七月望后陪谢枚如丈山居 其一", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "岩居名听水，无水亦良佳。", 
            "秋早蝉声变，林深鸟性谐。", 
            "枯禅依绝涧，夜气足吾斋。", 
            "芝菌朝朝饱，真宜园绮侪。"
        ], 
        "title": "七月望后陪谢枚如丈山居 其二", 
        "type": "律诗", 
        "yun": "佳"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "自别灵源出，今归未廿春。", 
            "到门乔木仅，伐石旧题新。", 
            "欣厌随人代，成亏了佛因。", 
            "海风吹短发，且喜未扬尘。"
        ], 
        "title": "七月望后陪谢枚如丈山居 其三", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "秋气掠孤梦，月窗濛若烟。", 
            "潺潺无尽水，穆穆未明天。", 
            "树影森疑象，虫声悄入玄。", 
            "巡栏成独笑，非鬼亦非禅。"
        ], 
        "title": "七月廿二夜听水斋对月", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "石氏好兄弟，雁行来水斋。", 
            "长如拄杖立，少亦听琴偕。", 
            "离合那可料，扶携兹自佳。", 
            "维摩长一榻，风雨若为怀？"
        ], 
        "title": "叔毅墨樵树二石斋前漫题", 
        "type": "律诗", 
        "yun": "佳"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "屋后即禅栖，行行涉稻畦。", 
            "水声兼梵定，山色到龛齐。", 
            "兴废僧前识，行藏佛与稽。", 
            "吾衰宁作祖，亲种两菩提。"
        ], 
        "title": "华严精舍 其一", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "旁舍临流水，开窗对夕阳。", 
            "老榕延月浅，高竹进风凉。", 
            "便拟窥全藏，粗容置一床。", 
            "自无尘可濯，多谢讽沧浪。"
        ], 
        "title": "华严精舍 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "方池周百武，受月更宜风。", 
            "楼影含飞动，花光入杳濛。", 
            "鱼閒依静石，鸟倦息深丛。", 
            "何用揩明镜，方知色是空。"
        ], 
        "title": "华严精舍 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "廊广宜翔步，堂空便结跏。", 
            "小松时作籁，久竹欻生花。", 
            "农话昨收橘，僧供新摘茶。", 
            "几分田舍味，举似向毗邪。"
        ], 
        "title": "华严精舍 其四", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "小楼能聚远，新更就为台。", 
            "隔水呼山语，看云为日哀。", 
            "樨香宁尔隐，荔老奈渠材。", 
            "转意荒寒始，听蛩藉草来。"
        ], 
        "title": "华严精舍 其五", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "梦想僧房菊，频来赏拒霜。", 
            "花如人半醉，亭在水中央。", 
            "变灭元空相，萧条剩晚芳。", 
            "独应挥尺涕，还嗅野梅香。"
        ], 
        "title": "华严精舍 其六", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "远送踰千里，风涛益汝悲。", 
            "欲归诚不易，相见定何时？", 
            "弱质殊堪念，柔肠强自持。", 
            "亦思淩勃碣，北望奈吾衰！"
        ], 
        "title": "婉女随婿入都过苏省亲送至上海 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "汝婿趋庭乐，还朝正及春。", 
            "传家先志节，报国恃精神。", 
            "黻佩宜相敬，齑盐要耐贫。", 
            "宣南巢好在，回首听鸡晨。"
        ], 
        "title": "婉女随婿入都过苏省亲送至上海 其二", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "十年痁再发，无复阿爷来。", 
            "当室嗟何世，全生幸不材。", 
            "保无遗体累，忍便夙心灰？", 
            "绕榻騃儿女，焉能喻我哀？"
        ], 
        "title": "病疟示妇", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "出门伤世变，行路觉吾衰。", 
            "海月萧森夜，风林叫啸时。", 
            "潮涛生故习，陵谷后遑知？", 
            "廿载输顽石，崔嵬是旧姿。"
        ], 
        "title": "十月初十夜鼓浪屿月中", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "北风吹易水，满路白衣冠。", 
            "无垢此片土，不冰馀寸丹。", 
            "纲常终古在，风义近今难。", 
            "一诀欠临穴，频揩泪眼看。"
        ], 
        "title": "梁格庄会葬图为余樾园题", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "春盛寒犹重，风多昼易阴。", 
            "任天无早暮，同物自飞沈。", 
            "地气鹃前觉，巢痕燕共寻。", 
            "炉灰浑未冷，相喻向晨心。"
        ], 
        "title": "次韵苏盦夜直", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "凄清四更月，夜夜枕边看。", 
            "镜破犹良久，眉低渐向阑。", 
            "战声侵晓急，海气挟潮寒。", 
            "候日郑夫子，磨销墨几丸？"
        ], 
        "title": "残月", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "介立丁邪世，哀歌得雅音。", 
            "百罹前老至，一病与贫深。", 
            "计学无此选，楹书谁可任？", 
            "闻丧稽临哭，衰疾涕弥襟。"
        ], 
        "title": "挽曾刚甫", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "吾友严几道，天才绝等伦。", 
            "但论精八法，亦足废千人。", 
            "老病终邱首，溪山人战尘。", 
            "可能持斗酒，沃酹橘花晨？"
        ], 
        "title": "严几道临帖卷子没盖七年矣感题", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "春寒消不尽，九九尚凝阴。", 
            "初旭笼云薄，疏星向曙沈。", 
            "酒欢如可续，花事与重寻。", 
            "历历同光世，閒来并上心。"
        ], 
        "title": "春寒", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "旧闻房太尉，夙世永禅师。", 
            "佛有轮回验，神尤示梦奇。", 
            "众生难度厄，仁者自行慈。", 
            "夙夜期无忝，能忘芋味时？"
        ], 
        "title": "吴养庵玉泉寻梦图", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "五言律诗", 
        "text": [
            "试从全盛日，数到中兴年。", 
            "世与人相待，名兼位以传。", 
            "各留心画在，未觉事功偏。", 
            "沈陆当谁责，庸非运使然？"
        ], 
        "title": "题刘文正文清父子阮文达祁文端胡文忠曾文正左文襄李文忠翁文恭诸公手札册子", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "东坡饮啖想平安，塞上秋风又戒寒。", 
            "此别岂徒吾辈事，即归能复曩时欢？", 
            "数声去雁霜将降，一片荒鸡月易残。", 
            "独自听钟兼听水，山楼醒眼夜漫漫。"
        ], 
        "title": "七月廿五夜山中怀蒉斋", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "破禅中夜梦京尘，最忆西山对榻人。", 
            "垂老可应思止酒，无官端不为忧贫。", 
            "海天会合知何日，泉石沈冥各此身。", 
            "诗墨和苔犹满壁，年时何限迹成陈。"
        ], 
        "title": "鼓山见竹坡题句却寄", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "观棋闻又入长安，金玦三年信誓寒。", 
            "雨夜梦回疑妇叹，竹林酒熟忆朋欢。", 
            "肯将龟筴从詹尹，倘爱钟鱼对懒残。", 
            "住惯烟波怕尘土，停云直北奈迷漫。"
        ], 
        "title": "蒉斋自塞上和前诗叠韵寄京师", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "别梦江南逐去潮，却从乌石话金焦。", 
            "战场极目涛犹怒，时事填膺酒易消。", 
            "三径蓬蒿容仲蔚，满山藜藿待宽饶。", 
            "日华转眼开春殿，天上风珂想早朝。"
        ], 
        "title": "漱兰年丈来主闽试喜晤感赋", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "十载街西形影随，五年南北尺书迟。", 
            "梦中相见犹疑瘦，别后何时已有髭。", 
            "机尽狎鸥元自适，声销卖药渐无知。", 
            "江心忆拜张都像，热泪如潮雨万丝。"
        ], 
        "title": "蒉斋以小像见贻题寄", 
        "type": "律诗", 
        "yun": "支"
    }, 
    {
        "author": "陈锐", 
        "era": "清", 
        "subtype": null, 
        "text": [
            "一卷生绡拂酒尘。", 
            "歌吟曾见太平春。", 
            "贞元朝士更无伦。", 
            "梦里河山莺寂寂，望中楼阁雪纷纷。", 
            "北风残笛送车轮。"
        ], 
        "title": "浣溪纱 题王幼遐给谏春明感旧图，时同客沪上，将别矣 其一", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "一去燕台暗恨生。", 
            "词人几辈似晨星。", 
            "也知乔木厌谭兵。", 
            "拨瓮浮蛆新世界，看花啼鸟旧心情。", 
            "铜仙清泪为谁倾。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "隔雨飘灯更不归。", 
            "画阑惆怅几多时。", 
            "问君行李又何之。", 
            "佳会也如钱易散，闲情惟与伎相宜。", 
            "中年禁得鬓成丝。"
        ], 
        "title": "浣溪纱 其三", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "衰影经秋侧。", 
            "看露华如澡，菊寒无色。", 
            "笳散幕乌，灯催边马，尘合天窄。", 
            "听长乐钟声，送人幽梦共叹抑。", 
            "黯去魂、冤化碧。", 
            "料故国三千，玉颜清泪，共指夕阳深处，数番追忆。", 
            "今夕。", 
            "青灯白滴。", 
            "对艳词、彩笔重饰。", 
            "旧时猿鹤，分明犹在，定谁发白。", 
            "叹一缚轻绦，培风无计摧劲翼。", 
            "问过客。", 
            "应不识。", 
            "但夜雪江南，梅边吹怨，寄得。", 
            "望隔。", 
            "吟笺砚北。"
        ], 
        "title": "秋思耗 题庚子秋词，和次珊。依梦窗韵，遥寄朱古微阁学", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "江雁人归后。", 
            "乍梦绕南枝，草堂诗就。", 
            "嫩晴缀玉，胜簪处、一缕香魂还漏。", 
            "楼台似旧。", 
            "但绛雪、凭阑消候。", 
            "残角里、又是黄昏，无言暗笼烟袖。", 
            "芳苔泪锁冬春，渐老去难攀，故乡知否。", 
            "素娥漫斗。", 
            "临水照、那似天然清瘦。", 
            "何郎句秀。", 
            "想月夜、林边搔首。", 
            "听鹤语、招手仙云，高寒细奏。"
        ], 
        "title": "玉烛新 咏梅，用美成韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "惊眼楼台，笳角四鸣，似我经年游处。", 
            "新绿渐垂，别后长条，才有旧眠莺侣。", 
            "不解伤心，尽攀折、寻常来去。", 
            "延伫。", 
            "但废陌斜阳，送人无语。", 
            "还念衰笛榆关，拂金辇迟归，暗尘迷路。", 
            "行宫月到，一种思量，佳期被他耽误。", 
            "有限柔情，恨不似、遥空飞絮。", 
            "啼宇。", 
            "肠断也一声声苦。"
        ], 
        "title": "燕山亭 北上感道旁垂柳", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "剩西山、露皴烟妩，搴帘犹认残照。", 
            "斜街一个诗人屋，堆赚乱愁如草。", 
            "春又老。", 
            "正往日寻常，莺燕迷昏晓。", 
            "尘龛自扫。", 
            "对浅壁荒灯，高城皛月，支枕忆年少。", 
            "东华梦，前辈风流未杳。", 
            "藤花曾共吟笑。", 
            "玉珂金马扶归夜，还补沧桑词稿。", 
            "君莫恼。", 
            "君试问、晚晴定甫谁同调。", 
            "神州坐啸。", 
            "让老子婆娑，朝衫脱却，将去换清醥。"
        ], 
        "title": "买陂塘 题朱古微侍郎斜街补屋图，为查查浦故居，马平王定甫亦曾寓此", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "蒋山阴。", 
            "洗新秋片雨，朝绿似抽簪。", 
            "官柳扶鞍，京尘换袂，行役几判升沉。", 
            "谩回忆、庚桑旧壤，话畏垒、余粒有栖禽。", 
            "去后楼台，来时父老，携酒凭临。", 
            "闻道五湖佳约，恁高云澹洒，出岫何心。", 
            "孤梦攀天，残呻匝野，畿甸荒迹堪寻。", 
            "待争睹、芃芃膏雨，祝苗黍、随地种黄金。", 
            "试听衢讴，吴波咫尺烟深。"
        ], 
        "title": "一萼红 送吴仲怿布政量移畿辅", 
        "type": "词", 
        "yun": "侵"
    }, 
    {
        "author": "陈锐", 
        "era": "清", 
        "subtype": null, 
        "text": [
            "话沧波路断，又燕市，看花回。", 
            "指苑树栖鸦，城蒿卧马，春敛余悽。", 
            "宫池。", 
            "去人未远，祇惊尘、黄日隔天涯。", 
            "闲泪临风自落，宦情如雾都迷。", 
            "参差。", 
            "相见更何期。", 
            "谭笑忆当时。", 
            "有直阁吟笺，斜街画本，曾和荒词。", 
            "轲离。", 
            "旧游漫问，但过江、名士鬓成丝。", 
            "惭愧归无三径，折腰还道相宜。"
        ], 
        "title": "木兰花慢 奉和朱侍郎见赠之作", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "未抛却、一年春计。", 
            "对酒当歌，旧狂重理。", 
            "槛外东风，流莺唤我、定何意。", 
            "灯初茗后，才领略、江南味。", 
            "醉眼问花枝，已晕入、蔫红窗纸。", 
            "身寄。", 
            "叹江关老去，怕说故山烽起。", 
            "红桥廿四，且分付、杜郎憔悴。", 
            "甚倦旅、一别西湖，却来傍、要离眠地。", 
            "祇无恙黄垆，凭吊先生归只。"
        ], 
        "title": "长亭怨慢", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "碧湖泛。", 
            "怪扶头、可可春初酽。", 
            "东风又皱微波，吹成嫩凉如簟。", 
            "搴芳人艳，临水照、欲放眉还敛。", 
            "叹今年、彩笔红销，赋愁凄入江菡。", 
            "宵来惜取流光，残灯外酒魔，暗答诗魇。", 
            "梦雨飘檐，灵潮卷瑟，危旆窄魂同闪。", 
            "凭谁见、扶桑东瞰。", 
            "祇觉后孤蓬莺声黯。", 
            "引邗沟、一道垂杨，睡色平黏沙菼。"
        ], 
        "title": "尉迟杯 早春返棹白门，信宿邗上，言愁无据，用夏剑丞涩韵写之", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "片云低渡淮水，莫景澄碧。", 
            "正有个人望远，凭柳外高楼，楼上斜日。", 
            "湖山罨画来去，娇魂迷向值。", 
            "春困久、半晌还醒，乱莺啼梦度林隙。", 
            "思往事，飞花更急。", 
            "叹冷落、谢娘瑶席。", 
            "谁记清歌一阕，送紫陌黄骢，尘暗天北。", 
            "酒旗历乱眼底，登临怀故国。", 
            "总江淹，未销减，莫赋伤心色。"
        ], 
        "title": "看花回 秦邮晚眺，春意荒寒，用夏剑丞太守韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "秣陵岸。", 
            "遥想冻树髡烟，磊沙铺练。", 
            "推篷一带平潮，暮鸦四起，荒城半掩。", 
            "步帷溅。", 
            "因念上街泥雨，怒蹄冲汗。", 
            "谁知瑟缩毡裘，短辕坐我，清吟自遣。", 
            "来去江淮何事，鬓丝催老，年光飘转。", 
            "为说昔时梁园，歌舞都换。", 
            "英辞妙墨，眼底邹枚贱。", 
            "还孤忆、弓衣绣句，羊醪清宴。", 
            "抵死风吹面，万山动影，空花历乱。", 
            "笛里天涯远。", 
            "愁絮里、江南何时吹散。", 
            "挂檐素月，窥人游倦。"
        ], 
        "title": "瑞龙吟 扁舟冲雪至下关，入城岁晏，江南寒寂可想，效梦窗体，赋成此解", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "亭皋一雨成秋树。", 
            "目送芳年随水去。", 
            "相思一夜梦南云，绕遍天涯多少路。", 
            "缣机尘黯鸳鸯杼。", 
            "妾意匏瓜悲独处。", 
            "向来祇恨不曾闲，今日方知闲更苦。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "槛曲通云，溪流鉴月，相思不隔重城。", 
            "匡床散发，坐久人意忪惺。", 
            "一觉绿阴雨过，夜光如水簟如冰。", 
            "招凉处，圃亭似旧，换了虫声。", 
            "因羡赋归最早，解绣衣林下，野趣旋清。", 
            "莳花种术，老去何限关情。", 
            "莫是倦谭世事，眼前螳雀几堪惊。", 
            "文游近、甚时折柬，重斗吟觥。"
        ], 
        "title": "庆清朝 其一 园夜坐凉，奉怀杨骈卿给谏", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "十万买邻，三分种竹，拥书便抵专城。", 
            "吟边鬓雪，臨手镜还惜惺惺。", 
            "为想茂陵卧久，正宜消渴与调冰。", 
            "槐风里，短枪角扇，试听泉声。", 
            "淮海俊游易歇，赋大山招隐，意夐神清。", 
            "追携恨晚，忙际空说闲情。", 
            "幸不到门触热，𠴲唅流汗令人惊。", 
            "抽簪去，愿陪玉局，同泛金觥。"
        ], 
        "title": "庆清朝 其二 骈卿和词，年衰而吟甚健，可喜也。次韵奉教", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "愁中见了笑溶溶。", 
            "花衬碧螺峰。", 
            "妆罢这般熨帖，梦回恁地惺忪。", 
            "千篇词赋，半生歌哭，拟付阿侬。", 
            "何日沧波一舸，眼前已是西风。"
        ], 
        "title": "朝中措", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "三月春寒乍雨晴。", 
            "客愁新燕一身轻。", 
            "花前顾曲音犹涩，帘角偷香梦不成。", 
            "咫尺阑干路，负你斜阳半晌情。"
        ], 
        "title": "抛球乐二首 其一", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "自到江南春事乖。", 
            "少晴多雨半尘霾。", 
            "后湖张网逢鱼泣，南曲看花被燕猜。", 
            "柳絮骄人甚，偏逐东风舞一回。"
        ], 
        "title": "抛球乐二首 其二", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "树杪台城，雾中幕府，弥望路插青郊。", 
            "清角还来，暮潮初上，愁声尽卷前朝。", 
            "叹霸国山川似旧，宫井燕支未湫，春灯燕子，看来一例沈销。", 
            "争说东山丝竹，残局里、卧起也无聊。", 
            "令威重到，兰成易老，一发江南，魂断谁招。", 
            "空伫想、蘅州露夕，萝洞花时，便有渔翁载酒，野客携琴，官里何将捉尔曹。", 
            "归去未归，泥涂久滞，松菊徒荒，对此躇跱，物换人非，东风泪湿湘皋。"
        ], 
        "title": "西平乐 登鸡鸣寺，眺古伤今之作", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "寒水笼烟，荒埼系艇，女墙遮却红尘。", 
            "未到花时，湖边已有游人。", 
            "青杨浅覆东西岸，步画阑、都是回文。", 
            "恨沈沈阑外高楼，楼外黄昏。", 
            "江南自昔无愁地，甚年来吟眺，但有伤春。", 
            "绝艳惊才，输他若个名存。", 
            "鱼天一片前朝影，唤翠娃、收拾垂纶。", 
            "恁淹留、误了归期，自倒空尊。"
        ], 
        "title": "高阳台 春初步至莫愁湖，憩胜棋楼，慨然吟望", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "宫井废，殿基颓。", 
            "辽海夜飞回。", 
            "冢中名士几人灰。", 
            "余恨涅青苔。", 
            "凿诗龛，眠画帧。", 
            "到眼片云秋莹。", 
            "此时江左说漂零。", 
            "残唳写谁听。"
        ], 
        "title": "鹤冲天 晋太康九年画鹤塼砚拓本，为郑文焯题", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "渐蘋花偎水，苇叶飘烟，风浸送归眼。", 
            "执手丁帘下，辞巢语，叮咛人似秋燕。", 
            "翠襟共款。", 
            "诉近来、游迹多感。", 
            "镇相望、日出扶桑表，定侬意先暖。", 
            "身世歌筵将散。", 
            "几汉濒荀爽，吴下张翰。", 
            "沈陆龙蛇起，移舟住、神州谁寄孤缆。", 
            "鬓霜又点。", 
            "禁片时、人远天远。", 
            "算孤负深杯，残醉里几回见。"
        ], 
        "title": "眉妩 师曾世兄新婚将别，词以慰之，即送其赴日本。用白石韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "冷枫笑客，照悴影吴波，素霜新染。", 
            "寺门半掩。", 
            "拂危墙藓襞，旧题诗黯。", 
            "醉眼登高，怕有山魈昼瞰。", 
            "憩游暂。", 
            "听林叶乱鸦，飘送归帆。", 
            "回望秋荏苒。", 
            "蓦古事今情，尽来荒槛。", 
            "莫愁系缆。", 
            "数齐梁残照，画帘斜飐。", 
            "看惯江南，剩祇狂吟未减。", 
            "翠微暗。", 
            "独踟蹰、负他长镵。"
        ], 
        "title": "扫花游", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "往余游京华，郑君过我邸。", 
            "告言子沈子，诗亦同光体。", 
            "杂然见赠答，色味若粢醴。", 
            "十年始会面，辍乐正读礼。", 
            "从之索旧作，发箧空如洗。", 
            "能者不自珍，翻悔笔轻泚。", 
            "我言诗教微，百喙乃争启。", 
            "风雅道殆丧，庞言天方癠。", 
            "内轻感外重，怨诽遂丑诋。", 
            "何人抱微尚，不绝如追蠡。", 
            "宋唐皆贤劫，胜国空祖祢。", 
            "当涂逮典午，导江仅至澧。", 
            "先生特自牧，颇谓语中綮。", 
            "年来积怀抱，发泄出根柢。", 
            "虽肆百态妍，石濑下见底。", 
            "我虽不晓事，老去目未眯。", 
            "谅有古性情，汩汩任有瀰。"
        ], 
        "title": "冬述四首示子培 其三", 
        "type": "古风", 
        "yun": "荠"
    }, 
    {
        "author": "陈衍", 
        "era": "清", 
        "subtype": null, 
        "text": [
            "言从大嵙崁，策杖加九岸。", 
            "主人曰闻戒，兵卫资蔽捍。", 
            "初逢野番来，裸裎发披散。", 
            "腰间皆佩牛，玃顾目殊睅。", 
            "颔之俾驯扰，亦自启笑粲。", 
            "路转竹头角，昏黑榛莽乱。", 
            "丛丛罴可隐，敢以伏戎玩。", 
            "当关一失险，枯朽尽为难。", 
            "蠢尔鸟兽群，亦有教猱叹。"
        ], 
        "title": "自大嵙崁行达加九岸大营 其一", 
        "type": "古风", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "崩厓临绝涧，十丈山路断。", 
            "伐木仆其上，两涧遂中贯。", 
            "下有千仞潭，奔流何滮涆。", 
            "峰峰高摩天，树树十围干。", 
            "天日既蔽亏，瘴雾下浸灌。", 
            "想从洪荒来，辟此几昏旦。", 
            "土松不成级，土滑步欲滩。", 
            "舆夫舁空舆，数步息喘汗。", 
            "起落已万丈，问路殊未半。"
        ], 
        "title": "自大嵙崁行达加九岸大营 其二", 
        "type": "古风", 
        "yun": "翰"
    }, 
    {
        "author": "陈衍", 
        "era": "清", 
        "subtype": null, 
        "text": [
            "日落叩营门，短衣不至骭。", 
            "长揖未云已，军膳已罗案。", 
            "书生能健步，顾语一笑粲。", 
            "谅知得渠魁，已誓不复叛。", 
            "贳其一衅鼓，觳觫弗敢窜。", 
            "一朝杀廿人，厥状殊不悍。", 
            "攻心乃为上，枯骨固可惋。", 
            "日日牛酒来，就抚欢未散。", 
            "书生亦何知，惟有默赞叹。", 
            "惭非甲胄士，空尔弄柔翰。"
        ], 
        "title": "自大嵙崁行达加九岸大营 其三", 
        "type": "古风", 
        "yun": "翰"
    }, 
    {
        "author": "陈衍", 
        "era": "清", 
        "subtype": null, 
        "text": [
            "竟有吞声别。", 
            "怪连宵、风房露槛，云旗明灭。", 
            "十载回肠无一语，已透中边洞彻。", 
            "却不道、催花时节。", 
            "纵有鹃声啼不断，顿西楼、月黑天如铁。", 
            "曾不见，鹃之血。", 
            "百身莫赎三良穴。", 
            "甚池塘、荆榛栉比，都无磨折。", 
            "拚却晓风残月苦，英发雄姿休说。", 
            "况细数、灯光香热。", 
            "耿耿当熊占鹊感，总星辰、昨夜明河澈。", 
            "又岂啻，牙琴辍。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "落花风景春衫薄。薄衫春景风花落。", 
            "池水碧些些。些些碧水池。", 
            "偶耽佳句有。有句耽佳偶。", 
            "难道不看看。看看不道难。"
        ], 
        "title": "菩萨鬘 回文", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "人天九变，趁华鬘璎珞。", 
            "玉气珠光尚如昨。", 
            "彩云留记取，周昉屏风宜称处，弦柱华年寄托。", 
            "年时曾待阙。", 
            "脸际眉山，盼断妆台扇初却。", 
            "店里定婚人，不道重来，莫金缕衣裳耽搁。", 
            "只除裹、春云碧琉璃，肯钿尺裁量，秘辛轻错。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "南浦残红，西山冷翠，一舟怎去温存。", 
            "自江郎赋别，此恨算重论。", 
            "望烽火、乡关照澈，酒旗歌扇，消歇芳尊。", 
            "已全家儿女，片帆来挂荆门。", 
            "自来俊赏，总牵缠、哀感余根。", 
            "把白练裙题，紫罗囊佩，并与销魂。", 
            "寂寞鸥波门馆，花无主、蝶梦黄昏。", 
            "有溪流和泪，潺湲都到江村。"
        ], 
        "title": "扬州慢", 
        "type": "词", 
        "yun": "元"
    }, 
    {
        "author": "陈衍", 
        "era": "清", 
        "subtype": null, 
        "text": [
            "药香细袅。", 
            "共病魂断续，帘波萦绕。", 
            "漫说护持，悔煞淹煎已多少。", 
            "谁遣朝占夕卜，惊心处、都非佳兆。", 
            "镇夜起、步绕床前，窗纸色将皎。", 
            "谁晓。", 
            "思悄悄。", 
            "算赎与百身，难问幽杳。", 
            "有如日皦。", 
            "曾较彭殇定谁夭。", 
            "流水华年自古，好趁着、蔫花娇㒟。", 
            "怕杜宇，啼血也、一春未了。"
        ], 
        "title": "暗香 其一", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "髻鬟未整。", 
            "已十旬镜槛，流黄尘冷。", 
            "夜夜迟明，乍可甜乡去俄顷。", 
            "金斗沈香熨尽，和绉坐、更衣全屏。", 
            "漫打叠、比瘦黄花，帘押卷秋影。", 
            "曾省。", 
            "旧斗茗。", 
            "指断臂海棠，续了圆颈。", 
            "算天尚肯。", 
            "教免蘅芜梦惊醒。", 
            "持匕留裙无恙，回首处、还应悽哽。", 
            "算苦少，来日也、夜游烛秉。"
        ], 
        "title": "暗香 其二", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "又金棺闭了，全凋孝绰三人。", 
            "是曾祭徐君，摧藏掩抑，独倍伤神。", 
            "禁他五年肠断，已卷葹、不死是前身。", 
            "到底山丘华屋，生前遗迹陈因。", 
            "人琴恸况牙琴。", 
            "同调话频仍。", 
            "数茗碗炉香，书签药裹，月夕花晨。", 
            "如今济尼重问，怆谢家、林下渺音尘。", 
            "看取童牙孤露，他年头角嶙峋。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "一片飞花，搀着柳绵，摇荡新燕。", 
            "春光几度飘扬，客里出门初见。", 
            "久疏步屧，准拟访友宣南，偷闲半日逢僧院。", 
            "枨触旧游来，却寻春情倦。", 
            "回旋。", 
            "丁香花底，芍药阶前，踏青曾遍。", 
            "前度刘郎，不是空怀人面。", 
            "再来何日，待作索米东方，从容割肉金銮殿。", 
            "门馆觅鸥波，看车停双钿。"
        ], 
        "title": "柳色黄", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "簇蝶裙腰，钿蝉鬓影，前度嬉游春时节。", 
            "绮陌香泥，昨夜初飘春雪。", 
            "妆点出、夹岸琼楼，映灯火、繁星明灭。", 
            "那知他、瓦冷圆月，栏干偎罢被池热。", 
            "匆匆骊唱又发。", 
            "谁向青青客舍，垂条攀折。", 
            "淡粉轻烟，珍重泰娘留别。", 
            "邀顾曲、檀板梨园，约载花、玉骢金埒。", 
            "总今日、回首音尘，个侬先愁绝。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "怪春江、许多油碧愁痕。", 
            "重问人面桃花，依旧是朱门。", 
            "能几渡江桃叶，已有人迎接，剩得桃根。", 
            "更替人指点，珠宫旧榜，题字犹存。", 
            "江皋解佩，惊鸿照影，沈醉天昏。", 
            "拥髻银灯，何苦共、落红惆怅，同调伤春。", 
            "窥江胡马，望眼烽烟，早销魂。", 
            "待不去，向花丛、取次低头，只合除却巫云。"
        ], 
        "title": "湘春夜月 沪上感旧，用黄德文韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "锦瑟年华，黄骢客子，一春同搁刀环。", 
            "曾几番游，匆匆烛灺歌残。", 
            "分明故唱贞元曲，忆当时、朝士衣冠。", 
            "自依然。", 
            "别去春明，出去阳关。", 
            "诸君不少何戡在，更旗亭贳酒，赌取双鬟。", 
            "急管繁弦。", 
            "无端枕簟先安。", 
            "江南倦客归欤未，唱玲珑、让我孤还。", 
            "没心情，白下莺花，白下江山。"
        ], 
        "title": "高阳台 别苏戡", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "一发江山，何人占断，归去来处。", 
            "比向潇湘，谁教我、掉首向秦而去。", 
            "杏花春雨，绿杨城郭，同不是、乡关路。", 
            "怎蓬莱、回车指点，谪居独得家住。", 
            "江潭自古。", 
            "容行吟骚客，写怨朝朝暮暮。", 
            "谁识年来，不生兰芷，润色牢愁句。", 
            "小山丛桂，不来招隐，便合招魂共语。", 
            "相望久，芙蓉浦上，尚盈坠露。"
        ], 
        "title": "永遇乐 寄苏戡", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "早安排折柳唱阳关，送君挽征衫。", 
            "竟里亭斜月，重门上钥，细雨春帆。", 
            "翠被薰香拥处，汝手执掺掺。", 
            "罗帐灯昏际，离思难缄。", 
            "此去闺中风暖，已绿波人远，草长江南。", 
            "更遥遥青翰，何以报瑶函。", 
            "只春风、白铜堤上，与黄河、远上共矜严。", 
            "好依旧、临风杨柳，万缕长搀。"
        ], 
        "title": "八声甘州 其一", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "便重来唱彻后庭花，此愁奈君何。", 
            "待斑骓骄赭，琼枝璧月，春影婆娑。", 
            "携手神仙眷属，挟弹走三河。", 
            "抖擞衣尘去，相对颜酡。", 
            "一霎梦梦天醉，恶东风刬地，吹断横波。", 
            "把琼思瑶想，收拾任蹉跎。", 
            "枉殷勤、缄书三四，较细君、珍重意还多。", 
            "只将遍、填膺烦恼，付与悲歌。"
        ], 
        "title": "八声甘州 其二", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "旧巢在否，甚来寄漂流，玳梁重觅。", 
            "衔泥倦矣，试听井桐萧槭，错认柯亭品笛。", 
            "抚锦幕，虚凉羃䍥。", 
            "分明软语商量，说与旁人争识。", 
            "回首，重门翠掩，正香梦酴醾，嫩寒四壁。", 
            "睃花捎尾，懊恼不堪攀摘。", 
            "都为将离故国，过春社、帆樯开鹢。", 
            "知得瀚海双栖，尚耐几时寂寂。"
        ], 
        "title": "双双燕", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "天涯明月，早开窗、打叠将伊回避。", 
            "不道关心回避处，早避断魂无计。", 
            "万叠沧波，五更短梦，到枕喧虫思。", 
            "挑灯猛想，置身今在何地。", 
            "携手暂并闲阶，冰轮乍碾，照澈离人泪。", 
            "况觅佳期还寝去，曲曲屏山怎睡。", 
            "仔细容光，端详情况，争忍重回记。", 
            "方诸如许，铸成此错真恚。"
        ], 
        "title": "壶中天慢", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "拨愁几度拈吟笔。", 
            "愁多笔难料理。", 
            "逝水华年，看天白眼，掩抑低徊如此。", 
            "此间秾李。", 
            "有十索丁娘，李波妹子。", 
            "取次花丛，懒将回顾有如此。", 
            "无端天与臣里。", 
            "恁春光晼晚。", 
            "娇姹红紫。", 
            "锦幕虚凉，朱幡黯淡，蜂蝶也知徙倚。", 
            "卿卿尔尔。", 
            "尚百日清斋。", 
            "太常如水。", 
            "一任花枝，笑人眠共起。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "忒侵寻，一年时序，愁肠直共萦回。", 
            "正半晌惊心鸟语，霎时溅泪花枝。", 
            "记春暗来。", 
            "无端幽梦难谐。", 
            "此水纵非衣带，何曾缥缈蓬莱。", 
            "当送我、乘风镜湖飞度。", 
            "梦游人近，梦鞋人到，那堪此际谁敲绣户。", 
            "声声残雨空阶。", 
            "待安排。", 
            "银釭乍明镜台。"
        ], 
        "title": "八六子", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "字字销愁，行行排闷，依然愁闷全封。", 
            "道觉松缠臂，蹙损眉峰。", 
            "何补离肠万一，无益事、合绝来踪。", 
            "甫能彀、些儿减遣，误惹还浓。", 
            "重重。", 
            "满枝结子，憎底事桃花，压遍娇红。", 
            "累柳枝斜亸，眠起皆慵。", 
            "谁管夜深无睡，多半总、听五更钟。", 
            "令人瘿、年来也应，错嫁东风。"
        ], 
        "title": "凤凰台上忆吹箫 其一", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "金缕花枝，北风裙带，别离最是今年。", 
            "甚一春心绪，不上蛮笺。", 
            "知否人归雁后，何止思、发在花前。", 
            "无聊也、待援此例，却又徒然。", 
            "无眠。", 
            "最防瘦损，看病渴孤花，怎护暄妍。", 
            "忆蕊珠宫里，曾话缠绵。", 
            "试作年时瑶想，禁忍俊、一晌迁延。", 
            "迁延到、花时有人，要簸双钱。"
        ], 
        "title": "凤凰台上忆吹箫 其二", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "朝雉飞鸣鷕。", 
            "是一双、南来翡翠，西来青鸟。", 
            "几度灵均媒不好，痴汉欲驮騕袅。", 
            "算判牒、氤氲分晓。", 
            "七宝楼台三万户，看枕边、玉斧工夫巧。", 
            "待比翼，伽楞了。", 
            "梢头豆蔻娉婷袅。", 
            "压春风、珠帘十里，善容为窕。", 
            "展眼千重石榴吐，领取一枝生小。", 
            "想花下、樱桃多少。", 
            "浅紫纶巾颜色称，羡座中、夫婿舒同佼。", 
            "奈望眼，穿天杪。"
        ], 
        "title": "贺新郎 丁亥闰四月十三日赋", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "天涯秋燕都如客，寒烟黯然平楚。", 
            "缥缈见云车，是蓬莱归处。", 
            "萋萋春欲暮。", 
            "旧曾劝、王孙无渡。", 
            "一霎萍踪，乍圆吹散，满城风絮。", 
            "明岁去衔泥，知何处。", 
            "修椽觅巢辛苦。", 
            "春草恋斜晖，怕东风无据。", 
            "班生谁复妒。", 
            "喜犹趁、芜城秋雨。", 
            "只除却、会合联吟，珍重临歧语。"
        ], 
        "title": "徵招 赋送何研孙同年归扬州用韵", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": null, 
        "text": [
            "者番物色。", 
            "算水嬉结网，柯亭评笛。", 
            "报道芙蓉，叶叶花花近攀摘。", 
            "金屋安排渐稳，单欠我、催妆词笔。", 
            "正怪汝、打桨迎来，耽搁挂蒲席。", 
            "汧国。", 
            "笑寂寂。", 
            "漫记与绣襦，旧恨眉积。", 
            "著人欲泣。", 
            "揉损缭绫夜深忆。", 
            "繁掾香囊叩叩，应不数、香车油碧。", 
            "更待我、平视也，洛神赋得。"
        ], 
        "title": "红情", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "诸天幻现琼瑶界，阿谁散花为戏。", 
            "玉树装成，银台点满，称在主人仙署。", 
            "一场赌醉。", 
            "有射覆传觞，消寒韵事。", 
            "白战无哗，大家欢乐太平瑞。", 
            "丰年乍飞六出，似衔龙剖蚌，多少珍异。", 
            "幕府同官，诗心谜语，不尽梁园高致。", 
            "邹枚捧袜。", 
            "揖司马大夫，骋妍抽秘。", 
            "带得恩光，紫薇开晓霁。"
        ], 
        "title": "齐天乐 腊月二日，汪扑（）斋席上，喜雪", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "人在壶天游畅。", 
            "忘却花前吟赏。", 
            "密字珠连，微熏铁拨，灯穗一枝红上。", 
            "江潮易长。", 
            "布帆远、几回怊怅。", 
            "挥手垂杨独往。", 
            "犹记往时愁况。", 
            "且问今宵，相思旧雨，安得和云同飏。", 
            "非非入想。", 
            "化鱼去、愿相偎傍。"
        ], 
        "title": "剔银灯 和深中闺思韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "大罗小谪，历霜邮星驿。", 
            "历鹿车行赵州客。", 
            "好人间、热闹南斗京华，相倚望，仙枕梦回天白。", 
            "三生谁记取，明月当头，过眼云烟已陈迹。", 
            "也莫说庄周，胡蝶齐形，尽留此琼篇瑶册。", 
            "且现宰官身唤醒人，使万悦干欢，手同加额。"
        ], 
        "title": "洞仙歌 题曾旭初丈邯郸梦影图", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "朔风催送残年去。万家爆竹生江雾。", 
            "唤醒好春来。破寒梅早开。", 
            "巢居香雪里。相忆人千里。", 
            "团坐糁盆红。痴儿话诲东。"
        ], 
        "title": "菩萨蛮 除夕", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "琼楼玉宇尘都洗。", 
            "自堕地、及今逢几。", 
            "不烦更问到前身，把吴质、看成夫已。", 
            "如蛇赴壑匆匆耳。", 
            "但愿得、嫦娥含睇。", 
            "今年此夜怅将离，祝明岁、元宵似此。"
        ], 
        "title": "步蟾宫 十二月十五夜，追和周黍芗韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "鳞云破碎蟾蜍见，依然者般消瘦。", 
            "三五待佳期，又中秋时候。", 
            "琼楼瑶阙里，休则问、谁人居守。", 
            "去日吴刚，种成丹桂，作花依旧。", 
            "曾到，蕊珠宫，霓裳咏，催点上清莲漏。", 
            "飘泊倏今年，正天涯烽火。", 
            "啼猿惊戍堠。", 
            "但看到、玉颜妆就。", 
            "遍开著，宝镜晶奁，照满街如昼。"
        ], 
        "title": "徵招 初七夜玩月", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "爱樵云无恙，浣月依然，醉梦难抛。", 
            "一刹那惊醒，借清凉世界，长夏同消。", 
            "扁舟剪波来也，巾子数峰遥。", 
            "正坏塔斜阳，疏钟古寺，泉响笙匏。", 
            "迢迢。", 
            "问天姥，自太白游仙，刘阮凌霄。", 
            "那个鸥盟主，羡先生瓢笠，吟棹招招。", 
            "二十九年间事，重付画图描。", 
            "叹到处鸿泥，人生旧游如影泡。"
        ], 
        "title": "忆旧游 王子颂广文湖山寻梦图，六谭太守属题", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "江心捧出，又月明、今夜镜中人记。", 
            "怎样秋颜寒又瘦，年似此宵还几。", 
            "三匝飞乌，孤拳作鹭，无数征袍泪。", 
            "风潮力大，一场鏖战兵戏。", 
            "除却蜡炬不烧，蛮笺未写，梦也和愁寄。", 
            "最在凤凰台上过，没处觅清凉地。", 
            "铁笛横吹，铜琶侑酌，定满咸阳市。", 
            "剑光如雪，旧痕磨缺题字。"
        ], 
        "title": "百字令 次前韵，和深中", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "蓦见西堂芳草，春不管。", 
            "一样两地相思，千里愁难断。", 
            "荒江日日风涛，尚酿轻寒■。", 
            "为问雁带云飞路长短。", 
            "仪凤墅，文杏馆，安车稳。", 
            "南越东齐，同是山林华衮。", 
            "鱼去笺来，料得看书共凄怨。", 
            "应有香山鹤伴。"
        ], 
        "title": "荔枝香近 王文夫大令元綎，见示与令兄墨卿倡和旧作，怅感官况。因填此阕答之", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "新摘樱桃，绛唇欲点愁无语。", 
            "送君南浦。", 
            "怕见扬花舞。", 
            "慢唱龙吟，狂煞风如虎。", 
            "收残雨。", 
            "侬心莲苦。", 
            "谁是同心侣。"
        ], 
        "title": "沙头雨", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "秦楼月。", 
            "碧云吹散箫声裂。", 
            "箫声裂。", 
            "郎今行远，累侬愁绝。", 
            "西风匹马寒衣铁。", 
            "芦埼相望花如雪。", 
            "花如雪。", 
            "蛾眉蹙损，画成山缺。"
        ], 
        "title": "秦楼月", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "斜照一鞭两去，霜驿冷，画楼空。", 
            "月明中。", 
            "乌鹊乱飞天曙，凤凰何地容。", 
            "昨夜梦和郎语，允和戎。"
        ], 
        "title": "定西番", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "人和月渡瓜洲。", 
            "上西楼。", 
            "相见欢时多诉别时愁。", 
            "更已短。", 
            "带自缓。", 
            "解吴钩。", 
            "尚有玉丝霜雪在貂裘。"
        ], 
        "title": "相见欢", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "风露今宵。", 
            "正秋江退潮。", 
            "洗出菱花半面，鲛室织不成绡。", 
            "萧萧秋思遥。", 
            "北云胡马娇。", 
            "那得化成铁斧，修月户、照星轺。"
        ], 
        "title": "霜天晓角 咏月", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "官蛾貌出军中服。魂归望帝红鹃哭。", 
            "归梦托江流。巫山神女羞。", 
            "二乔夫婿在。精卫难填海。", 
            "铜雀草荒凉。吴枫赤染霜。"
        ], 
        "title": "菩萨蛮 蟂矶孙夫人庙", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "春阴天好，爱檐前、新绿多含膏雨。", 
            "无限生机犹酝酿，付与东流作主。", 
            "浅碧非烟，深青欲暝，啼起提壶侣。", 
            "龙图参透，圈儿多少人补。", 
            "看取妙手栽花，折枝赚笑，时或如农圃。", 
            "恁是呆奴浑不解，也学为群芳谱。", 
            "麦陇呼鸠，秧畦吠蛤。", 
            "可惜非吾土。", 
            "天然富贵，吾师谁者田父。"
        ], 
        "title": "壶中天", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "垂杨斜拂邮亭路。人唤芦埼波。", 
            "秋花秋叶界纵横。但见水乡蟹火数星明。", 
            "橹声摇出渔家傲。帆影如飞到。", 
            "卖鱼翻怕傍关门。独自载回明月倒匏樽。"
        ], 
        "title": "虞美人 晚眺", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "烟波一棹平生梦。龙山大小青相送。", 
            "圆笠湿云痕。绿杨低压门。", 
            "秋江因涨雨。篙刺芦花去。", 
            "齐向渡头开。灯红捕蟹来。"
        ], 
        "title": "菩萨蛮 和吴谷人韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "天近重阳曙欲霜。", 
            "淡烟疏雨菊花黄。", 
            "相看愈瘦愈能香。", 
            "醉倒难寻元亮径，晚间可到魏公堂。", 
            "须君同唱满庭芳。"
        ], 
        "title": "浣溪沙 秋闰逾半，檐雨未休，寐想黄华，媵之此调", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "舞蹈遍遐方，翔凤游麟见。", 
            "太华峰头护彩云，辇路皆天眷。", 
            "八百卜年长，宅镐开宫殿。", 
            "俯视秦皇与汉高，海外犹荒甸。"
        ], 
        "title": "卜算子 圣驾幸长安恭纪", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "雨蹙幽花，日催残燕，梦觉小楼高枕。", 
            "余薰翠被，泛恨红波，柳下系骢寒噤。", 
            "妆点澄江素罗，银宇光摇，蓝壶冰浸。", 
            "渐天风湿袂，琼瑰盈把，烂逾机锦。", 
            "凭细续、断绪茸窗，连环珠腕，怕说旧情衰寝。", 
            "商量韵叶，依约吹芦，烛泪替人慵甚。", 
            "容易重阳又来，吟鬓霜新，歌眉愁沁。", 
            "付哀蝉与诉，不记梅娇姓沈。"
        ], 
        "title": "过秦楼 六禾邮示此调，依韵报之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "吟壶酽风露，人坐空明，林木满带潮声。", 
            "天涯今夜起惆怅，摇摇灯梦零星。", 
            "沧江送人去，剩疏阴梧井，怨粉莲亭。", 
            "团圆惯凝，甚秋光、一半关情。", 
            "休更望高怀远，霓舞任抛残，瑶殿深扃。", 
            "何意魂销仍在，飞乌南树，哀雁严城。", 
            "绣床倦笛，纵伤心、莫诉云屏。", 
            "怕芳尊难洗，蘋花易老，明镜霜清。"
        ], 
        "title": "夜飞鹊 庚申中秋，和季裴", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "绣篱淡菊，怨粉烟，无人漫理秋妆。", 
            "廊断蜂喧，渚清禽睇，一般为了重阳。", 
            "醉题懒商。", 
            "怕旧情、无此凄凉。", 
            "记年时、梦落家园，种花招蝶展寒塘。", 
            "曾约翠微高处，叹危梯百尺，暗蘸愁觞。", 
            "悬酒车遥，停云歌尽，孤游自力能强。", 
            "待寻钓梁。", 
            "只未成、归隐江乡。", 
            "向宵深、照野星河，下鸿犹带霜。"
        ], 
        "title": "霜花腴 九日，独游西郭废园", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "海雨啼绡，霜林叠锦，逡巡等得秋归了。", 
            "却被城乌惊起，一晌魂销。", 
            "坐无聊。", 
            "赪赪空尊，匆匆凉绪，重阳展尽佳期少。", 
            "梦觉罗衾，点检都付回潮。", 
            "到今宵。", 
            "暗恼西风，苦抛下、欺人年事，又还自在高寒，依然月殿星桥。", 
            "尽逍遥。", 
            "剩人间帘户，有点初来情味，蝶愁蜂惨，满目山川，属付渔樵。"
        ], 
        "title": "曲玉管", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "雁边人到。", 
            "黄花后，相携秋事先了。", 
            "倦蒲衰柳未全凋，不似关河早。", 
            "送白日惊涛去鸟。", 
            "吹衣仍爱清风好。", 
            "怕路入横塘，古梦咽、苍烟碎乱，隔鸥残照。", 
            "还记旧日西城，哀时俊侣，望极逃世藜藋。", 
            "芰衣谁为染缁尘，恨满长安道。", 
            "看寂寂吾庐漫老。", 
            "频年忧患文章少。", 
            "谢故人、牵闲事，自卷霜帘，燕沉歌悄。"
        ], 
        "title": "霜叶飞 晦闻南归过访，别七年矣。飘摇倦侣，感念近远，聊述此解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "冷眼江湖来去，社余秋伴空。", 
            "问有几、岁晚朱门，漂摇尽、更话相逢。", 
            "依稀昭阳旧识，惊回顾、浪迹随断风。", 
            "念稻粱、雁鹜无余，天南客、为尔悲恨重。", 
            "绣径漫寻梦茸。", 
            "韶颜暗换，何能看似春同。", 
            "故国离宫。", 
            "宝钗讯、等谁通。", 
            "微波赚人双泪，况未比、见惊鸿。", 
            "无端语喁。", 
            "斜阳废垒外、霜意浓。"
        ], 
        "title": "绮寮怨 初冬见燕。和六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梅怯新箫，兰润旧屏，年色匆匆烛转。", 
            "唤冷蝶幽衾，障天愁满。", 
            "不恨红楼望阻，恨响乱荒鸡无人馆。", 
            "问甚情、却向钿车径绝，素书云断。", 
            "深绻。", 
            "镜尘泫。", 
            "想晕粉窄蛾，此时妆面。", 
            "漫著破宫衣，暗翻铃怨。", 
            "谁寤辞年泪点，第一是、无端南来雁。", 
            "料未掩、端正风流，待稳两欢重见。"
        ], 
        "title": "无闷 岁暮，风雨怀人", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "荒洲无雁。", 
            "正闲坐看云，伫琴天晚。", 
            "埼柳鲈香，陂蒲凫睡，销凝旧箱词卷。", 
            "梦回十年潮尾，春到船窗灯浅。", 
            "故人念。", 
            "奈都来不称，平生心眼。", 
            "箫管。", 
            "怜郢调，吹黍暖回，襟泪东风见。", 
            "高阁才华，斜阳客味，消得莼丝柔婉。", 
            "碧生卖花门巷，芳艳乌衣伤伴。", 
            "唤愁醒，待携君秀语，梅扉重款。"
        ], 
        "title": "喜迁莺 六禾有词见怀，适余游端州，归答一解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "年涯小泊，春已是、今朝事。", 
            "庭树勒余寒，窗草铺新意。", 
            "卯饮随常觅，花信从头第。", 
            "甚撩人，风景费。", 
            "那回珍重，偏爱千金抵。", 
            "春来万感，应只有、曾游地。", 
            "雪调付双鬟，彩袖歌千岁。", 
            "出意钗头燕，无赖裙边蟢。", 
            "欢且尽，愁倦理。", 
            "眼前好在，不似东流水。"
        ], 
        "title": "谢池春慢 岁暮闭门，晨起觉立春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "如锦年华，趁闹极珠灯，一夜流转。", 
            "故国天涯，谁念岁穷家远。", 
            "闻道绣屋春多，怎教道、灌园人健。", 
            "料四时、乐事轻换。", 
            "偏是堕梅先怨。", 
            "去年风雨悭游便。", 
            "意匆匆、恨春迟见。", 
            "钗云梦底都寻得，闲记供消遣。", 
            "多少镜约袖盟，又暗里欢悰隔断。", 
            "向市桥立过，还放下，情千万。"
        ], 
        "title": "玲珑四犯 除夕游花市", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梦迹尘江管。", 
            "事影向、邮亭断。", 
            "粘窗蝶粉，过墙莺语，浓雨孤馆。", 
            "料鄂君、怅望先魂乱。", 
            "更满地、成秋苑。", 
            "念佳期、如流水，锦帷仙佩天远。", 
            "因叹晓妆人，金杯滟、欢意无限。", 
            "羯鼓促花奴，恨春事迟缓。", 
            "又争知、好景难驻，都寻到、密围繁香畔。", 
            "行乐便须早，奈何人间晚。"
        ], 
        "title": "塞垣春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "东华往事。", 
            "略识栽花意。", 
            "萧寺买佳邻，饶幽致。", 
            "怅望前人去，消息断，闲门闭。", 
            "扁舟情一系。", 
            "金粉园林，让出草堂清气。", 
            "平生爱赏，一壑一丘宜置。", 
            "又颇怨蹉跎，流年驶。", 
            "直恁行行散缓，都惊怪、新来异。", 
            "看春聊复尔。", 
            "道我厌厌，谢了蝶媒蜂使。"
        ], 
        "title": "鹤冲天 不过杏林庄二十年矣。六禾来述近游，兼示新词，率酬一解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "金粉池台，好风光、无端为谁分了。", 
            "判雨判晴，匀暖匀寒，商过短长昏晓。", 
            "卖花声向重帘听，刚一半、春魂惊觉。", 
            "镜华满、妆蛾晕窄，两边谁扫。", 
            "客燕将愁乍到。", 
            "知百五芳韶，去来多少。", 
            "几度看春，也似中年，何况绿窗人老。", 
            "赋情别有闲桃李，空流怨、江南残调。", 
            "料鶗鴂、秋心隔年又恼。"
        ], 
        "title": "花心动 春分", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "正月奁收，金铃语，亭馆家家装束。", 
            "娇花寒食近，料为容偏要，最新膏沐。", 
            "绣被佳人，文梁语燕，惊起东风眠足。", 
            "秦楼红棠树，敛晨曦恰换，每朝心目。", 
            "但芳约无凭，梦云多幻，又生枨触。", 
            "相思怜太酷。", 
            "暗浇冷、啼泪零绡幅。", 
            "细念想、蜂黄销后，蝶粉融余，酒醒时怎商春局。", 
            "便似蓬山隔断，都碍了、青禽来复。", 
            "谢桥侧、流莺熟。", 
            "知我惆怅，临去那回千嘱。", 
            "秀怀蘸波自绿。"
        ], 
        "title": "大酺 花朝雨望", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "云团粉絮，烛卷青烟，还是汉宫时候古。", 
            "泪花啼鸟，满眼东风恨无主。", 
            "浓愁聚。", 
            "银笺粉指，斑管乌丝，谁信赚人弦外语。", 
            "故国江南，怅惜平生见旗鼓。", 
            "感时侣。", 
            "天畔正寻系船，海上又吟今雨。", 
            "孤倚凝妆镜流，半单白苧。", 
            "断肠否。", 
            "归燕细说画帘，飞红暗尘幽素。", 
            "且待清明过却，旧家重数。"
        ], 
        "title": "泛清波摘遍 寒食，舟中展玩诸名胜珠玉，感音而叹，歌付浣蘩", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "小莲寸碧，伴粲几青圆，喜仍春俎。", 
            "绣罗闲户。", 
            "有嫱妆半面，似窥幽素。", 
            "酿熟村垆，最好斜阳对宇。", 
            "起来舞。", 
            "任月上兴移，堪便携取。", 
            "游事知几许。", 
            "看画桨家家，暗藏烟浦。", 
            "闹红旦暮。", 
            "料鸳鸯未忆，故人今度。", 
            "按曲当筵，早是歌莺意苦。", 
            "要新句。", 
            "约池波、管他春去。"
        ], 
        "title": "扫花游 荔湾对酒作", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "冰肌玉骨。", 
            "恰称求仙礼佛。", 
            "倚婵娟。", 
            "效月开鸾镜，分花入麝筵。", 
            "九衢来正暮，三岛去何年。", 
            "知是龙华伴，不胜怜。"
        ], 
        "title": "女冠子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "非花非雾。", 
            "梦里神仙风度。", 
            "隔蓬山。", 
            "云髻妆梳易，心经忏悔难。", 
            "绣檀金作缕，刻锁玉为环。", 
            "更有龙鸾誓，落人间。"
        ], 
        "title": "女冠子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "新萍荡柳，还是销魂江上。", 
            "看飘粉楼台都尽，占了清凉。", 
            "燕子归来，几家帘户闭烟塘。", 
            "双鸳谁见，闲情正在，云影天光。", 
            "小扇唤风，都随节换，何况斜阳。", 
            "便休忆、绿阴前度，更有梅黄。", 
            "叶叶罗衣，住湖西子又新妆。", 
            "琅玕文簟，颇黎翠枕，惹梦菰香。"
        ], 
        "title": "采桑子慢 水滨初夏写兴", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "桑绿黄鹂翳，春簧叶底，好音时度。", 
            "户闭烟塘，对清阴送日，离群难赋。", 
            "锦笺纵有，暗飘尽、年华风雨。", 
            "都拚与、镜里流尘自转，欢期何许。", 
            "草色危亭又暮。", 
            "尽闲愁、未关游误。", 
            "想人世、更谁非寓客，谁是吾土。", 
            "便把去来细念，算只有、情如故。", 
            "看看又惹相思，到门鸥鹭。"
        ], 
        "title": "黄鹂绕碧树", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "香夺莲华，甜逾桂栗，内官颁与尝新。", 
            "玫瑰谁先，一般味取馀春。", 
            "红绫重啖臣滋耄，更残牙、赐紫增荣。", 
            "坐凉阴，伴食朝朝，腹负羞扪。", 
            "京居压架丰茸满，怅花时人远，何况江村。", 
            "收拾繁英，饼师犹惜温黁。", 
            "上阳深锁莺衔尽，甚心情、说向程丞。", 
            "尽分甘，衫袖包归，共饱浓恩。"
        ], 
        "title": "庆春泽慢  蒙赏藤花饼分饷同直溪园", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "看群芳代谢，占断春光，婪尾连畦。", 
            "过草桥南望，恐扬州盛日，无此华滋。", 
            "向时祖园王墅，芜废属场师。", 
            "问碧玉谁家，销魂值得，留视图诗。", 
            "噫嘻。", 
            "驻车处，忍千梢茧栗，卖与凡厮。", 
            "岁岁兵尘里，恁轮蹄交遝，虐甚风姨。", 
            "永随洛花先后，名品旧京遣。", 
            "奈短发羞簪，还怜欲插无古瓷。"
        ], 
        "title": "忆旧游  丰台芍药", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "是何悠飏，半庭晴日，随风无著。", 
            "误群儿、扑地还争捉。", 
            "又斜上墙新垩。", 
            "六如空相谁真觉。", 
            "比沾泥奚若。", 
            "替剩春写照，浮萍一去，底处寻根脚。"
        ], 
        "title": "探春令  絮影", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "一舸清渠，曙风障断尘阛暑。", 
            "过云行处，不带些儿雨。", 
            "本亦浮家，花欲留人住。", 
            "无多路。", 
            "便随香去，收取荷盘露。"
        ], 
        "title": "点绛唇  泛舟八里台观荷次子有韵", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "爞爞熏梦断。", 
            "喜敲门客到，缺蟾斜瞰。", 
            "练波双桨，谈笑入葭薍。", 
            "露香花近远。", 
            "初阳妆就明艳。", 
            "未隔兼旬，看缃房翠菂，开谢渐过半。", 
            "苦念金鳖影畔。", 
            "牢落红衣，水怨蓬莱浅。", 
            "比还连雨，伤潦共菱芡。", 
            "一湾芳自占。", 
            "舟招况对词伴。", 
            "记否家江，正鱼肥荔美，和月趁潮泛。"
        ], 
        "title": "梦芙蓉  同梅生嘿园晓泛荷湾", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "秋至谁先省，看行朝、毕罗颁下，夏时犹准。", 
            "袅袅风将凉一味，付与汤官管领。", 
            "却抚得、银床片影。", 
            "抚序易生长年感，听哀蝉、还忆莲花饼。", 
            "包袖热，莫教冷。", 
            "流民织路无人振。", 
            "忍回思、承平士女，剪楸簪胜。", 
            "上苑虫文分明验，凄绝壶飧从径。", 
            "况旅食、飘零难定。", 
            "角黍花糕年年事，对旧京、内样滋悲哽。", 
            "牙齿缺，且留饤。"
        ], 
        "title": "贺新凉  立秋日蒙赏秋叶饼与愔仲同赋", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "中秋又及，正桂子香飘，拜恩笾实。", 
            "一样团团才满，坼还成十。", 
            "金盘玉屑分明是，忆冬郎、禁中曾直。", 
            "倚床閒啖，丹心最苦，素餐滋恧。", 
            "咄宫阙、何年此夕。", 
            "便影就山河，怎禁蟆蚀。", 
            "如许高寒楼宇，寘餐谁璧。", 
            "合修七宝谈容易，但画地、啖名奚益。", 
            "太清休滓，含毫欲赋，为君停食。"
        ], 
        "title": "桂枝香  中秋蒙赏月饼", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "五度过重九。", 
            "海曲风光，断送成衰朽。", 
            "登高无培塿。", 
            "小楼外、危绿萧疏槐柳。", 
            "不日奈层阴，及未雨、来中君酒。", 
            "却牵情，名园咫尺，梦痕非旧。", 
            "那堪阵阵哀鸿，流转关山，雪早衣谁授。", 
            "艰难开笑口。", 
            "风鹤里、差算黄花无负。", 
            "世事迫偷生，念有弟、先庐犹守。", 
            "对萸囊、支筇北望，为兄搔首。"
        ], 
        "title": "龙山会  九日集饮味云寓斋", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "此何声凄绝五更初，三号彻霜天。", 
            "忆传筹绛帻，重閤乍启，束带呜先。", 
            "换得千村万落，呼应海潮间。", 
            "谁复蹴人起，气尽中原。", 
            "此际欢场耳热，正灯明酒酽，如沸吹弹。", 
            "任门前风雪，啼断夜漫漫。", 
            "更哀鸿、相应旷野，盼阳乌、不出怎回暄。", 
            "最难忘，宣南残柝，戒旦当年。"
        ], 
        "title": "八声甘州  寒鸡", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "云黯康陵，芜深南内，片铜剩臭犹剧。", 
            "蹋鞠朋游，争棋不逊，若曹同此门籍。", 
            "尾随毡幄，更何羡、穿宫五百。", 
            "漫劳讥察，义子连翩，况兼豪贼。", 
            "一从夜度居庸，关钥难遮，印符亲敕。", 
            "家里忘归，覆舟渔后，歌哭都成陈迹。", 
            "一朝遗念，只天府、图藏警跸。", 
            "留名真个，威武馀风，就中呼出。"
        ], 
        "title": "庆春宫  豹房铜牌", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "兰犹带土，莲不辞泥，怎如伊清绝。", 
            "模金镌玉，貌不出、一种肌冰肤雪。", 
            "半窗寒日，尽厮守、又过残腊。", 
            "却没缘、识面东风，省惹许多蜂蝶。", 
            "满城心醉唐花，看水石盆中，曾否因热。", 
            "诗人可恼，浪举似、仙子淩波尘袜。", 
            "梅兄易谢，纵憔悴、国香休掐。", 
            "把蒜头、珍重收培，閒岁依然花叶。"
        ], 
        "title": "瑶华  水仙", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "回黄转绿。", 
            "谁透春消息。", 
            "入画纤眉舒未得。", 
            "幸语行人莫折。", 
            "留与千门作寒食。", 
            "御河侧。", 
            "青青怎如昔。", 
            "乍装点、可怜色。", 
            "忆当年、重为灵和惜。", 
            "肯信东风，玉关遮断，犹有羌儿怨笛。"
        ], 
        "title": "淡黄柳  新柳", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "生男莫重，生女莫轻，忠贞或在巾帼。", 
            "刬尽析津城郭，过闾为凭轼。", 
            "惜幺么，非闯贼。", 
            "误利匕、刺仇偏失。", 
            "恁纤弱，侠烈如斯，一何雄特。", 
            "闻说寇深时，邂逅中官，频问外消息。", 
            "处死寸心坚决，谁能犯完璧。", 
            "从先后，归毅魄。", 
            "附传尾、藉扶人极。", 
            "旧门巷，正对宫墙，阅年三百。"
        ], 
        "title": "应天长  明费宫人故里", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "试验旧衫回忆。", 
            "知是几场馀沥。", 
            "望疑影，嗅犹香，谁信坠欢难拾。", 
            "惨绿晕成重碧。", 
            "墟下可怜陈迹。", 
            "比白傅，说杭州，满襟况更闻琶湿。"
        ], 
        "title": "醉乡春  酒痕", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "羁居又入蕤宾律，新阴蓊然槐柳。", 
            "苦鹃愁听，荒蛙厌聒，琴曲迎薰初奏。", 
            "冠矮似旧。", 
            "任费恨声声，怎消长昼。", 
            "不是先呜，变商容易落秋后。", 
            "无情宫树一碧，况芜平梗泛，何限回首。", 
            "露逐盘移，天留叶翳，高处犹容痴守。", 
            "违山许久。", 
            "剩对鬓惭衰，蜕身怜朽。", 
            "别动经年，更烦相警否。"
        ], 
        "title": "齐天乐  早蝉", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "十斛明珠，不与换今宵，檐际新溜。", 
            "洒竹喧荷，风过欲停还骤。", 
            "灯外蓦地倾盆，顿气爽、似聆金奏。", 
            "恁梦魂冰簟禁否，堪喜旱田深透。", 
            "梦回翻忆宣南旧。", 
            "惯残更、徙床惊漏。", 
            "九重谢降旋忧潦，容易河开口。", 
            "今日满耳鼓鼙，谁暇问、庶徵休咎。", 
            "剩秃翁支枕，听渗漉，沈吟久。"
        ], 
        "title": "玲珑四犯  夏夜听雨从清真体", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "夜雨成秋，前尘计日。", 
            "胜游犹力。", 
            "一棹香云，疏花恋丛碧。", 
            "芳辰易驶，倾意待、同舟词客。", 
            "清寂。", 
            "支枕扣舷，得斯须将息。", 
            "铜驼废陌。", 
            "擎翠摇红，菰蒲恣陵藉。", 
            "无因再梦化国。", 
            "海南北。", 
            "寒却旧盟鸥鹭，自笑万波空历。", 
            "恁满房心苦，那似昔时颜色。"
        ], 
        "title": "惜红衣  立秋后五日同梅生重泛荷湾和石帚韵", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "廿年季夏重逢闰，匆匆立秋旬许。", 
            "翠盖花疏，缃房菂老，又说骚人初度。", 
            "笛杯再举。", 
            "记朋饮湖楼，坠欢如露。", 
            "况隔沧桑，液池回首棹行处。", 
            "而今悽指藕节，只渔乡几曲，销得残暑。", 
            "位占馀分，光随太乙，相对浑忘迟暮。", 
            "芳心最苦。", 
            "似为我淹流，犯风淋雨。", 
            "后十一年，可能来寿汝。"
        ], 
        "title": "齐天乐  观莲节鹤亭集饮十刹海樊山成《荷花生日》七律八首瞬已经月忆辛亥六月遇闰再闰则须辛巳矣戏作闰荷花生日", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "十年望断来鸿，发函乃出弥留顷。", 
            "苍凉掩抑，死生之际，一何神定。", 
            "我欲招魂，海天兵火，巫阳焉讯。", 
            "念百回千结，那时情味，盈眶泪，如泉迸。", 
            "石帚清狂无命。", 
            "恁荒波、日亲蛙黾。", 
            "颓唐尔许，不应真个，江郎才尽。", 
            "丛稿谁收，审音刊字，吾犹能任。", 
            "却自怜老耄，君还舍我，就何人正。"
        ], 
        "title": "水龙吟  得碧栖临没手札感痛代哭", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "镇相望、两年重见，新霜髭鬓如许。", 
            "苍茫家国无穷泪，都付笛声筝语。", 
            "肠断处。", 
            "对老柳残荷、谁复如前度。", 
            "江湖倦旅。", 
            "正妒煞迦陵，及身清晏，满意勘音吕。", 
            "多歧路，乾净可留片土。", 
            "年芳恐不吾与。", 
            "荃茅变化浑无准，虚说结兰延伫。", 
            "君试数。", 
            "恁旧社佳俦、沙散何缘聚。", 
            "匆匆又去。", 
            "羡巾箧携来，岳莲庐瀑，飞鞋蹑云步。"
        ], 
        "title": "摸鱼儿  题子有《填词图》即送其南下便道游岱", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "楼傍春阴，山衔小苑，可怜人似秋萤。", 
            "石城西去，溪绿黯冥冥。", 
            "来唤溅裙旧侣，认前迹、屧印苔生。", 
            "朱门闭，杏花风急，零落燕泥馨。", 
            "牵情。", 
            "争奈是，偷传香柬，初见云屏。", 
            "几惯閒、僝僽蓦笑逢迎。", 
            "漫道那时别后，多少事、说与无凭。", 
            "销凝久，年光暗掐，江柳又遥青。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "轻盈素靥。", 
            "向故山曾见，如许清绝。", 
            "睡力融肌，半亸苍翘，幽蹊悄步芳屧。", 
            "相思一夜青禽老，怕碎损、仙宫裙褶。", 
            "恁柴门、静掩馀寒，销得满溪明月。", 
            "应忆墙头唤酒，依依正望里，催怨离别。", 
            "此际高楼，并倚香肩，映取粉痕明灭。", 
            "东风纵解寻芳去，定迷却、前村残雪。", 
            "更黄昏、归棹重经，流水一春无迹。"
        ], 
        "title": "疏影 梨花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "轻飔飏桂楫。", 
            "岸曲杨花飘乱雪。", 
            "人去夕阳万叠。", 
            "怅物候顿惊，离愁空结。", 
            "临箫倦咽。", 
            "倚阑催遍啼鴂。", 
            "佳期杳，玉京旧约，髣髴梦魂接。", 
            "箫屑。", 
            "暮云低合。", 
            "更满地、江湖阻绝。", 
            "兰成身世漫说。", 
            "十稔狂名，几许华发。", 
            "唾壶敲尽缺。", 
            "向醉里、乾坤傲兀。", 
            "清吟懒，孤怀还共，浩荡远鸥没。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "桂院新凉嫩，看秀蕊离离，难画秋色。", 
            "曲映朱门，锁香苔金井，碧梧喧寂。", 
            "石磴萝阴湿。", 
            "认隐约、浪题浮壁。", 
            "甚杜郎俊赏，归来惆怅，绿窗风日。", 
            "弄白。", 
            "新蟾檐隙。", 
            "误临水眉梢，窥粉帘额。", 
            "往事豪情，几因歌驻辔，藉花围席。", 
            "屈指韶光隔。", 
            "叹胜地、风流都息。", 
            "恁无聊、掩泪林亭，故人共惜。"
        ], 
        "title": "曲游春 秋日与伯夔游徐氏园作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "绝艳宜簪，倩魂易冷，几回亸袅东风。", 
            "春娇乍倚，曲栏独映嫣红。", 
            "和醉重鸣怨瑟，弦间幽意有谁同。", 
            "斜阳外，断霞作被，残粉成丛。", 
            "犹忆故山步月，听杜鹃啼夜，绿碎烟空。", 
            "朱英数点，飞帘应为诗工。", 
            "镜里暗藏清泪，怕教零落乱云中。", 
            "深深院，浓愁未醒，争似花浓。"
        ], 
        "title": "庆清朝 海棠。用碧山榴花韵（一作陈衡恪诗）", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "十载琴台供跌宕，酒边垂泪清沤。", 
            "故人湖海谢交游。", 
            "归程何处，芳草极凝眸。", 
            "今夜凭阑风露里，几枝杨叶飕飕。", 
            "江城烟月照鹓愁。", 
            "梦回高阁，夜恋旧衾裯。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "楼上锦衾寒，楼外愔愔雨。", 
            "竹径芹泥湿未乾，不辨曾来处。", 
            "相对剔银釭，隔座迷花雾。", 
            "一霎欢娱一段愁，霎霎浑无据。"
        ], 
        "title": "卜算子", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "惆怅临歧酒一杯。", 
            "悄风黄叶共徘徊。", 
            "青灯低映绣帘开。", 
            "故国寒砧传晚信，锦衾瑶瑟动清哀。", 
            "三更残月渡秦淮。"
        ], 
        "title": "浣溪沙（一作陈衡恪诗）", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "回首秦林人望空。", 
            "片云流水隔香红。", 
            "玉箫帆落石塘风。", 
            "辛苦犹怜天上月，素秋飞影出瑶宫。", 
            "千门人语断肠中。"
        ], 
        "title": "浣溪沙（一作陈衡恪诗）", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "别后家山何处。", 
            "春去。", 
            "花底正持觞。", 
            "醉歌欹枕合欢床。", 
            "此际一思量。", 
            "多少密情深意。", 
            "无计。", 
            "那得是佳期。", 
            "旧欢新恨入颦眉。", 
            "肠断总难提。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "昨夜西风起画屏。", 
            "衰红残翠不胜情。", 
            "梦回愁度十三陵。", 
            "楼上锁尘留彩月，陇头流水怨离声。", 
            "看花垂泪忆归人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "一奁晓翠，荡澄湖，十里云絮无影。", 
            "垂柳移阴，甚换却，当日眼中风景。", 
            "远岫啼眉，夭桃媚粉，还认栖香径。", 
            "兰桡去也，闲愁琐得千顷。", 
            "因到日落禅关，青帘隔溆，颤寒笳不定。", 
            "携酒重来，算此意，千古谁人消领。", 
            "燕阁春空，鸳埼草长，魂断苍烟冷。", 
            "溯风高唱，莫教宿鹭惊醒。"
        ], 
        "title": "湘月", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "昨夜雨喧春睡，临明小起，润逼衣裳。", 
            "宿草迷离，狼藉杏药飘飏。", 
            "晓风约、市声渐远，野水漾、云霁孤光。", 
            "黯情伤。", 
            "泪流屏掩，凝想高唐。", 
            "平江。", 
            "欢期此日，鼓吹高阁，锦障风樯。", 
            "别后琵琶，为谁弹恨到潇湘。", 
            "怅萍散、难寻旧迹，指酒边、羞检清狂。", 
            "九回肠。", 
            "锦城花发，点鬓繁霜。"
        ], 
        "title": "玉蝴蝶", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "海燕归来黯羽衣。", 
            "画屏金簟琐清辉。", 
            "还共酒怀无气力，锁长眉。", 
            "雁字欹斜燕塞北，碧云萧澹楚天陲。", 
            "今夜故人魂梦去，不禁吹。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "十载重楼春破。", 
            "深琐。", 
            "无复理胶弦。", 
            "暗尘罗幕旧金钿。", 
            "花重已迷烟。", 
            "目断塞鸿征雁。", 
            "秋晚。", 
            "明月满关山。", 
            "相思相见恨应难。", 
            "魂梦在人间。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "十年踪迹楚江蘋。", 
            "稽首过慈云。", 
            "花雨空幡，碧山残磬，愁梦未曾醒。", 
            "而今寂寞樊川鬓，遮莫悔多情。", 
            "七夕心期，五湖旧约，归去可怜生。"
        ], 
        "title": "少年游 夜宿慈云寺", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "问金轮持世到何年，微尘碎虚空。", 
            "定露盘飞去，东莱海上，收影龙宫。", 
            "几许冥搜俯仰，遗构跨苍穹。", 
            "零落汾阴意，聊抵登封。", 
            "又是兵戈满眼，溯钧天梦破，草草沙虫。", 
            "费三生屐齿，同听一楼钟。", 
            "瘗蓬蒿、难寻珠镬，任万鸦、回阵噪西风。", 
            "空凭付，哀湍斜照，指点衰翁。"
        ], 
        "title": "八声甘州 吊雷峰塔并序", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "霭斜阳、晚山如镜，云光凄入平楚。", 
            "野塘花瘦闻鱼噞，门外乱萤成亩。", 
            "遥夜阻。", 
            "渐石上、凉生翠袖临风翥。", 
            "荒埼悄伫。", 
            "对落月空船，幽禽骤警，瑟瑟老茭语。", 
            "清游兴，怎奈销魂是处。", 
            "莫霜飞丝鬓千缕。", 
            "葛洪川畔三生约，付与笛声今古。", 
            "应莫负。", 
            "算漫趁、烧香愿了深深炷。", 
            "心期暗许。", 
            "几玉树歌残，青楼梦觉，来傍水云住。"
        ], 
        "title": "摸鱼儿 丁卯之夏，逭暑西溪，夜宿茭芦庵，徙倚门外，夜清山寂，窅然以思", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "人不见，燕空还。", 
            "曲径纹窗掩泪看。", 
            "水竹翛翛风日冷。", 
            "后门閒煞钓鱼竿。"
        ], 
        "title": "捣练子 丁卯秋日重过南屏故居有感", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "客梦醒，对坠月惊枝，并禽声细。", 
            "问缟衣人去，吴宫半绕流水，西崦开遍未。", 
            "抛铜仙铅泪。", 
            "但漫恐、故苑华鬘，劫换尘世。", 
            "何似。", 
            "矮筇倦侣，望里遥峰彫旧翠。", 
            "更怜取、湖壖步影，疏妆蘸明绮。", 
            "画船荡尽，付酩酊、渔天閒醉。", 
            "算后约、又自清商奏起。"
        ], 
        "title": "芳草渡", 
        "type": "词", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "一点梦中山，旷岁失攀历。", 
            "常迷具茨驾，空睨老骥枥。", 
            "片春气阴阴，微雪鹊枝集。", 
            "二三豪士过，振袂践佳觌。", 
            "驰道直如弦，轮蹄散霹雳。", 
            "桥柳转凋疏，野梅共靓饰。", 
            "冻肠腾棱芒，四剸霄汉色。", 
            "逶迤带城陴，泬寥支屋壁。", 
            "想公折脚铛，虬龙隐胸臆。", 
            "魂依谢公墩，戏咏见温克。", 
            "文章碎金类，开济有馀力。", 
            "吾党谁与归，九原起活国。", 
            "终拟筑邻邱，绕庐伴散栎。"
        ], 
        "title": "雪中访半山寺", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "明星何熠爚，绛云何葳蕤。", 
            "辉海万楼台，下此凤凰雏。", 
            "窈窈西樵山，比之藐姑射。", 
            "神人凝雪肌，餐风影空碧。", 
            "雅步汉宫仪，雅奏广陵散。", 
            "逢场留白头，谁怜幽情满。"
        ], 
        "title": "雪娘曲（为南海女伶李雪芳作）", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "山郭满秋光，兴怀访园菊。", 
            "廊万列层层，缀枝绚金玉。", 
            "四照动寒籁，霜露气初肃。", 
            "拥随哗仕女，衣鬓微馨触。", 
            "怜取遗世姿，题品属万目。", 
            "栖鸟窥茗坐，水石衔晴旭。", 
            "旦暮餐落英，痴对风吟竹。"
        ], 
        "title": "游胡园观菊", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "湖气酿为雾，层裹蚕栗纸。", 
            "玄鸟白鸟飞，错列都贴水。", 
            "复穿堤树去，馀影亦谲诡。", 
            "匡君下重帷，深严漱岩髓。", 
            "虎豹为之驯，鸾凤为之使。", 
            "想得五老过，天风韵棋子。", 
            "道机孰能隔，握盏笑相指。", 
            "瞬垂青云梯，吾从此逝矣。"
        ], 
        "title": "湖楼晓坐", 
        "type": "古风", 
        "yun": "纸"
    }, 
    {
        "author": "陈三立", 
        "era": "清", 
        "subtype": null, 
        "text": [
            "盛秋故侣临湖壖，邀观十里传馨桂。", 
            "岩峦回复烟岚消，一径交花满晴吹。", 
            "坟头两株异枝干，葳蕤丹蕊璎珞细。", 
            "止箯仰面眩眼目，光景醉人尤物最。", 
            "深入草木皆佛性，断续溪声初引睡。", 
            "俄惊楠竹上穿霄，十年重认午眠寺。", 
            "写经作塔诸天寂，窜影入林飞翮避。", 
            "遗基补筑松巅阁，围带列屏蓄山气。", 
            "二客病跛阻攀登，坐听寒滴觅新句。", 
            "别僧飞翠湿日脚，微笑已得西来意。"
        ], 
        "title": "琴初贞长剑丞过湖居偕往看桂花满觉陇遂至理安寺", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "移舸依山根，履级凌缈缥。", 
            "湖阴匿奥区，悬径羊肠绕。", 
            "下上勤穿筑，精庐寄霞表。", 
            "辟圃设亭台，卉石皆可宝。", 
            "俨彼神鳌背，文理镂妙巧。", 
            "飘唾天风秋，云物示鳞爪。", 
            "足底泱漭水，群峦拥奇矫。", 
            "主人笼万有，道欲一壑老。", 
            "啸歌荡虚空，闲酌亲飞鸟。", 
            "孤攀隔堤携，我亦赘蓬岛。"
        ], 
        "title": "登丁家山康氏别墅访主人不遇", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "城根吐广场，偕寻忘南北。", 
            "碧草连无垠，日气翻野色。", 
            "篱落转花径，丛菊自成国。", 
            "方塘鹅鸭喧，圈牛杂白黑。", 
            "暖风流未高，萌颖待滋息。", 
            "学稼通化工，茫茫呼后稷。", 
            "隔泥古松在，摩抚拨荆棘。", 
            "离披倒山影，挂枝悟写墨。", 
            "承平题句处，魂痕不可拭。", 
            "车音荡长墙，飞唾接归翼。"
        ], 
        "title": "携家观农事实验场还憩邻校六朝松下", 
        "type": "古风", 
        "yun": "职"
    }, 
    {
        "author": "陈三立", 
        "era": "清", 
        "subtype": null, 
        "text": [
            "海雨歇游氛，天清楼阁晓。", 
            "胜侣挟俱出，飞车疾于鸟。", 
            "郊原青茫茫，晴烟笼未扫。", 
            "新园初挂眼，篱下江流绕。", 
            "魔舞夺闲地，犹留玩芳草。", 
            "层坡耸孤亭，石窟穿窈窕。", 
            "把茗眺云物，人影栖木杪。", 
            "登降随仕女，写我溪光好。", 
            "艇子趋凫鹥，残阳满怀抱。", 
            "回复迷所历，四照俨蓬岛。", 
            "漠漠濠梁趣，恢恢劫尘表。", 
            "馀兴杂棹讴，忘归不知老。"
        ], 
        "title": "暮春抵沪同大武伯夔子言游半淞园泛舟小溪作", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "大小双忽雷，故事越千祀。", 
            "伐材奉使中，巧制韩滉始。", 
            "变乱散唐宫，历历兴亡史。", 
            "收玩几名流，燕庭资嫁女。", 
            "奇遇到今世，尤物合两美。", 
            "曾登主人阁，拂拭傲绿绮。", 
            "戏语失瑞山，谁解一弹指。", 
            "废拍形歌诗，侧听宁悦耳。", 
            "搁笔十年间，负诺不愧耻。", 
            "奈何增二图，未忘顽似鄙。", 
            "吾衰卧溪屋，坐阅九鼎徙。", 
            "强咏无好怀，敢与泰娘比。", 
            "独怜枕上人，跂脚接风轨。", 
            "终期调黄钟，雌雄凤吟起。"
        ], 
        "title": "题刘聚卿枕雷图", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "世乱占遁爻，入山斯可喜。", 
            "况守先畴旧，庐墓聚于此。", 
            "往岁窜海角，相公对拊髀。", 
            "余羡倦知翁，劫罅伏乡里。", 
            "出诵唱酬作，亦验隐居美。", 
            "其地奥而旷，繁花竹楩梓。", 
            "上冠霞峰台，下环玉带水。", 
            "闲身杂豚犊，课耕供祭祀。", 
            "何堪变愈亟，杀声沸两耳。", 
            "翁踵作流人，曲江已前死。", 
            "局蹐庇一椽，吟鬓换星晷。", 
            "眼穿不获归，烽隧暗南纪。", 
            "飞梦亦吹残，慰情留画纸。", 
            "汪生笔夺真，卧起墨云里。", 
            "吾侪等飘梗，有命笃行李。", 
            "期予织屦山，回戈雪国耻。"
        ], 
        "title": "题余尧衢同年倦知山庐图", 
        "type": "古风", 
        "yun": "纸"
    }, 
    {
        "author": "陈三立", 
        "era": "清", 
        "subtype": null, 
        "text": [
            "阅世皇王去如矢，旧都犹未梦魂底。", 
            "九衢车马葬氛霾，谁解低眉映窗纸。", 
            "光怪图书四壁闲，况接风流赵管间。", 
            "如山忧患不到处，高致幽情独掩关。"
        ], 
        "title": "题吴静盦寒匏簃图", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "超山有梅十万株，大庾邓尉显恢殊。", 
            "春浓结客恣探取，村村花烛天模糊。", 
            "寒香醉骨荡魂气，蜂蝶不到晴鸠呼。", 
            "编户贱花涎摘实，渍以盐酱输江湖。", 
            "独号宋梅历千古，盘踞殿脚神祇扶。", 
            "好事筑亭收怪丑，暂与摩抚终难摹。", 
            "陈侯裹足未预赏，自蓄百本誇吾徒。", 
            "搜拣众史追六如，巧夺造化遗其粗。", 
            "错出笔势幻奇景，岁时照眼无荣枯。", 
            "安用补山拓场圃，墙壁几榻花所都。", 
            "转愧曩游费腰脚，盛开但博娱斯须。", 
            "君家老人风光主，绵绵神理谁谓诬。", 
            "先兆题名况落手，天眷微尚彰勤劬。", 
            "旦暮谈画拂书屋，从哂何逊骄林逋。"
        ], 
        "title": "题陈叔通百梅书屋图", 
        "type": "古风", 
        "yun": "虞"
    }, 
    {
        "author": "陈三立", 
        "era": "清", 
        "subtype": null, 
        "text": [
            "梧几起哀音，披图荡胸臆。", 
            "附以熙甫状，惨淡孤儿笔。", 
            "维母丁穷屯，影事悬历历。", 
            "机声读书声，依倚中夜泣。", 
            "贤豪基树立，一灯辉其国。", 
            "新说改家范，孰念放而失。", 
            "儿味保恩勤，人纪有胶漆。"
        ], 
        "title": "题周养安篝灯纺读图", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "周汉而还垂玺印，儒学摹辑转相竞。", 
            "颇阙元明迄当代，失宝遗珠亦其病。", 
            "成哲亲王雅嗜古，列诒晋齐最称盛。", 
            "保延数叶遘崩坼，渐易盐米辱题评。", 
            "居士声名老画师，目睹散落泪欲迸。", 
            "购收抉取增未备，绝艺奇能叠辉映。", 
            "文何家法沿革存，天壤流传此后劲。", 
            "论世应怜别怀抱，摩挲孤躅百灵盟。"
        ], 
        "title": "题松月居士印集", 
        "type": "古风", 
        "yun": "敬"
    }, 
    {
        "author": "陈三立", 
        "era": "清", 
        "subtype": null, 
        "text": [
            "污人尘昏昏，风云掩飘忽。", 
            "燕市起悲歌，孰得建安骨。", 
            "骚坛有飞将，挟句探月窟。", 
            "影蔽芙蓉旗，辉满金银阙。", 
            "下士仰之笑，但解守株橛。"
        ], 
        "title": "题欧阳南雷诗卷", 
        "type": "古风", 
        "yun": "月"
    }, 
    {
        "author": "陈三立", 
        "era": "清", 
        "subtype": null, 
        "text": [
            "誓卜幽居傍湖曲，画手设施无不足。", 
            "挺立长梧凉压屋，旁罗矮细千竿竹。", 
            "层层都活石气中，夜捲秋声入吟腹。", 
            "楼台窈窕出晴雨，山水氤氲界边幅。", 
            "应带坡公葑草堤，恍接逋仙梅花麓。", 
            "英妙少年亦痴绝，要令梦染灵峰绿。", 
            "异时朱况两秃翁，携访赓歌任沉陆。"
        ], 
        "title": "题赵叔雍高梧轩图", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "崩坼乱喧呼，有身复安寄。", 
            "片椽青溪上，老益慕气类。", 
            "忆溷鄂王城，得子好兄弟。", 
            "不恤文酒污，偷娱风雨晦。", 
            "兴移九曲亭，登降连数辈。", 
            "波江齧山根，钟响漏苍翠。", 
            "子为最少年，捷抚陶桓桂。", 
            "丧乱枳如发，瞬及易鼎岁。", 
            "长公促一瞑，痴愿瘗烽燧。", 
            "子专持画笔，力与鹿床配。", 
            "只影天北南，呵壁俟饿毙。", 
            "霜髯出海楼，重见活鬻艺。", 
            "赠幅愈清远，魂开桃源记。", 
            "踵营梁丧，风义在残世。", 
            "古来独行传，于子足流涕。", 
            "癖嗜诱题咏，今昔肯相弃。", 
            "差摅恶怀抱，硬语动长喟。"
        ], 
        "title": "赠汪社耆", 
        "type": "古风", 
        "yun": null
    }, 
    {
        "author": "陈三立", 
        "era": "清", 
        "subtype": null, 
        "text": [
            "武烈翊中兴，楚材冠当代。", 
            "文派亦俱昌，沿流等起废。", 
            "湘乡接桐城，雄跨欲无对。", 
            "羽翼郭与吴，云龙瞻进退。", 
            "湘绮别树帜，映古纷杂佩。", 
            "末运稍衰竭，能者犹数辈。", 
            "袁子生其乡，沾被笃所爱。", 
            "壮志遂时杰，纵辔忘历块。", 
            "惘惘终自返，一几八家在。", 
            "温故效语言，有颖出荒秽。", 
            "九霄湛露垂，挹之滋渴肺。", 
            "此事根效友，冥漠盈万态。", 
            "贱简竖儒业，孤呓绝狂吠。", 
            "我老馀诱子，物外馨謦欬。"
        ], 
        "title": "赠袁伯夔", 
        "type": "古风", 
        "yun": "队"
    }, 
    {
        "author": "陈三立", 
        "era": "清", 
        "subtype": null, 
        "text": [
            "小廊吐岩腹，重重裹苍翠。", 
            "城堞浮湖光，市屋沈山气。", 
            "擎椀霄汉间，茗馨得微醉。", 
            "醉归不用筇，魂魂生羽翅。"
        ], 
        "title": "游山馆啜茗", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "卅龄始生汝，而汝兄姊殇。", 
            "娇小得母心，晨夕不离旁。", 
            "虽乏经史训，闺诫颇已详。", 
            "有家吾所愿，有行汝则伤。", 
            "矧怀漆室忧，及兹海波扬。", 
            "加笄礼草草，遑暇检嫁箱？", 
            "自来祥女归，能券家道昌。", 
            "绵绵文忠泽，四叶流馀庆。", 
            "汝婿英妙年，木天欻回翔。", 
            "科名岂毕事，乔木希前光。", 
            "勿倚命服荣，黾勉实尔襄。", 
            "词翰固小技，纂绣亦寸长。", 
            "恭俭慎初终，忠孝相扶匡。", 
            "汝家有祖姑，信州屹祠堂。", 
            "我昔表合祀，办香敬维桑。", 
            "闻当京居时，椎髻罗缥缃。", 
            "自非宅澹静，何由淬明强？", 
            "兹编汝童习，汝母亲丹黄。", 
            "百读尚未厌，终身何不臧？", 
            "庶几敝帚享，抵赠千金装。"
        ], 
        "title": "婉女归林以蓝氏女学压装并书以勖", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "瘴云六月山煁烘，我初谒公沧海东。", 
            "茅檐竹椽拄刀戟，台飓夜捲如飞蓬。", 
            "其秋把晤榕叶底，坐叹铸错哀藏弓。", 
            "湘江一卧遂契阔，闻鼙又见边烽红。", 
            "峭帆微服炮满耳，年时手障鲲身雄。", 
            "山川百战付竖子，天胡此醉神其恫？", 
            "陔除弄笔累千纸，敛抑奇崛何冲融。", 
            "左书彭画足正气，鼎足晤对江楼中。", 
            "赋诗报君愧衰惫，努力忠孝承门风。"
        ], 
        "title": "杨勇悫公家居所临阁帖芝仙观察以一纸见贻感旧赋谢", 
        "type": "古风", 
        "yun": "东"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "重阴羃三山，霪潦动骑月。", 
            "君攐石鼓云，掉头晓当发。", 
            "腥风满天地，到处蛟鼍窟。", 
            "岳岳茶陵公，抡贤绝私谒。", 
            "屈伸任变化，离合感倏忽。", 
            "论交饶楚才，识君晚咄咄。", 
            "故知名父子，时辈迥度越。", 
            "出手试郡符，巨变定仓卒。", 
            "甘棠众犹爱，直木谁敢伐？", 
            "闽江人海流，南下亘百粤。", 
            "深杯滟金波，不醉已兀兀。", 
            "刺船吾归眠，江鸥与灭没。"
        ], 
        "title": "送秦子质太守炳直应粤帅之辟", 
        "type": "古风", 
        "yun": "月"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "圣清解经轶唐宋，仪徵帅粤开讲堂。", 
            "手裒鸿籍授铅椠，千四百册森琳琅。", 
            "儒风津逮亘岭海，东塾晚出扬芬芳。", 
            "节楼黤黮六十载，谁其嗣者南皮张。", 
            "威弧外弦内缮政，树人本计无时忘。", 
            "大营精庐署广雅，建局益揽东南良。", 
            "燹馀孤本慎譬勘，水木如画罗朱黄。", 
            "就中乙部十居七，治史欲絮研经长。", 
            "鳌峰藏书始清恪，洛闽道脉存缥缃。", 
            "后来左海倡汉学，一径乍辟寻榛荒。", 
            "通经致用士所职，韦传弗读终回惶。", 
            "祛卢立学未百稔，犹庋十万誇谟觞。", 
            "觥觥邹鲁付挦扯，望海无乃航绝潢。", 
            "育才报国匪二事，刀笔筐篚吾何望？", 
            "君怜横舍割清俸，远致如馈贫家粮。", 
            "山渊渔猎各餍愿，九数教艺重彷徨。", 
            "同声倡和若有分，积石便可规曹仓。", 
            "三年祠禄愧殖落，炳烛东壁分馀光。"
        ], 
        "title": "何粮储成浩以广雅丛书捐置鳌峰书院赋谢", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "孤儿昔病疟，父闻城中归。", 
            "入门手拊额，未语先献欷。", 
            "谓汝勿先我，声出泪亦随。", 
            "是时月正午，当户松风吹。", 
            "年年暑月夜，此味悬心脾。"
        ], 
        "title": "四月十三夜", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "人生聚散安可量，五年君再官吾乡。", 
            "别后相思莫复道，灯前感旧真断肠。", 
            "我乘轺出遂归卧，君亦剖竹浮沅湘。", 
            "积年党籍坐不调，转徙岭表鸣循良。", 
            "豸衣入闽髭满颊，相视此别周星强。", 
            "是时节府气沆瀣，喁喁滨海希天浆。", 
            "君独胡为慕止足，潞河厂市閒相羊。", 
            "徵书强起牧旧治，无乃造物巧报偿？", 
            "艰虞欲引义未可，龙性肯与时低昂？", 
            "公馀墨墨就我语，玉堂天上谁能忘？", 
            "当年忧天亦自哂，宁料及世沧尘扬。", 
            "山中麻鞋阙奔问，读诏西向涕泗滂。", 
            "伏蒲碧血半亲故，招魂那更哀国殇！", 
            "长安如棋近廿载，陆沈谁实尸其殃？", 
            "亲贤再起天不憖，剧哉国殄人之亡。", 
            "君今移官何所骋？不管耆孺怀甘棠。", 
            "哀鸿在野鼠在社，念此岂独离情长。", 
            "吾衰倘免蹈海死，还望三至绥南畺。"
        ], 
        "title": "感别小帆世丈移藩湖南", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "村夫累月不入城，旧馆红遍芙蕖茎。", 
            "主人钩帘忽见省，故假花事要诗盟。", 
            "褰裳欲从畏火伞，药铛经案前后横。", 
            "磔禳傩索震衢郭，叩门亲故频相惊。", 
            "羡君书丛拥香卧，百沴谁敢当墨兵？", 
            "等閒游赏亦有分，咫步邈若瞻蓬瀛。", 
            "尔时升堂愧左海，风露自喜愚池清。", 
            "手莳三岁再被潦，鱼鳌狼藉初华赪。", 
            "阜比避贤夙勇撤，惧以蹇薄殃黉英。", 
            "宁知咎徵卒不贳，李既玉折刘珠倾。", 
            "他时委弃等一败，蓦地摧枉能无情？", 
            "花前咄咄凭子问，天运如此吾安程？", 
            "碧栖书来幸安健，多恐笛谱成秋声。"
        ], 
        "title": "谢珍午招观鉴亭荷花并柬幼点", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "液池缭碧回团城，红云亿千承露茎。", 
            "金鳌车过辄流憩，忍向沧海寻鸥盟？", 
            "比闻宸游肃禁卫，花光仗影波纵横。", 
            "梦中犹疑香满载，绝驰道度还自惊。", 
            "谁知沧桑在俄顷，急雨打叶声皆兵。", 
            "妖狐据殿鸟鸣社，咄此一劫灰方瀛。", 
            "红梨汗竹并焦土，巢痕廿载悲西清。", 
            "对君伤时复感旧，蒿目何限鲂鱼赪！", 
            "风涛池馆且凄厉，矧揽京辇霜前英。", 
            "苇湾往日足可惜，酒人散尽朱华倾。", 
            "再来葭薍恐弥望，老矣宁复舟招情？", 
            "君行持橐直清籞，六飞河洛占归程。", 
            "秋房心苦听候雁，莫误变徵为新声。"
        ], 
        "title": "珍午和诗感及昔游因叠前韵奉答", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "去年溪流高平城，今年海涨禾减茎。", 
            "天方西顾那可吁，且喜胡汉新寻盟。", 
            "黄祥鼠舞逮比户，臭腐谁遣当涂横？", 
            "苇茭朱索不辟鬼，却假春令桃符惊。", 
            "要知震荡出天意，风雨夜发如鏖兵。", 
            "荔奴谏果汝何罪，也殉艑舰漂沧瀛。", 
            "跫然孤艇狎浪至，诗笔摇掷江春清。", 
            "残灯对坐话潇晦，信宿望断晴窗赪。", 
            "因思战尘起碣馆，观台云物方英英。", 
            "十生九死脱兵际，有泪如海从谁倾？", 
            "昨宵檐响迸西朔，入破枨触梦馀情。", 
            "爱君诗好词更好，出门泥潦今焉程？", 
            "晓来稍霁复苦暑，打纸试听苍蝇声。"
        ], 
        "title": "幼点风雨中孥舟枉存见和前作并示去夏寄太夷词再叠以答", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "蒸愁作诗牢成城，一字动费髭数茎。", 
            "不如单舸就烟水，鸥鹭邀我尸秋盟。", 
            "昨宵败兴夜转午，雨止无奈痴云横。", 
            "却留奁镜待三五，匹练切汉禽不惊。", 
            "山河大地指头在，影过莫话修罗兵。", 
            "此江湍濑幸稍远，所慊潮汐通裨瀛。", 
            "我衡君宇间一苇，还往相饷风月清。", 
            "顷来似嫌村酒薄，挈榣教助衰颜赪。", 
            "世间何者算吾有？园池草木空菁英。", 
            "佳人良夜岁几见，不醉忍放金盆倾？", 
            "鉴亭此际正可鉴，照见平子巡檐情。", 
            "相望村郭三月近，诗筒如响谁严程？", 
            "北来新雁乱心曲，归橹怕作呕鸦声。"
        ], 
        "title": "七月十五夜舆幼点泛月同赋兼答珍午再叠之意三叠前韵", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "笙璈裙屐尘倾城，火龙烛天红万茎。", 
            "出门海沸不可度，飞奴瞥下寻前盟。", 
            "涉旬留月月渐远，剩有满纸秋光横。", 
            "危亭人外发孤啸，拨刺宁免池鱼惊。", 
            "我诗三鼓气衰竭，君顾淬锐蒐心兵。", 
            "轻艖笑乱一水碧，孰与出峡淩重瀛？", 
            "鲸呿鳌掷总泡影，何物能滓圆灵清？", 
            "潭潭旸谷晞发近，幸吸瀣皎餐霞赪。", 
            "水仙一操洗众籁，侧耳静听张咸英。", 
            "苇间孥音合让我，醉泥渔父馀杯倾。", 
            "旧巢昨过暑已退，柳衰荷败低徊情。", 
            "老梧虽槁中琴料，生恐薪爨烦规程。", 
            "更阑夜静戒晨驾，檐雨又作催诗声。"
        ], 
        "title": "二十六夜珍午寄示叠和望夕泛月诗时以仓神出游不果行也四叠答之", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "鱼陂潦退横空罾，绕楼枯㮨垂荒藤。", 
            "好风过江噪檐鹊，失喜联臂来诗朋。", 
            "炎氛涨城散汤社，容我蛰卧如溪僧。", 
            "五旬一面语不尽，痛逝相慰情可胜？", 
            "玉屏山色缭沙步，岂不欲往病未能。", 
            "峭帆灭没暝潮急，金波风縠光交腾。", 
            "写经一去迹如埽，谁信瞥眼成衰兴！", 
            "当年泛月恣还往，半夜吹火劳溲蒸。", 
            "汀茫展谑不即枕，倦倚书卧迷鸡蝇。", 
            "有时觅诗松影底，风际循发双鬅鬙。", 
            "法门岂能离文字，漫署不二张三乘。", 
            "无端荷芰自焚裂，出岫冉冉轻云升。", 
            "葛垞访梅偶维楫，愁见病橘围寒塍。", 
            "移文招隐付诙笑，宦味那复分淄渑。", 
            "呜呼墓草今宿矣，虚摭治行铭欧曾。", 
            "千编手校恐亦尽，上市往往逢签幐。", 
            "廿年俯仰有如此，世事何限羹齑惩。", 
            "吾宗诗盟更忍割，老宰畿赤侪聋丞。", 
            "新归有弟昨过我，为话危阪犹淩兢。", 
            "侨居颇亦感华屋，吟尽漏鼓声鼕鼟。", 
            "两贤洒然步庭庑，宁免百念来填膺？", 
            "诗成先后举似我，读竟三叹施之縢。", 
            "䙰褷独鹤久不舞，敢整倦翮当霜鹰？", 
            "长篇恶韵苦相难，琢句况费铢铢称。", 
            "张侯宾馆倘思旧，合有赓响供追徵。", 
            "新来开径得三益，此集唱和逾松陵。"
        ], 
        "title": "六月十三日丹曾肖韩同舟枉存因访叔伊玉屏山庄有诗徵和感念损轩昔日之游即次其韵并视珍午", 
        "type": "古风", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "秋江澄碧蛟可罾，蓊然山木蟉苍藤。", 
            "典船都尉昔开府，节楼官烛罗宾朋。", 
            "陵迟岸谷欻卅载，谁遣曹舍閒于僧？", 
            "公孙绳武佐旧治，游刃一割恢恢胜。", 
            "零星竹木不足办，清啸乃亦登高能。", 
            "诗成煮酒迟我至，含意恳款神轩腾。", 
            "我随樯燕惯来往，熟睇栋宇怜废兴。", 
            "曲江谪去绯衣代，流柹蔽水方蒸蒸。", 
            "大航百艘锐自任，宁意白璧来青蝇？", 
            "堑山填海事未竟，病发临别霜鬅鬙。", 
            "兼官从此属两府，寝以致寇占负乘。", 
            "太阿倒持漏卮注，更弄假面教猱升。", 
            "端言发覆转遭摈，坐见横决谁堤塍？", 
            "楚材晋用古恒有，要自甘苦知淄渑。", 
            "斲轮老手尽引去，规矩何以贻孙曾？", 
            "亿金学技岁为底，浪费画革翻书幐。", 
            "狺狺一骨况群睨，门户可勿荓蜂惩。", 
            "君何所恋久縻此？纸尾署押都船丞。", 
            "先臣心血百存一，力引坠绪怀冰兢。", 
            "灵之来下昨秋赛，波际祠鼓声鼟鼟。", 
            "人天今昔剩一痛，矫首大厦寒予膺。", 
            "鼓山献晴足朝爽，且共买布缝行滕。", 
            "风涛屴崱试纵眼，嗟汝绊绁如驯鹰。", 
            "吾衰款段亦懒御，埋照乡里甘无称。", 
            "通家姻亲语不择，敢谓史料于诗徵？", 
            "夜来望斗梦云䍐，早晚风雨踰殽陵。"
        ], 
        "title": "答丹曾叠韵见赠", 
        "type": "古风", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "偏师突来窥空城，砉然健翮摩枯茎。", 
            "老松云壑兀自卧，渐冷旧梦温新盟。", 
            "张侯豪宕王子婉，君更委折兼纵横。", 
            "电灯一作纸为贵，刮眼流沬喜且惊。", 
            "父书满腹气愈下，众坐不肯轻言兵。", 
            "爬搔辄复中痒处，目笑井底论裨瀛。", 
            "吾生百为任真放，癖爱石瘦亲泉清。", 
            "颓唐此笔近且秃，君顾传讽滋颜赪。", 
            "昨诗触痛到和雪，益我对酒思耆英。", 
            "墓门一闭万事已，宁管地轴东南倾？", 
            "春明花月久泡影，蛩駏林下能忘情？", 
            "向平五岳终独往，汗漫判断扶摇程。", 
            "朝阳之鸣吾敢券，犹忆威凤雏时声。"
        ], 
        "title": "五叠答肖韩见和", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "老守不居郡，秋晏仍南征。", 
            "欲乘观日兴，登高望神京。", 
            "三山培塿耳，爱此石鼓晴。", 
            "霜寒月挂树，相挈波峥嵘。", 
            "候久目力疲，青红稍前迎。", 
            "欻作金一道，碧际腾铜钲。", 
            "惜哉片黑在，不恣朱华明。", 
            "君言昔跻岱，天宇廓以清。", 
            "我屡蹑此眺，风霾或迷程。", 
            "少俟安可知，沧尘亦已平。", 
            "未辞衣露重，幸养腰脚轻。", 
            "侧身更北向，薆然万山横。"
        ], 
        "title": "十六日陪刘漳州溎煜登大顶峰观日因话旧游感赋二首即送其监税泉州 其一", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "昔我去国日，当君出守年。", 
            "浔阳九派水，牂牁万里天。", 
            "谁知廿载隔，共此一壑泉。", 
            "中间君诣阙，田盘少留连。", 
            "而我卧故邱，翠微梦如烟。", 
            "慈仁寺今烬，顾祠能独全。", 
            "因忆枣花卷，何时续墨缘？", 
            "顷登水云亭，望古风涛边。", 
            "三宿那免恋，酒阑逾缠绵。", 
            "欲从君人城，愁闻鼓填填。", 
            "今夕月有食，不如江上眠。", 
            "君行渡此江，我会杖孥前。", 
            "回看大顶石，有诗请留镌。"
        ], 
        "title": "十六日陪刘漳州溎煜登大顶峰观日因话旧游感赋二首即送其监税泉州 其二", 
        "type": "古风", 
        "yun": "先"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "天公不谅耕者苦，当晴不晴雨不雨。", 
            "入秋乾暵逾七旬，浙沥偶沾何足数。", 
            "水田龙蜕不断声，山田龟坼无完土。", 
            "藷藤掀翻随风飞，稻穗瘦薄向日舞。", 
            "去年苦水今苦旱，剜肉可怜疮不补。", 
            "煌煌蠲贷闽独无，匪民之辜谁实主？", 
            "追徵火迫典卖尽，此状无人告大府。", 
            "昨闻守令爇佛香，为民斋祈满城睹。", 
            "过时虽雨亦何用，禁嚇无端及屠户。", 
            "开镰须丐半月晴，民自吁天祷田祖。"
        ], 
        "title": "苦旱吟", 
        "type": "古风", 
        "yun": "麌"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "十年前识禹川翁，谈笑治疫如拨麷。", 
            "隔江林子得口诀，时发奥窔开群聋。", 
            "君尤高弟早入室，被辟久隶船司空。", 
            "豁然肝胆吾所契，疴痒渐与家人同。", 
            "今年祲疠亘村郭，自夏滋蔓徂秋冬。", 
            "疏防谁复省敝鬼，一发重险如伏戎。", 
            "肢冰额汗脉细促，剩此灵府无霾雺。", 
            "张目语君与林子，身非吾有惟君从。", 
            "君蠲寝食日十诊，处剂甚引千钧弓。", 
            "药随病转病应药，但有利导无坚攻。", 
            "阴消阳息七日复，观者始诧旋知功。", 
            "由来危事重委制，安得如子谋人忠！", 
            "当生使起理固尔，所贵谨慎非矜隆。", 
            "因思曩事悼予季，匪疾之死医实虹。", 
            "恨不得君张一帜，三占从二摧其锋。", 
            "嗟哉此道亦榛莽，燕石鱼目当途充。", 
            "海西药市遍都会，得非空穴宜来风？", 
            "师传一脉幸广衍，接迹郭玉遥源通。", 
            "不材虽寿究安用，晚节何以砭愚憃？"
        ], 
        "title": "病退赠医者鸿友县丞", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "客从建州归，视我送行诗。", 
            "为述贤守政，士民图以思。", 
            "贤守吾所习，实茂名故宜。", 
            "朅来获展卷，题咏如列眉。", 
            "因索老夫句，愧无幼妇辞。", 
            "廿年伏田里，疾苦粗能知。", 
            "福州视建州，瘠等奢俭歧。", 
            "自从互市来，漏脯聊充饥。", 
            "算缗垂卌载，骨尽嘬其皮。", 
            "山赭林木乏，钱荒茶纲疲。", 
            "比年更旱涝，十户九流离。", 
            "岁币苦搜括，鸡豚细无遗。", 
            "铤鹿岂得已，丛爵弥可悲。", 
            "君来摄郡符，下车廉声驰。", 
            "阳春气满腹，百蕴不一施。", 
            "却遭按剑眄，还忆专城治。", 
            "嵯嵯黄华秋，别来忽已期。", 
            "会当游鲤湖，问俗木兰陂。", 
            "谁谓民无良，直道傥在斯。"
        ], 
        "title": "题程听彝郡侯芝城送别图即送其监税兴化", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "苏盦诗如人，志洁旨弥夐。", 
            "世儿昧真源，孟浪赏奇横。", 
            "鲁连天下士，宁屑仪衍竞？", 
            "我读述哀作，声泪一时迸。", 
            "深谈因感旧，悲哽语难竟。", 
            "考功抱古心，得子足后劲。", 
            "熟闻过庭训，佛理杂儒行。", 
            "遗著今刊行，绮语总见性。", 
            "文章有嫡乳，心地先扫净。", 
            "吾衰百不就，对子愧提命。", 
            "卅载三四面，此会何日更？", 
            "时艰恃节坚，俗薄忌名盛。", 
            "子诗固自云：英气能为病。"
        ], 
        "title": "沪上晤苏盦出视新刊考功词并海藏楼诗卷感赋留赠", 
        "type": "古风", 
        "yun": "敬"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "西溪窈以曲，万绿中一庵。", 
            "低篷犯雨至，凭槛春波蓝。", 
            "伊人来往处，诗响沈烟潭。", 
            "至今味遗欬，水木幽香含。", 
            "青山了可揖，香火依瞿昙。", 
            "燹馀石陷壁，承平存胜谈。", 
            "何当芦雪际，月泛缘源探？"
        ], 
        "title": "希村颖生同泛西溪憩交芦庵谒樊榭祠", 
        "type": "古风", 
        "yun": "覃"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "春风桃李簇花开，云海亲身洗眼来。", 
            "衣钵师传钦硕学，始知岩邑有澹台。"
        ], 
        "title": "次韵和邱仙根山长寄怀 其一", 
        "type": "绝句", 
        "yun": "灰"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "南国甘棠爱戴同，园亭结构善尤工。", 
            "斐亭艳说江郎笔，独有才情压海东。"
        ], 
        "title": "次韵和邱仙根山长寄怀 其二", 
        "type": "绝句", 
        "yun": "东"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "海上思君倍怅然，新恩同拜九重天。", 
            "重杨不绾离情住，眷恋庭闱忽七年。"
        ], 
        "title": "次韵和邱仙根山长寄怀 其三", 
        "type": "绝句", 
        "yun": "先"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "数点红蕉挹露浓，窗横楝影互蟠胸。", 
            "花间酬酒邀明月，电话三更断壁钟。"
        ], 
        "title": "次韵和邱仙根山长寄怀 其四", 
        "type": "绝句", 
        "yun": "冬"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "蜡炬谈兵幕府秋，刘虞残客老田畴。", 
            "可怜谁卖卢龙塞，桑海茫茫万事休。"
        ], 
        "title": "题刘壮肃奏议后 其一", 
        "type": "绝句", 
        "yun": "尤"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "威名北府似牢之，淝水能驱百万师。", 
            "别有骑驴湖上意，秦淮桃叶渡江时。"
        ], 
        "title": "题刘壮肃奏议后 其二", 
        "type": "绝句", 
        "yun": "支"
    }, 
    {
        "author": "陈衍", 
        "era": "清", 
        "subtype": "七言绝句", 
        "text": [
            "万里封疆久寂寥，筹边谁复李文饶。", 
            "休言将帅思鼙鼓，台阁于今亦续貂。"
        ], 
        "title": "题刘壮肃奏议后 其三", 
        "type": "绝句", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "分明旧月，證曲廊小径，钗玉低压。", 
            "入袂香寒，折得繁枝，灯窗横影清绝。", 
            "相看相笑情何限，那信有、他年轻别。", 
            "占湖山、小住千春，相伴此生孤洁。", 
            "一去边关万里，飘零信老矣，前事休说。", 
            "岁岁年年，不见花枝，只见镵天冰雪。", 
            "凄凉梦也愁寻去，更休道、江南天阔。", 
            "纵人间、魂返无香，一缕旧痕难灭。"
        ], 
        "title": "疏影    忆湖上旧月簃梅花", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "万化途中为侣伴，窈窕千春，自许天人眷。", 
            "来去堂堂非聚散，泪乾不道心情换。", 
            "噩梦中年拚怨断，一往凄迷，事与浮云幻。", 
            "乍卸严妆红烛畔，分明只记初相见。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "閒居寂静同僧院，漠漠香寒灯影暗。", 
            "倦抛书卷晓钟残，微瞰冰窗孤月伴。", 
            "故人江海音尘断，欲语无人空自咽。", 
            "新来别思海同深，始恨从前如未见。"
        ], 
        "title": "木兰花", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "翠衣小小，偎卸红襟同命鸟。", 
            "探使殷勤，不见罗浮梦里人。", 
            "交相媚妩，谁识莲垂心独苦。", 
            "香冷难收，地老天荒誓白头。"
        ], 
        "title": "减字木兰花    心畬王孙蓄倒挂鸟一双属赋，一名收香。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "鸡唱催将息，乌啼续苦吟。", 
            "半床书蠹共销沉，字里悽迷时遇少年心。", 
            "塞雪连三月，时花抵万金。", 
            "年时刻意怕春深，不见春来春去感而今。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "殿春春已去，池台如梦，销魂一顾。", 
            "梦不分明，休问谁家庭宇。", 
            "淡薄脂痕慵傅，拚禁受、几番风雨。", 
            "君莫妒，同命东风，尽甘迟暮。", 
            "空自忏、绀鬓年年，情天易老，念念芳悰非故。", 
            "不应邂逅，迎笑花枝，如此萧凉情绪。", 
            "试检点、人间何味，漫赢得、清愁如许。", 
            "谁共语，倦矣栖林静羽。"
        ], 
        "title": "玉漏迟    五月见芍药", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "花径冥冥取次行，旧盟全负甚心情，爇香灰尽也须惊。", 
            "悬榻经年虚望眼，寄声几度费吟魂。", 
            "人天留影一彊村。"
        ], 
        "title": "浣溪沙    阅彊村词，忆及望予南归，悬榻以待者经岁，中间数寄词相问，凄然有作。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "传恨空中语漫诃，高楼偏受夕阳多，十分幽怨隔帘波。", 
            "一代芳华消歇尽，堂堂吾友付谁何。", 
            "料无险忌到梨涡。"
        ], 
        "title": "浣溪沙    为病树题《佳住楼词意图》", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "衰病逢辰强举觞，倚阑高处怯流光。", 
            "曾无瘦菊酬佳节，看尽归鸦掠夕阳。", 
            "尊未暖，意先凉。", 
            "此心安处是何乡。", 
            "应怜倦影随阳雁，犹恋巫闾绝塞霜。"
        ], 
        "title": "鹧鸪天    丁丑九日次愔仲韵", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "最难忘、一湖寒碧，围湖都是山色。", 
            "十年藏影深深地，留作此身长忆。", 
            "吟未歇，正徙倚、寒梅一树明孤月。", 
            "曲廊暗屧。", 
            "爱五夜钟声，半空塔影，生事最幽绝。", 
            "今宵梦，还向那边游历，凄迷亭馆非昔。", 
            "明窗素榻低徊处，清泪那禁偷滴。", 
            "窗未白，却不道、一身僵卧边城雪。", 
            "残釭欲灭。", 
            "算犹花，背床疏影，相对伴愁寂。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "乍回暄霁，蓦地还飞雪。", 
            "一分也无花信，拚作十分勒。", 
            "慵起毡毹深拥，宿酒都无力。", 
            "閒情非昔。", 
            "漫天风絮，偏是今朝上红节。", 
            "堪笑推排不去，相对星星发。", 
            "应忆携手湖边，千树压寒碧。", 
            "惆怅他生未卜，罢著今生屐。", 
            "何时将息，寸香灰尽，还为年芳恨啼鴂。"
        ], 
        "title": "六么令    花朝，次愔仲韵。", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "宿雨苔生，轻烟柳染，嫩茸细缕芳痕浅。", 
            "暗中欲换旧池台，落红满地无人管。", 
            "眉黛初描，裙腰乍展，出游天气趋妍暖。", 
            "惟馀冰绪不曾温，相看犹是寒林眼。"
        ], 
        "title": "踏莎行    新绿", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "燕子嗔帘不上钩，碧天有恨笑牵牛。", 
            "今生只道圆如月，小别犹惊冷似秋。", 
            "天易老，水空流。", 
            "閒情早向死前休。", 
            "炉香隔断年时影，未必新愁是旧愁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "偏爱沉吟白石词，只缘魂梦惯幽栖。", 
            "扁舟一片长桥影，依约眉山压鬓低。", 
            "无限好，付将谁。", 
            "漫云别久不成悲。", 
            "思量旧月梅花院，任是忘情也泪垂。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "濛濛扑面真无赖，欲满虚空界。", 
            "只因柳絮惜春残，如梦花枝梦也未曾看。", 
            "辞枝一任风吹去，难捉年芳住。", 
            "漫分流水与泥尘，倦眼枯时无泪溅离人。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "树掩疏篱，花园密坐，栖迟半亩芳园。", 
            "几日重来，已惊梅叶阴圆。", 
            "海棠枝上胭脂淡，点客衣、飞雪翩翻。", 
            "暗销凝、拥髻含情，强自扶妍。", 
            "闭门长与薰炉守，甚番风偷递，春已堪怜。", 
            "宿雨难收，依然留住春寒。", 
            "惜春刻意仍多负，漫等閒、轻送年年。", 
            "且开怀、小聚为佳，随分尊前。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "浮天渺渺江流去，江流送我归何处。", 
            "寒日隐虞渊，虞渊若个边。", 
            "船儿难倒转，魂接冰天远。", 
            "相见海枯时，乔松难等期。"
        ], 
        "title": "菩萨蛮    丁亥十二月舟中作", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "日课多年取次休，春来与病久绸缪。", 
            "那堪梅雨更淹留。", 
            "香篆销沉閒睡鸭，小窗屈曲上牵牛。", 
            "看花随分待凉秋。"
        ], 
        "title": "浣溪沙    己丑秋七月病中赋此", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "老枫臃肿春不叶，山门万古寒鸦色。", 
            "石巉径微出奥幽，下俯风轩见鹰脊。", 
            "插天积铁磊嵬高，迎面殊形动魂魄。", 
            "白公赋泉不赋石，应知对此愁笔力。", 
            "病翁登临爱绝顶，选杖直上穷行迹。", 
            "局蹐何必非人间，纵目高空竟何益。", 
            "我难问天伸不平，更付撑胸千石壁。"
        ], 
        "title": "登天平山同病老作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "身行邓尉心戒坛，非松非柏森屈蟠。", 
            "西山今生恐不到，对此皮骨空汍澜。", 
            "从来柏身尚劲直，故斗奇肆横阑干。", 
            "神物中断霹雳斧，两活不复资泉源。", 
            "我疑柏空寿者相，忍辱节解降魔顽。", 
            "一物精诚有不灭，奈何已死诬苍天。", 
            "平生松风满怀抱，得兹魂梦双牵连。", 
            "不须长短较南北，啜茶倚树钟声圆。"
        ], 
        "title": "柏因社观柏", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "归桡晚寻石湖渡，春湍箭激风裂衫。", 
            "大声震撼海潮寺，直下叶叶喧蒲帆。", 
            "巴僧肃客憩荒构，了无果茗资乡谈。", 
            "石龛立佛炯天眼，特兆上吉施灵签。", 
            "三光弛隳陷鬼域，神傥欲福吾所贪。", 
            "地荒盗斥居聚少，范公祠宇空毵毵。", 
            "惜哉目成不得往，香雪一树明高檐。"
        ], 
        "title": "石湖山", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "天然大青绿，画稿芟荒寒。", 
            "我来春雨中，白云正未閒。", 
            "连环锁碧流，上扃白玉关。", 
            "濛濛入瓮底，舟外无人寰。", 
            "至人道非一，或潜或在天。", 
            "动静偶殊迹，精诚原往还。", 
            "事业一竿重，黾勉无穷年。", 
            "徒然诧高隐，安窥龙德全。", 
            "我愧介推风，奉母乐清涟。", 
            "夷犹更何事，饭香篷底烟。"
        ], 
        "title": "三月二十一日雨中奉母游七里泷", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "人生实梦幻，好梦良无多。", 
            "念念役贪嗔，狰狞战修罗。", 
            "我生未闻道，尘镜稍揩磨。", 
            "常以梦庄慢，自验心平颇。", 
            "畴昔梦一室，清虚息吟哦。", 
            "窗外皎夜光，梧影悬婆娑。", 
            "其明异常月，混漾怯金波。", 
            "又梦谁氏园，满植芭蕉窠。", 
            "叶大时卷舒，翻露如风荷。", 
            "清凉泻肝腑，刹那洗烦疴。", 
            "景光似欲曙，隔溪辨烟螺。", 
            "经年此两梦，异境难传摩。", 
            "见君纪梦诗，心證知无吪。", 
            "哀哉众浊苦，酣呓纷痴魔。", 
            "努力事净业，把臂期南柯。"
        ], 
        "title": "和庶侯纪梦诗", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "凄凄露为霜，点点泪成血。", 
            "顽云尔何心，林际幻明灭。", 
            "傥过陆浑奇，开此径路绝。", 
            "万物有归根，敢让秋一叶。"
        ], 
        "title": "次韵复园红叶诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "秋高游踪寄禹穴，雨中携屐同谢公。", 
            "隔江故人具尊酒，连朝听雨酣乌篷。", 
            "山灵何心展重九，招要二客淩高峰。", 
            "拿舟稽山次山麓，始见淡日开矇眬。", 
            "庙门严扃扫行迹，司钥村媪来龙钟。", 
            "廊阴碑荒窆石断，苍柏郁郁含悲风。", 
            "唧啾万蝠穴殿庑，遗矢堂陛尘埃封。", 
            "巍然庙貌焕圭冕，儆予气象惊犹逢。", 
            "天翻六载祀典废，灭德斲本虚报崇。", 
            "景臣私叩凛僭亵，敢以孤愤伸皇穹。", 
            "帝光天下塞魑魅，铸鼎刻画今难穷。", 
            "幽无鬼神明无礼，祸烈洚水神其恫。", 
            "还挽暮色跻绝顶，荡怀出没千山濛。", 
            "耸身愿附秋隼上，放目沧海观朝宗。"
        ], 
        "title": "九月十九日同复园谒禹陵登会稽山顶", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "庚戌重九那可忘，置酒萧凉广化寺。", 
            "愁对先朝两白发，写图题句供流涕。", 
            "是时新遭相公丧，隔湖第宅喧哀吹。", 
            "江山雕疏老成殂，桓公此座当谁继。", 
            "九原可作应痛绝，大荒披发今何世。", 
            "玄阴凝冱日暂开，绮皓天留资倚畀。", 
            "国门馀生竟重入，访旧仍返西州骑。", 
            "岁寒堂上作端午，玉盘角黍曾分赐。", 
            "岂知遁窜复人间，去天万里题糕字。", 
            "我皇广渊齐圣祖，天降殷忧岂无意。", 
            "蹉跎小忠甘九死，回潮万事空馀泪。", 
            "怀贤念乱数佳辰，唳霄一雁心相寄。"
        ], 
        "title": "节师见予九日诗寄语曰岂忘庚戌重九耶何诗中未及之盖是秋节师入都吊张文襄公之丧予以九日邀同陈韬老集于十刹海广化寺凄然相对二老皆有诗刘松庵为图记之今忽忽八载矣感赋长句奉寄以志哀", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "早菊争得露，晚菊只得霜。", 
            "清严一气中，夜夜弥夫凉。", 
            "秋魂摄缥渺，凝魄为幽芳。", 
            "隐然堕孤月，破此寒畦荒。", 
            "霜心与菊性，婉娈成相忘。", 
            "摇天一杵尽，忽见初日光。"
        ], 
        "title": "洗心阁中菊花开时复园来住一月将别为诗四首 其一", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "飘香经几秋，托根暂尺地。", 
            "我花如日月，历劫食不既。", 
            "深明洗心阁，瓶巾在水次。", 
            "朝帘捲秋妆，欲夺西子媚。", 
            "下榻来幽人，一月同寤寐。", 
            "花魂忽入腕，雪壁书奇字。", 
            "开御绝代芬，别有经天泪。", 
            "菊固不易知，知菊良不易。"
        ], 
        "title": "洗心阁中菊花开时复园来住一月将别为诗四首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "三春复一蘖，九秋蕴一葩。", 
            "陶醉有时醒，屈饥岂无涯。", 
            "秋心忽荡漾，跨凤仙如麻。", 
            "一笑睇灵修，玉宇明朝霞。", 
            "愿为广长舌，遍向人天誇。", 
            "天胡移我情，暮气横相遮。", 
            "归哉褊心子，澹对无闷花。"
        ], 
        "title": "洗心阁中菊花开时复园来住一月将别为诗四首 其三", 
        "type": "古风", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "相赏必至精，爱极反成狷。", 
            "落落隐逸图，凛凛独行传。", 
            "凡流溷终古，花知应泪溅。", 
            "岂无同心人，颠倒获一见。", 
            "飘零自根蒂，天地存畔岸。", 
            "兀然醉吟魂，孤影若相劝。"
        ], 
        "title": "洗心阁中菊花开时复园来住一月将别为诗四首 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "一室留得秋，好花天所纵。", 
            "夜夜下孤月，写影碎鸾凤。", 
            "香寒初意满，情深晚妆重。", 
            "出门履繁霜，乃知天宇空。", 
            "故人溯江舟，独续水窗梦。"
        ], 
        "title": "复园既去夜坐洗心阁对菊偶成", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "骤暖作雪候，晶天忽萧飒。", 
            "鳞鳞激黯波，殊光动楹榻。", 
            "泄云掩长飙，扯挦成破衲。", 
            "残照万古痕，阵雁带孤塔。", 
            "气兼冰炽竞，色冱天地杂。", 
            "燠雨两非真，仰立愁阊阖。", 
            "山鬼不见天，嗒尔何问答。", 
            "吹息彼何心，万象困噂沓。", 
            "吾方有菊事，萧然一酒榼。"
        ], 
        "title": "散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其一", 
        "type": "古风", 
        "yun": "合"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "世事虽谬悠，花理固常定。", 
            "飘风极控搏，独立渠有命。", 
            "淡回遗世妍，静益寒妆靓。", 
            "蕉身对散花，维摩了无病。", 
            "山居接萧寺，深夜发钟磬。", 
            "真寂动者存，人天感至听。", 
            "出入一世间，矫放孰为正。"
        ], 
        "title": "散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "世外青溪翁，湖秋常一来。", 
            "执手隐呜咽，积愤高镵崖。", 
            "携作富春游，叠锦随帆开。", 
            "贪山厕俗旅，杂沓争舷隈。", 
            "丝风繫九鼎，钓者真奇才。", 
            "登临赚我辈，蹀影东西台。", 
            "归舟犯深黑，星芒久徘徊。", 
            "尖风逆浅舵，破席吟空杯。", 
            "卧庐追亡逋，光景造冥哀。", 
            "可怜正则痛，自诡昌黎谐。", 
            "连朝以诗至，远江堕予怀。", 
            "骑鲸水仙梦，吞象螺狮涯。"
        ], 
        "title": "散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "连墙老居士，淡味等僧粥。", 
            "日出吸苍凉，日入拥残烛。", 
            "舂枕饱惊涛，缘空意仍蹙。", 
            "夙种哀乐深，大千震微触。", 
            "蒙庄齐是非，骀荡返不复。", 
            "不如守一者，硁硁转自足。", 
            "三年结邻居，微许同归宿。", 
            "繫马终一驰，冰坚反成燠。", 
            "八表极萧寥，何寄偿幽独。"
        ], 
        "title": "散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "生还竟相见，破涕海日楼。", 
            "君真晞发侣，我慕必复俦。", 
            "书丛割片席，朝夕坐万流。", 
            "因依馀二子，苍天彼何求。", 
            "连床鸡戒晓，苦语不能休。", 
            "懒师一尺涕，惝恍诸天愁。", 
            "排阊岂真梦，臣袖香烟浮。", 
            "含生愤所切，义敢惭蚍蜉。", 
            "昭昭九死志，惧为再见羞。", 
            "君去日淼淼，我思积悠悠。"
        ], 
        "title": "散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其五", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "湘累故憔悴，盛气齐包胥。", 
            "扬己敢辞毁，忠愤谁能踰。", 
            "飘飘鲁连子，才辩詟昏愚。", 
            "顺逆虽较然，粪土安可圬。", 
            "滔天非一族，吾道其云孤。", 
            "心伤有难言，所痛雠所愉。", 
            "覆车一丘貉，恢恢信非疏。", 
            "此辈亦何恤，𧥄𧥄悲同鱼。", 
            "江汉复狼狈，祸水趋故墟。", 
            "沈吟故侯言，天意终何如。"
        ], 
        "title": "散叟复园先后来湖上同作富春之游过沪与石钦下榻海日楼旬日别后皆有诗至作感怀六首寄答 其六", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "插天嵯峨起寸地，隐然不平为何事。", 
            "浪迹七年江海人，心芒一片春坊字。", 
            "名山学道望久绝，射虎残年傥可致。", 
            "干公鱼壳为小鲜，益阳烹狗真异味。", 
            "平生四海胡开州，悲来同作汗漫游。", 
            "天门昼开詄荡荡，侧足不得三日留。", 
            "违天之血可为碧，违人万口嗔何求。", 
            "高曾祖父服食地，今来姓字愁探喉。", 
            "天下贤豪惟二李，安邱复壁恩难酬。", 
            "髯也穷愁天地窄，浪公意气幽并秋。", 
            "君梦仙人示神翰，大书五岳悬高楼。", 
            "庄严百级出弹指，莲花日观云交浮。", 
            "满堂丹翠扫不去，暂居一日真忘忧。", 
            "邓楼卑凡不足道，汉武真形仍画稿。", 
            "高怀恢宕移我情，梁月梦君颜色好。", 
            "我居南山多白云，劳人夜梦空纷纭。", 
            "山中黄石何齿齿，旷世难逢沧海君。"
        ], 
        "title": "夏五月与愔仲同年北游过天津主瀹老浪公两家浪公一夕梦至一处层楼复阁琳琅满架一老人以所书楼额视之首尾为五楼二字中覆以纸问浪公曰试射何字曰当是凤字老人微哂曰君知五凤楼耳揭视乃岳字也浪公既志之爱其名属予归请太夫人书之因题长句于后邀愔仲同作且视瀹老", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "湖堂扇残暑，山中凄已秋。", 
            "楼栏下黄叶，新悴故不留。", 
            "惊烽隔旦暮，尘语破岩幽。", 
            "死生一大事，历劫成虚舟。", 
            "荒龛出盘磴，袖底长江流。", 
            "海云足疮雁，息机怪閒鸥。", 
            "境地范身世，旷愤皆妄浮。", 
            "清游拟佳梦，暂蝶吾希周。"
        ], 
        "title": "戊午七月廿三日苏庵招同彊村长劬澍斋游龙井登棋盘山有诗奉和一首", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "漫游选地作重九，焦山佳处曾留庵。", 
            "载梦扁舟倏惊起，压篷秋翠堆晴岚。", 
            "松寥阁开置床席，持螯呼酒江动帘。", 
            "我难破戒继山谷，旧京风味题糕谙。", 
            "归来有盦祀忠敏，严装屹立如遐瞻。", 
            "当年陪宴盛宾客，招魂一老摧霜髯。", 
            "抱岩嫏嬛信幽步，极目烟树穷淮南。", 
            "僧房隐几待落日，江声上引风雷酣。", 
            "晚铺重云献日脚，海门深慎开镜奁。", 
            "横天一抹展奇翼，飘飖赤凤仙人骖。", 
            "浮生万事此不负，逢辰一笑良非憨。", 
            "归山我无真实意，但剽绝景供迟淹。", 
            "暝楼归倚荡明灭，幢幢馀影摇镫龛。"
        ], 
        "title": "九日同彊村病山两侍郎愔仲阁丞强志弟焦山登高", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晚上峰头观落日，霞表诗情极孤纵。", 
            "夜来山门踏明月，呼吸风雷转空洞。", 
            "松杉挂月是何年，写影惊涛法梁栋。", 
            "千洄万激声合时，门内霜钟初发瓮。", 
            "坐阶五人相对闲，抚掌山灵撰幽梦。", 
            "欲诉烦冤访彭屈，傥出琴高波裂缝。", 
            "明月清风孰为我，颠倒悲欢笑搏控。", 
            "不如遗世老磐陀，镇卧奔腾了宾送。"
        ], 
        "title": "重阳后一日同人定慧寺山门夜坐", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "世短意空多，脱屣苦不早。", 
            "劳生甘息机，已复伤病老。", 
            "昔同湖上游，君选南湖好。", 
            "我营茆三间，君亦架檐橑。", 
            "新瓦见炊烟，一饭笑先祷。", 
            "衰迟迫婉娈，窃冀十年保。", 
            "君多身后言，诙谐破煎恼。", 
            "我习陵谷悲，常恐迹如扫。", 
            "安知隔晨别，盖棺事即了。", 
            "惝怀骤惊触，未信斯人少。", 
            "冲冻梅始花，怪事出白旐。"
        ], 
        "title": "觚庵先生挽诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "身世惟残山，供眼伤春心。", 
            "閒居费幽屐，佳处分微吟。", 
            "摘茶蹩狮峰，冲雪僵云林。", 
            "僧楼饭疏雨，树屋眠潮音。", 
            "还极汗漫游，江舟纵攀寻。", 
            "上餐子陵鱼，下招真逸禽。", 
            "往往嚼佳句，却病愈苓蔘。", 
            "我拾后山馀，君痼简斋深。", 
            "难放一字过，索瘢契虚襟。", 
            "哀哉所历妙，回相成萧森。", 
            "良辰怯孤往，腹痛当何岑。", 
            "神伤后难继，坡语谶我今。"
        ], 
        "title": "觚庵先生挽诗 其二", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "残年所托命，濡煦友生仗。", 
            "好客君所同，倾耳空谷访。", 
            "往来践篱落，两家罗酒酱。", 
            "近伤彊村翁，老怀西河怆。", 
            "简招强来游，谈笑讵云畅。", 
            "岂期异路悲，转先嬴博葬。", 
            "湖涛挟风雨，灯影凄属纩。", 
            "死非妇人手，此谊古所尚。", 
            "相送为高贤，君可无怏怅。", 
            "但遗后死哀，酸膈何时忘。", 
            "温温度岁约，翻手忍相诳。", 
            "迟来我何言，相向声一放。"
        ], 
        "title": "觚庵先生挽诗 其三", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "知君有遗恋，南湖与青溪。", 
            "乱后归草堂，藤竹当路迷。", 
            "苍莽度陇悲，暂洗青玻璃。", 
            "万事馀挂眼，手植牡丹畦。", 
            "常约当花时，一醉烂若泥。", 
            "对宇散原翁，悬寐荒城鼙。", 
            "携酒邻园花，吟入万方啼。", 
            "从兹断经过，残杨付乌栖。", 
            "结邻亦何好，同此积惨悽。", 
            "今秋重九辰，偕朋破幽蹊。", 
            "两翁清若鹄，静影相扶携。", 
            "暂榻尚馀梦，陈迹安可犁。", 
            "翁当序君诗，契分欧梅齐。", 
            "报君我何有，触泪书新题。"
        ], 
        "title": "觚庵先生挽诗 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "有求不得望不见，秋空碧落长愔愔。", 
            "人生何故撤天纪，嶕峣惟石环孤吟。", 
            "同心幸期戴安道，遗我焦尾仁盲瘖。", 
            "试弹一曲破幽涕，若哀窈窕回高深。", 
            "孤山处士去千载，零梅槁瘦愁至今。", 
            "何当坐君起孤奏，引袂馨魂还故林。"
        ], 
        "title": "谢梅生赠琴", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "千皱万透飞来峰，散花一色真神工。", 
            "立雪溪山最佳处，岁朝一笑家人同。", 
            "红亭著我玉峰底，风柯冰涧交笙钟。", 
            "清寒肃肃振衣袂，屡乾琼液玻璃钟。", 
            "前年同来记俞老，示疾弹指还虚空。", 
            "人事往往遭扼抑，惟有清兴天难穷。", 
            "人生行乐贵勉强，斯言吾取六一翁。", 
            "欲界清都不常见，天机所赴为豪雄。", 
            "沉阴晚开入霞气，连霄万叠生微红。", 
            "凉风为报故人忆，题诗正在明光宫。"
        ], 
        "title": "己未正月二日偕妇及絜先觉先两弟至灵隐寺己未", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "水凝山欲无，枯桐坐隐几。", 
            "寥寥写予心，皑皑通万里。", 
            "坐我天地初，仙佛皆后起。", 
            "一花象帝先，孤梅谁氏子。"
        ], 
        "title": "雪后寄怀梅生", 
        "type": "古风", 
        "yun": "纸"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "寒儒气蔬笋，亦饱风露鲜。", 
            "藏神昨相报，玉肪盈菜园。", 
            "清晨一书至，说荔甘我涎。", 
            "如披米颠帖，如许载一船。", 
            "密语缄密意，馨密在我边。", 
            "启筐裹新叶，一一赪珠圆。", 
            "天然冰雪肤，绝代姑射仙。", 
            "生心色香味，破我金刚禅。"
        ], 
        "title": "何梅生以荔枝三百颗寄饷报诗四章 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "百年相见迟，一笑同臭味。", 
            "空持岁寒心，莫报佳实馈。", 
            "去年贻素琴，壁悬写空意。", 
            "但味老苏诗，知音弹可废。", 
            "林珍虽细物，发兴见深致。", 
            "及时谢芸芸，孤往极所恣。", 
            "聊破重深阻，芳香表同嗜。", 
            "区区缩地心，中有违天泪。"
        ], 
        "title": "何梅生以荔枝三百颗寄饷报诗四章 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "东坡昔迁谪，海角挂孤光。", 
            "林家赏红紫，翟舍叩昏黄。", 
            "义井独后汲，至味逡巡长。", 
            "偶过荔枝港，累累照沧浪。", 
            "父老欣见留，及食邀过尝。", 
            "海南一卷诗，字字含幽芳。", 
            "无入不自得，火宅生微凉。", 
            "披猖今何世，敦俗忽已亡。", 
            "湿沫相呴濡，良厚诚可伤。"
        ], 
        "title": "何梅生以荔枝三百颗寄饷报诗四章 其三", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "襄阳有耆旧，采桑逢佳客。", 
            "坐之桑树底，曾不废采掇。", 
            "不知何所言，酬答朝至夕。", 
            "古人足风味，难为不知说。", 
            "何当造君庐，晨露正可摘。", 
            "饱啖三百颗，树下同列席。", 
            "清坐尽日影，两忘语与默。", 
            "那能知许事，聊用自怡悦。"
        ], 
        "title": "何梅生以荔枝三百颗寄饷报诗四章 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "既秋愿夏又经时，岭海衣冠已似棋。", 
            "使者欲行吾再至，嘉鱼下酒话官仪。"
        ], 
        "title": "广州杂诗 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "满岁平亭有颂声，西江万目属韦平。", 
            "独怜绿净亭中月，曾照论诗过四更。"
        ], 
        "title": "广州杂诗 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "二卵三言失此才，酒欢几日倏成哀。", 
            "风波舟楫愁无那，却渡珠江掩袂来。"
        ], 
        "title": "广州杂诗 其三", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "海外分无徐福岛，盛时犹说郑和舟。", 
            "解歌黄鸟真明哲，龙斗蜗争恐未休。"
        ], 
        "title": "广州杂诗 其四", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "半旬凉吹换炎曦，地缩天移不自知。", 
            "谁分穷冬搜箧笥，秋纨犹有报恩时。"
        ], 
        "title": "息力杂诗 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "日日从人冷水浇，寸丹馀热那能消？", 
            "笕泉偏近征夫枕，无雨无风响彻宵。"
        ], 
        "title": "息力杂诗 其二", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "格林印度马来由，织路班兰各自求。", 
            "老懒无心知四国，况能从汝学咿嚘？"
        ], 
        "title": "息力杂诗 其三", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "等閒一雨变炎凉，廛市园林本不常。", 
            "奴价山中犹倍婢，新来椰子傲槟榔。"
        ], 
        "title": "息力杂诗 其四", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "女闾东国连樯至，利析秋毫信霸图。", 
            "海外幸留邹鲁泽，吾宗雄杰一时无。"
        ], 
        "title": "息力杂诗 其五", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "千户家家货殖雄，斯人忍独坐诗穷？", 
            "杜鹃北望年年拜，长剩风怀付酒中。"
        ], 
        "title": "息力杂诗 其六", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "天才雅丽黄公度，人境庐诗境一新。", 
            "遗集可留图赞稿？南溟草木待传人。"
        ], 
        "title": "息力杂诗 其七", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "百万宾萌保惠难，只身跨海捍狂澜。", 
            "卅年不是孙铭仲，群岛谁知有汉官？"
        ], 
        "title": "息力杂诗 其八", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "一尘曾坠海西南，刺眼青山急欲探。", 
            "却对石人两无语，鬓华墓树各毵毵。"
        ], 
        "title": "槟榔屿李丕耀所建义冢亭二十年前尝乞余记亭有李石像没十稘矣", 
        "type": "绝句", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "龙象真成小鼓山，廿年及见请经还。", 
            "何期六十陈居士，听水椰林海色间。"
        ], 
        "title": "极乐寺留谂妙莲方丈", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "爨洗相须有万家，故应抱瓮薄南华。", 
            "君看三叠匡庐瀑，只与山僧煮茗芽。"
        ], 
        "title": "蛇莓山西人潴水处俗呼石流水", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "水墦是处是渔庄，树石都含海色凉。", 
            "摸蛤捉鱼潮复汐，那知人世有沧桑。"
        ], 
        "title": "海珠屿", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "凿空真成绝迹行，祇怜乱木不知名。", 
            "烧痕匝地看俱尽，黛色参天尚幸生。"
        ], 
        "title": "自威雷斯雷乘火车至大白蜡书所见", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "锡石天留待卝人，山山如玉土如银。", 
            "纵然碧眼饶机事，地宝犹支百十春。"
        ], 
        "title": "白蜡处处产锡山石皆作玉色西人锯磨以制器布地", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "道左穹窿一洞天，丈寻钟乳不知年。", 
            "却愁混沌朝朝凿，肯赦灵岩为散仙？"
        ], 
        "title": "石山左转有洞供老子像榜老君岩", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "荒榛野箐满空山，瓯脱宁知不放閒。", 
            "三十年前谁过此，琼州莫再作台湾。"
        ], 
        "title": "吉隆车中口号", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "螳雀相乘鹬蚌持，开门延敌悟来迟。", 
            "扶馀尚乏虬髯主，枉睨中原劫后棋。"
        ], 
        "title": "馆故甲必丹叶来宅叶盖土人拥以平乱者既因惠潮客民不协质成于英人遂隶英时有演说革命者援此晓之", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "漏卮狂药甚金缯，悔祸天心傥可凭。", 
            "侥倖山中间草木，也随时世谧中兴。"
        ], 
        "title": "山木蔓生能去鸦片毒人称中兴树", 
        "type": "绝句", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "出门已见月三圆，犹似闽山八月天。", 
            "行尽西南转西北，金沙江口望滇边。"
        ], 
        "title": "十一月十五夜舟行缅甸海", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "竹琴泥鼓舞腰回，骠乐当年岂此才。", 
            "桑濮故应声靡靡，奈无情绪为渠哀。"
        ], 
        "title": "乡人以缅伶侑觞即席口占", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "莽氏遗臣独若存，长侪猿鹿畜林樊。", 
            "朝朝屈膝娱行路，瓜果艰难一饱恩。"
        ], 
        "title": "湖亭驯象缅王所俸也予以食则跪", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "千龛万佛绕浮图，七宝雕嵌世绝无。", 
            "遗噍尚希檀施福，尔时白塔亦金涂。"
        ], 
        "title": "大光塔", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "双流合响如听乐，四树连阴胜结茅。", 
            "赖有寄庐温处士，评书说画算新交。"
        ], 
        "title": "温旭初出示董恽书画册留题双溪寄庐", 
        "type": "绝句", 
        "yun": "肴"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "远见疏灯炯海天，静闻虚涧响风泉。", 
            "西来礼塔还经此，为欠僧楼一宿缘。"
        ], 
        "title": "宿极乐寺", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "独于异俗行家礼，族谱亲编见本原。", 
            "对榻寺楼无月夜，海天别后总留痕。"
        ], 
        "title": "王汉宗同宿寺楼求跋所编族谱", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "龙牙犀角斗新晴，似为波臣管送迎。", 
            "月午西风吹密箐，分明文岛豕啼声。"
        ], 
        "title": "舟行南海日在两山间苏门答腊束群岛也", 
        "type": "绝句", 
        "yun": "庚"
    }, 
    {
        "author": "陆求可", 
        "era": "清", 
        "subtype": null, 
        "text": [
            "月榭风吹瘦。", 
            "露井烟笼秀。", 
            "不须人面映、红光透。", 
            "喜季女宜家，花下香车骤。", 
            "燕子来时候。", 
            "问前度诗人，又到玄都观否。", 
            "和白雪、妍华依旧。", 
            "奈我成衰丑。", 
            "折一枝、簪在佳人首。", 
            "看灼灼风流，娇态应难有。", 
            "莫遣渔郎走。", 
            "鸡犬声中，恐认作、秦人洞口。"
        ], 
        "title": "一枝花（桃）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "洛阳国色朝酣酒。", 
            "一捻香痕，岁岁还依旧。", 
            "桃李由他红紫斗。", 
            "花王恰在春风后。", 
            "沉香亭畔飘长袖。", 
            "醉写金笺，拂槛天香透。", 
            "愿捧玻瓈称万寿。", 
            "绣巾徐敛笙歌昼。"
        ], 
        "title": "蝶恋花（牡丹）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "满院晴风，宿露洗芳丛。", 
            "灯烁烁，绿盘龙。", 
            "结绮楼前开了，此恩不属黄钟。", 
            "背日当阶无数，费尽天工。", 
            "年来金带浑无种，万花会上漫相逢。", 
            "簪双髻，映帘栊。", 
            "自可调和金鼎，何缘持赠西东。", 
            "全仗王筠作赋，重吐轻红。"
        ], 
        "title": "出亭柳（芍药）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "东风袅袅何曾睡。", 
            "宿雨初开凝着泪。", 
            "天气清明。", 
            "染尽胭脂画不成。", 
            "神仙一笑凡花俗。", 
            "蝴蝶双双香里宿。", 
            "不比垂丝，蜡蒂长拖学柳枝。"
        ], 
        "title": "偷声朩兰花（西拂海棠）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朱朱粉粉春光好，不觉随春开尽。", 
            "牡丹执友，向翠屏深处，好风传信。", 
            "粉面三千，齐笑日、霓裳成阵。", 
            "钩栏畔、垂垂如雪，浥露尤清润。", 
            "最是凌晨，一朵朵、彻骨浓香，绰约姿韵。", 
            "玉醅晚浸，更梦寐宜人，风流衾枕。", 
            "艳女妖童，争折戴、水沉满鬓。", 
            "琼林殿、万龙挂雨，天棘丝丝嫩。"
        ], 
        "title": "御带花（荼醾）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "袅袅疏林映日披。", 
            "低边绿刺满，欲牵衣。", 
            "先后花随月令好风吹。", 
            "不似蔷薇幽素泣，春接夏，抹胭脂。"
        ], 
        "title": "江城子（月季花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "东风才转千门晓，堤上柳鹅黄矣。", 
            "把去年、一树丝绦放，碧玉妆成新意。", 
            "未便浓阴满，却先已、风流摇曳。", 
            "更临池袅袅，春光漏泄休，攀折堪留憩。", 
            "燕燕莺莺未到，问章台、那人何似。", 
            "水边朱户，画桥隔断，楼上凝妆翠。", 
            "夫婿边城久，望陌头、欲垂双泪。", 
            "待些时、折取长条一枝，寄征人万里。"
        ], 
        "title": "鼓笛慢（新柳）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春工二月如并剪。", 
            "细剪出、丝丝软。", 
            "淡烟浓雨黄金浅。", 
            "看袅娜、随风转。", 
            "见系马，人儿过眼。", 
            "知谁是、情长情短。", 
            "却似相思头绪，欲断应难断。"
        ], 
        "title": "迎春乐（垂丝柳）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "东风轻薄杨花，枝头日日催教坠。", 
            "穿帘透幕，飘飖无定，风流情思。", 
            "红紫同飞，芳菲并尽，南园深闭。", 
            "想山巅水曲，三眠弱质，憔悴不堪扶起。", 
            "学士当年可爱。", 
            "到今来、盈头雪缀。", 
            "沾泥落地，燕儿衔去，莺儿啄碎。", 
            "少妇愁窥，儿童轻捉，都随流水。", 
            "正君平、欲问青青旧样，满襟红泪。"
        ], 
        "title": "水龙吟（杨花，和章质夫韵）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "红妆仙子。", 
            "花貌何须洗。", 
            "风流常占风波里。", 
            "分香原不惜，解语应如此。", 
            "更无数，青衣翠袖环相倚。", 
            "缥缈云成绮。", 
            "玉树歌声美。", 
            "摇白羽，临秋水。", 
            "能容佛子咒，不禁鸳鸯戏。", 
            "凝望处，若耶溪女船来矣。"
        ], 
        "title": "千秋岁（荷花）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "轻衫穿袖，女儿小小溪头立。", 
            "羞涩。", 
            "怕隔岸儿郎、认颜色。", 
            "柔荑执画桨，绣带凌波湿。", 
            "齐集。", 
            "同棹入、花间笑争匿。", 
            "停船花下，渺渺波光碧。", 
            "谁念水底新妆，脉脉自相识。", 
            "徐理红裙，看花如泣。", 
            "回船且去，满溪落日。"
        ], 
        "title": "侧犯（采莲）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "银阙。", 
            "银阙。", 
            "碎揉黄雪。", 
            "点缀秋光。", 
            "中宵如雨落兰堂。", 
            "天香。", 
            "满衣裳。", 
            "玉阶绰约天风卷。", 
            "路非远。", 
            "欲上清虚殿。", 
            "馀花丛发小山幽。", 
            "淹留。", 
            "吴刚已白头。"
        ], 
        "title": "河传（桂）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "水莲开罢空江静。", 
            "又木莲弄影，寒雁初过，胭脂霜下冷。", 
            "谁使移裁菊径。", 
            "把艳色、逢迎陶令。", 
            "伴醉多情，西风吹未醒。"
        ], 
        "title": "清商怨（芙蓉）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "一片花飞春去，尽乱红如扫。", 
            "阴成罨画，天涯绿未了。", 
            "多少桃李蹊边，浑如深翠帘幕，高张清晓。", 
            "黄莺巧。", 
            "不住如梭穿绕。", 
            "关关声自好。", 
            "轻风吹透、羲轮那得到。", 
            "散发席地贪眠，静看结子枝头，青犹小。"
        ], 
        "title": "解蹀躞（绿阴）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "清霜初落。", 
            "把江枫催变，红生寥廓。", 
            "从石径、远上寒山，似映日夭桃，翻阶芍药。", 
            "青女何心，万千树、一时染却。", 
            "倘隋宫有此，也好省伊，剪彩生活。", 
            "停车坐看绰约。", 
            "便三月韶景，不差毫末。", 
            "尽日渔火相亲，煞无赖随风，吹帘透幕。", 
            "飞入深宫，将两地、相思投合。", 
            "但愁他、无情流水，东西交错。"
        ], 
        "title": "解连环（红叶）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "几日纱窗新绿满，芭蕉才发深丛。", 
            "层层轻放，摇动春风。", 
            "未有凌云高干，密叶布晴空。", 
            "根结处、绿天方晓，字走蛇龙。", 
            "低傍五株松。", 
            "看蝙蝠成双，梦稳香浓。", 
            "红袖立，一似翠扇重重。", 
            "只恐秋飙夜雨，滴碎五更钟。", 
            "溱洧地、樵人无赖，奔鹿难逢。"
        ], 
        "title": "瑞鹧鸪（芭蕉）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "金风未老，秋雨初寒。", 
            "秋花开得似鸡冠。", 
            "笼烟耸耸，泣露团团。", 
            "杜鹃啼血，秋后成丹。", 
            "海棠阶畔，黄菊篱边。", 
            "胭脂莫道入时难。", 
            "山堂晓起，脉脉相看。", 
            "频摇绛帻，如报霜天。"
        ], 
        "title": "赞成功（鸡冠）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朱明节，红紫满花台。", 
            "忆初栽。", 
            "根如绿玉，叶如翠羽，一丛高下立苍苔。", 
            "风乍过，雨方催。", 
            "遮遮掩掩栏畔，先后几番开。", 
            "痴儿女、红甲映香腮。", 
            "拾花来。", 
            "金盆夜捣，凉露落间阶。"
        ], 
        "title": "甘州遍（凤仙）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "绿叶丛丛春意浅。", 
            "也算芳菲开一遍。", 
            "花如散掷紫金钱，易入时人轻薄眼。", 
            "妖红小小疑桃脸。", 
            "雨点风摇最娇艳。", 
            "凭君唤作剪秋罗，试问秋罗谁为剪。"
        ], 
        "title": "木兰花令（剪秋罗）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "照眼分明五月天。", 
            "红芳初日淡笼烟。", 
            "依翠钿，近朱颜。", 
            "不怕烧残少女鬟。"
        ], 
        "title": "渔父（石榴）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "步步轩廊翠蔓牵，闭门生事只萧然。", 
            "秋来未觉凄凉甚，更与牵牛伴一年。"
        ], 
        "title": "牵牛花 其一", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "相宣五色炫晨光，豆架瓜棚共作场。", 
            "一例当风相妩媚，不知齐鲁有姬姜。"
        ], 
        "title": "牵牛花 其二", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "一枝颜色费评誇，冷翠光中晕淡霞。", 
            "绝世幽情容一现，能如我意是秋花。"
        ], 
        "title": "牵牛花 其三", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "千畦万陇付骄阳，小院呼童汲瓮忙。", 
            "堪笑书生说宏济，惟馀一溉到幽芳。"
        ], 
        "title": "牵牛花 其四", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "雪青衫子绮罗新，一晌当前色相真。", 
            "袖薄天寒无限意，至今犹忆淡妆人。"
        ], 
        "title": "牵牛花 其五", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "亭亭美箭欲开迟，秀出群芳圣得知。", 
            "满地虫声残月里，秋心如许语将谁。"
        ], 
        "title": "牵牛花 其六", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "雨中摧抑更凄清，拥髻愁姿倍有情。", 
            "黛色脂光看不定，最宜侵晓未分明。"
        ], 
        "title": "牵牛花 其七", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "团蒲曲几动凄馨，迟暮何心斗尹邢。", 
            "小破枯禅曾不忏，从渠一念几千龄。"
        ], 
        "title": "牵牛花 其八", 
        "type": "绝句", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "相看动是隔年期，立尽银河欲没时。", 
            "不负九秋风露冷，弥天幽怨一花持。"
        ], 
        "title": "牵牛花 其九", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "绿阴阴地郁芬芳，落月凄迷映屋梁。", 
            "短梦人间香未灭，高花枝上露何凉。"
        ], 
        "title": "牵牛花 其十", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "浮生恩怨苦难休，憎苋弹蕉故事稠。", 
            "荆棘未忘苏玉局，忍将寻约坐牵牛。"
        ], 
        "title": "牵牛花 其十一", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "光华妙似帝青宝，身世略同优钵昙。", 
            "万相庄严一弹指，请君回向此中参。"
        ], 
        "title": "牵牛花 其十二", 
        "type": "绝句", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "阴阴凉翠掩轩楹，小立方知露气清。", 
            "斜月半庭花半吐，一虫满意作秋声。"
        ], 
        "title": "小立", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "诗成两岁乘除里，春在万家欢喜中。", 
            "回首髫年真是梦，雪灯影里一衰翁。"
        ], 
        "title": "十四岁除夕有句云「诗成两岁乘除里春在万家欢喜中」先师关季华先生极为叹赏以为他日立朝事业所在也今老矣一无所成感赋一绝", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "如海春花懒去寻，伤心极目怯登临。", 
            "竭来自笑何闻见，成就藤萝一架阴。"
        ], 
        "title": "庚辰三月至旧京下榻治芗斋中窗前藤花一架极盛", 
        "type": "绝句", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "次第看花已作尘，出关烟景似初春。", 
            "东风又绿先畴土，血染谁哀让畔人。"
        ], 
        "title": "四月出关道中感赋", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "朱梁跋扈异阴柔，分手君臣泪暗流。", 
            "强断股肱心未夺，濮州犹觉胜忠州。"
        ], 
        "title": "梅泉诗来引用唐昭宗谓韩渥朕左右无人之语偶有所感遂成一绝句", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "诗中尤物成双绝，惟有冬郎及玉溪。", 
            "癖爱神交相感应，故应往往亦凄凄。"
        ], 
        "title": "尤物", 
        "type": "绝句", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "北江著论妙机锋，院体山癯本不同。", 
            "树倒已无堪蚀叶，书空犹自觅青虫。"
        ], 
        "title": "闻近日求人书者以进士为贵戏作一绝", 
        "type": "绝句", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "人间一夜潇潇雨，埋骨伤神我与君。", 
            "万悔千尤来枕上，何如地下泯知闻。"
        ], 
        "title": "五月二十六日夜雨", 
        "type": "绝句", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "梦与英灵地下游，不知欢乐抑沉忧。", 
            "只遗后死栖惶泪，痴绝还从枕上流。"
        ], 
        "title": "六月廿六夕梦至诒重家告以强志死矣诒重哭余亦哭醒后旋复入梦则诒重他出唯强志在与余相向哭岂两人地下果相聚耶", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "梦回馀味剩凄凉，回首平生半渺茫。", 
            "领取当前真实境，窗前疏雨几前香。"
        ], 
        "title": "梦回", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "了无蹄迹蹴园蔬，风味清严胜旨腴。", 
            "解识苦瓜连蒂苦，当前无用见文殊。"
        ], 
        "title": "病树馈苦瓜豆豉风味甚美口占一绝", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "小窗秋晚绿阴凉，寂历疏花作淡妆。", 
            "长日可关人己事，自家磨墨自焚香。"
        ], 
        "title": "小窗", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "绝胜帘波与幔纱，叶间恰可一窗花。", 
            "张机织锦犹难拟，好似蓝天间碧霞。"
        ], 
        "title": "牵牛花 其一", 
        "type": "绝句", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "睡起朦胧晓色偏，镜中花映已嫣然。", 
            "未明秉烛凝妆坐，旧梦消沉五十年。"
        ], 
        "title": "牵牛花 其二", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "临风滟滟紫霞杯，难得秋深日日开。", 
            "迟暮相看两不厌，也如风雨故人来。"
        ], 
        "title": "牵牛花 其三", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "菊前桂后秋光断，惆怅曾吟郑老诗。", 
            "解与幽人破岑寂，海藏可惜不曾知。"
        ], 
        "title": "牵牛花 其四", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "湫隘一椽陈病树，邻家秋色隔疏篱。", 
            "料无黄四娘家去，犹费幽人数首诗。"
        ], 
        "title": "牵牛花 其五", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "欲表堂堂国姓朱，故施丹笔映清癯。", 
            "累臣亦有蒙尘痛，腼面空惭范大夫。"
        ], 
        "title": "题项圣谟小像 其一", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "烈皇殉国最堪怜，故老含辛拜杜鹃。", 
            "吴越至今遗俗在，年年斋素赛朱天。"
        ], 
        "title": "题项圣谟小像 其二", 
        "type": "绝句", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "衣朱曾表霜红志，尚赤谁知顾绛心。", 
            "一例忠贞相映发，世人且向画图寻。"
        ], 
        "title": "题项圣谟小像 其三", 
        "type": "绝句", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "奇节流传画网巾，钓屠乞丐并成仁。", 
            "而今士气消沉久，谁是江南在野臣。"
        ], 
        "title": "题项圣谟小像 其四", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "三宗虚谷主西江，律髓精华每卷藏。", 
            "珍集为君单管得，故应换骨检神方。"
        ], 
        "title": "云甫得莫子偲抄校本简斋集属题 其一", 
        "type": "绝句", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "莫郑边隅并老师，郘亭勤校重残遗。", 
            "咸同诗格微迁变，可是皈依次祖诗。"
        ], 
        "title": "云甫得莫子偲抄校本简斋集属题 其二", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "尺一南来更唤归，见排同列事多歧。", 
            "犹贤轻背山陵去，齿豁头童待圣时。"
        ], 
        "title": "云甫得莫子偲抄校本简斋集属题 其三", 
        "type": "绝句", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "湖面冥濛山背晴，三人水阁坐浮觥。", 
            "眼前指顾生奇景，虹挂雷峰一道明。"
        ], 
        "title": "廿八日同马卓群朱先生刘庄坐雨小饮（甲寅 一九一四）", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "风过菰蒲作雨声，水天一色晚来清。", 
            "新芙绰约残荷褪，静俯回栏怯眼明。"
        ], 
        "title": "九月四日李庄口占（甲寅 一九一四）", 
        "type": "绝句", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "石头路滑我重来，白玉莲花处处开。", 
            "徒向愚溪记灵怪，颇疑虚费柳州才。"
        ], 
        "title": "同散叟重游天平山（丁巳 一九一七）", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "横流一世尽亡身，忠义区区敢笑人。", 
            "气挟风霜馀舌在，诸君应复念苏纯。"
        ], 
        "title": "苏堪生日六十寿言十首（己未 一九一九） 其一", 
        "type": "绝句", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "丈夫声名动万年，少陵壮语岂徒然。", 
            "待批摺尾濡天笔，试整家居与朕看。"
        ], 
        "title": "苏堪生日六十寿言十首（己未 一九一九） 其二", 
        "type": "绝句", 
        "yun": null
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "艰屯终不厌，珍重百年中。", 
            "饿有乡堪老，穷惟道可通。", 
            "晴檐坐初日，蠹简入春风。", 
            "寂寞观生理，谁能佳兴同。"
        ], 
        "title": "艰屯", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "沟壑行看尽，相淩更苦寒。", 
            "凶飙摧墐塞，冰狱罩坤乾。", 
            "日驭何攀及，天心欲见难。", 
            "添炉温斗室，泚颡一身安。"
        ], 
        "title": "苦寒", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "酒薄还刚制，梅寒只淡妆。", 
            "持身差得忍，与世渐相忘。", 
            "濩落天犹相，衰慵道且长。", 
            "远书深慰藉，诸弟赖扶将。"
        ], 
        "title": "除夕", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "世攘坤舆隘，天游斗室宽。", 
            "经香生梵呗，梅态出春寒。", 
            "长啜双弓美，深惭一榻安。", 
            "积閒筋力弛，空倚旧书看。"
        ], 
        "title": "春日杂述 其一", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "臆想惊非幻，身经误是真。", 
            "神伤旧游地，心稳暂时人。", 
            "尚慕幽栖适，难求古德邻。", 
            "南游倘成事，无著倚天亲。"
        ], 
        "title": "春日杂述 其二", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "读易方知惧，吟诗乃识忧。", 
            "栋挠凶有辅，泉浸忾宗周。", 
            "铸错成同茧，将何置缀旒。", 
            "艰屯望文史，无泪洒千秋。"
        ], 
        "title": "春日杂述 其三", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "卓矣吾强志，天乎遂永辞。", 
            "无言存至爱，攻错胜严师。", 
            "援救人心溺，扶持圣域危。", 
            "遗书易亡佚，一发欲传谁。"
        ], 
        "title": "春日杂述 其四", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "发兴不妨孤，斯文密自娱。", 
            "口占春帖子，笔试岁朝图。", 
            "忆弟同坡老，怀人似达夫。", 
            "孙雏相慰伴，剪䰂覆瓠壶。"
        ], 
        "title": "春日杂述 其五", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "已幸蝇蚊去，还看凛冽来。", 
            "除瓜馀蒂苦，折蔓强花开。", 
            "流转惭元量，神通羡万回。", 
            "时危观校猎，千古杜陵哀。"
        ], 
        "title": "已幸", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "爱菊畴如我，衰迟迹已陈。", 
            "难寻少年梦，悽绝旧京人。", 
            "严酷冬还夏，萧寥暝复晨。", 
            "霜华忽明眼，冷绪暂能新。"
        ], 
        "title": "何坚庐夫人赠菊 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "赠比瑶华重，还浓一室秋。", 
            "遗芳成远负，晚节若为酬。", 
            "大漠妖氛豁，冰天雁影收。", 
            "我魂招未得，对酒怅淹留。"
        ], 
        "title": "何坚庐夫人赠菊 其二", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "隐忍十年事，仓皇五国行。", 
            "不曾辞玉碎，所惜抵毛轻。", 
            "曦景何攀及，葵心枉自倾。", 
            "未能求死所，宁遂尽生平。"
        ], 
        "title": "除夕感愤 其一", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "非族虽心异，同根只自煎。", 
            "长披妖乱志，愁纪竹书年。", 
            "北道伤仇快，春陵痛贼怜。", 
            "暂离蛇蝎窟，还入犬羊天。"
        ], 
        "title": "除夕感愤 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "敢以非忠解，徒然避辱忧。", 
            "神魂飞纣绝，形蜕委阎浮。", 
            "长白家惟旧，冬青恨岂休。", 
            "何人昭正义，历历判恩仇。"
        ], 
        "title": "除夕感愤 其三", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "主辱仍赊死，凡亡并丧存。", 
            "谁为侍中血，深愧楚骚魂。", 
            "假翮无高义，居奇更祸源。", 
            "明夷方用晦，天道竟安论。"
        ], 
        "title": "除夕感愤 其四", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "窗月频移影，更深暑渐阑。", 
            "添香幽梦适，注水一花安。", 
            "诗思参无可，经声忆懒残。", 
            "生涯隔尘世，何处著悲欢。"
        ], 
        "title": "廿一日夜作", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "心与莲同苦，身犹鸟各囚。", 
            "至难无死所，直作有生羞。", 
            "意尽吟俱废，悲深句莫酬。", 
            "剩馀挂名字，一集为苍虬。"
        ], 
        "title": "梅泉书索近诗为赋一律", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "轻别十三年，空悲岁月迁。", 
            "苦心资佛力，痴愿共禅天。", 
            "未尽馀生责，何由恨海填。", 
            "相期无限意，万一到沉泉。"
        ], 
        "title": "十月八日作", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "沉阴飞大雪，万里接龙庭。", 
            "惨黩兼幽显，情怀兀醉醒。", 
            "星光隐辰极，花影淡湘灵。", 
            "欲说心中事，悲凉不可听。"
        ], 
        "title": "除夕", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "一面残生足，区区未死心。", 
            "魂飘终蜃结，帆过失舟沉。", 
            "积惨曾何语，离居久废吟。", 
            "因君动清兴，还嗣惠连音。"
        ], 
        "title": "次韵寥志", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "蜗室容身住，依然北斗藏。", 
            "閒斟餐后茗，暗炷睡前香。", 
            "苋老丛侵户，瓜垂密附墙。", 
            "六年一弹指，他日或难忘。"
        ], 
        "title": "蜗室", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "敢望吾庐好，曾无陋可铭。", 
            "范车衰世志，颜巷几人经。", 
            "祥满胸中宅，文辉笔底星。", 
            "应怜最贫者，不悟劫初铃。"
        ], 
        "title": "题病树居无庐圃卷", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "未欠花经眼，时来客共斋。", 
            "坐慵乾画笔，妨睡轫诗怀。", 
            "树已荣新叶，苔仍恋旧阶。", 
            "四时最佳月，忽忽委形骸。"
        ], 
        "title": "三月六日作", 
        "type": "律诗", 
        "yun": "佳"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "为我能知菊，殷勤赠数丛。", 
            "芳心零劫在，秋梦转头空。", 
            "燕市花光里，长春殿影中。", 
            "悲欢事何限，刻骨付衰翁。"
        ], 
        "title": "拔可赠菊一首", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "昔别苦相忆，笑谈今几同。", 
            "馀生缘若限，相厚意何穷。", 
            "诗与人元在，忧随疾并空。", 
            "到头丝不挂，应解悟庞翁。"
        ], 
        "title": "挽梅泉", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "冷淡饶生活，时人恰未知。", 
            "心清拾妙句，友胜得嘉时。", 
            "惜墨书馀纸，标花去密枝。", 
            "焚香微雨好，回味简斋诗。"
        ], 
        "title": "冷淡", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "痼疾淹床褥，因循及暮春。", 
            "观书时小得，听雨属閒人。", 
            "狙赋争三四，鸡啼误暝晨。", 
            "独馀江汉客，何处觅桃津。"
        ], 
        "title": "雨中寄怀病树", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "四山下黄叶，一树犹蝉音。", 
            "天地入寒色，残阳独立心。", 
            "风高盘隼疾，云湿挟钟沉。", 
            "物外寻归宿，萧寥悟自今。"
        ], 
        "title": "雨过山中晚步（甲寅 一九一四）", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "安排渔具号天随，晞发沧洲已悔迟。", 
            "善病无方苏渴肺，懒吟有分赦愁髭。", 
            "露兰香悴宁论服，风叶秋深各自知。", 
            "赢与宾鸿镇来往，海天南北一情丝。"
        ], 
        "title": "蒉斋和诗见怀叠韵再寄", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "溪堤欹塌稻孙斜，乞籴山僧对客嗟。", 
            "我辈且来评荔子，好官犹解惜荷花。", 
            "京圻水退徵输粟，海市钱荒盼捆茶。", 
            "莫过湖亭怀李赵，烟中城郭叫昏鸦。"
        ], 
        "title": "水退同周彦升黄子穆丈林贻庵啖荔长庆寺", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "树静泉枯谷气寒，灭灯不语对凭栏。", 
            "断钟坠涧无寻处，佳月笼云恣赏难。", 
            "却向山中谋小集，试从别后忆今欢。", 
            "戒坛潭柘何能忘，为渡浑河取次看。"
        ], 
        "title": "十一月十四夜听水斋同苏盦待月即送北行", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "数竿竹外无多地，半属梅花半属兰。", 
            "留客便盘圆石坐，借书惯就绿阴摊。", 
            "空阶驯雀寻常下，小沼潜鱼自在宽。", 
            "有酒不应成独饮，墙头还泥好烟峦。"
        ], 
        "title": "宿灌佘山居", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "大梦先醒弃我归，乍闻除夕泪频挥。", 
            "隆寒并少青蝇吊，渴葬悬知大鸟飞。", 
            "千里诀言遗稿在，一秋失悔报书稀。", 
            "黎涡未算平生误，早羡阳狂是镜机。"
        ], 
        "title": "哭竹坡", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "诗筒把向春江读，江上潮生月满船。", 
            "夜梦欲因度云海，前游可惜欠风泉。", 
            "别来痛逝知君共，他日论文识子偏。", 
            "缄泪寄将频北望，解装一为酹新阡。"
        ], 
        "title": "二月十八夜泛月入山道得苏盦江南寄诗苏盦竹坡试闽举首也感赋以答", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "小别悲同永诀看，当年闻语泪先潸。", 
            "国门一出成今日，泉路相思到此山。", 
            "月魄在天终不死，涧流赴海料无还。", 
            "飘零剩墨神犹攫，剔遍荒苔夕照间。"
        ], 
        "title": "鼓山觅竹坡题句不得怆然有赋", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "五年不舣阳崎棹，几树赪桐欻出檐。", 
            "旧物当门惟石坐，尔时插架尽牙签。", 
            "官资到手谁能餍？诗卷随身可也添。", 
            "恨别祇怜花竹色，江神未必管贪廉。"
        ], 
        "title": "过玉屏山庄", 
        "type": "律诗", 
        "yun": "盐"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "落红庭院昼愔愔，半晌微晴半晌阴。", 
            "滞雨添成归燕懒，峭寒能否病鹦禁？", 
            "偶抬柳眼只生怅，稍展蕉心且见侵。", 
            "莫怨东风悭与便，吹犹不散酿还深。"
        ], 
        "title": "春阴和含晶韵 其一", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "青青河畔草如袍，扶上秋千地本高。", 
            "消息日边新嫁杏，风情露井昨开桃。", 
            "屏山入梦犹胜画，井水沈愁不受篙。", 
            "守过黄昏还伫月，觉来失笑总徒劳。"
        ], 
        "title": "春阴和含晶韵 其二", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "梦雨愁云暮复朝，似寒非暖最难料。", 
            "衣篝香褪孤莺领，镜屉尘凝黯翠翘。", 
            "风日轻抛挑菜节，笙歌忍忆落镫宵。", 
            "碧城十二知谁管？断送韶光酒里消。"
        ], 
        "title": "春阴和含晶韵 其三", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "似闻鶗鴂隔花鸣，百五匆匆记不清。", 
            "及未雨时烦作计，便成烟去那忘情？", 
            "无风帘幕仍香篆，如水楼台更笛声。", 
            "还是海棠沈睡好，枉烧银烛问蟆更。"
        ], 
        "title": "春阴和含晶韵 其四", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "箨龙蛰化几千年，霜节冰心鍊许坚。", 
            "自判生涯沟断伍，谁教末供砚山边。", 
            "钓诗将石君真剧，咒笋充粮我欲禅。", 
            "恰为铁君添一契，入林残腊约梅仙。"
        ], 
        "title": "俶玉赠石绝肖竹根走笔谢之", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "九徵不出出元迟，正气曾期与护持。", 
            "独乐温公宁本意？见几疏傅有馀悲。", 
            "老成渐已嗟零落，圣主终应念度支。", 
            "郑重十年前一话，暑尘涨上使车时。"
        ], 
        "title": "从邸报得朝邑相国凶问怆赋", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "昔携山月造茅庐，今遣江湖迓笋舆。", 
            "一宿便成三载近，肯来失喜四更初。", 
            "陆沈窈窈舟藏壑，天籁泠泠乐出虚。", 
            "对坐坳堂弄杯水，算君知我我知鱼。"
        ], 
        "title": "听水斋喜灌畬夜至", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "读公奏议修公传，晚与编诗识性情。", 
            "功罪信心休问世，死生许国独全名。", 
            "盟鸥勃海机宁息？养虎天山翼已成。", 
            "尚有典型勤下拜，苍茫泪更向谁倾？"
        ], 
        "title": "林文忠赴戍伊犁道遇所亲绘像赠之曰吾老矣恐不能生入玉门聊当齿发还乡也拜观感赋", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "百年桑梓论耆献，循吏儒林是我师。", 
            "时棘诏求兵事策，燹馀人话去思碑。", 
            "独怜大用生才靳，却羡潜盘入仕迟。", 
            "鸿雪满前元亦寄，萧条乍喜见须眉。"
        ], 
        "title": "题龚海峰先生浚渠留别筹边三图", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "睡醒喧传赤白囊，高牙不换北窗凉。", 
            "频年医国真求艾，他日谈瀛早狧糠。", 
            "何苦晴雷惊燕雀，未堪晚照聒蜩螗。", 
            "病夫不是慵观弈，几道楸枰已尽忘。"
        ], 
        "title": "睡醒", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一春谁道是芳时？未及飞红已暗悲。", 
            "雨甚犹思吹笛验，风来始悔树幡迟。", 
            "蜂衙撩乱声无准，鸟使逡巡事可知。", 
            "输却玉尘三万斛，天公不语对枯棋。"
        ], 
        "title": "感春四首 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "阿母欢娱众女狂，十年养就满庭芳。", 
            "那知绿怨红啼景，便在莺歌燕舞场。", 
            "处处凤楼劳剪綵，声声羯鼓促传觞。", 
            "可怜买尽西园醉，赢得嘉辰一断肠！"
        ], 
        "title": "感春四首 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "倚天照海倏成空，脆薄原知不耐风。", 
            "忍见化萍随柳絮，倘因集蓼毖桃虫。", 
            "到头蝶梦谁真觉，刺耳鹃声恐未终。", 
            "苦学挈皋事浇灌，绿阴涕尺种花翁。"
        ], 
        "title": "感春四首 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "北胜南强较去留，泪波直注海东头。", 
            "槐柯梦短殊多事，花槛春移不自由。", 
            "从此路迷渔父棹，可无人坠石家楼？", 
            "故林好在烦珍护，莫再飘摇断送休。"
        ], 
        "title": "感春四首 其四", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "风云人世朝朝变，绨椠山斋岁岁新。", 
            "有月肯临池上酌，与花同享坐中春。", 
            "难从残劫徵遗献，惭对凉波托幸人。", 
            "独树童童亭九曲，偕寒许结后凋邻。"
        ], 
        "title": "依韵奉和枚如年丈过鳌峰访荷花之作", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "悠悠七十年前事，蠹迹纵横墨彩新。", 
            "满腹深醇经术气，一时殷阜太平春。", 
            "流风邹鲁无馀地，绝学匡刘更几人？", 
            "牢落池荷秋亦老，青山犹有谢家邻。"
        ], 
        "title": "检得左海先生致先尚书公手札五通所言皆桑梓要务叠前韵呈谢丈", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "酒炉歌哭僧房话，肝胆忘年白首新。", 
            "顾我诗才孱到老，多公道气晚逾春。", 
            "闭关忍更闻尘事，炳烛容同侣古人。", 
            "失喜登高好腰脚，又携鸠杖过比邻。"
        ], 
        "title": "枚如丈寄示叠韵有感之作逾日复见过再叠奉和", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "弹指一星同听水，山中风物亦翻新。", 
            "灵源自泻空岩月，老树能忘大地春。", 
            "戒酒东林谁主社，寻诗南涧不逢人。", 
            "篮舆若续穹楼梦，佛火僧钟是切邻。"
        ], 
        "title": "枚如丈和前诗忆及石鼓三叠奉教兼约后游", 
        "type": "律诗", 
        "yun": "真"
    }, 
    {
        "author": "陈锐", 
        "era": "清", 
        "subtype": null, 
        "text": [
            "秋色已潇洒，客心方郁陶。", 
            "宿莽带城郭，长风送江皋。", 
            "我欲凭虚矫领，上览紫极金霄。", 
            "邈然孤鹤与翱。", 
            "群仙答笙璈。", 
            "汗漫徒快意，冷落且登高。", 
            "英雄出手，当筵祇合持螯。", 
            "任红桑成海，苍云变狗，洞庭歌阕浮大瓢。"
        ], 
        "title": "红林檎近", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "行人头白柳条青。", 
            "始恨春风不世情。", 
            "若有当时豪赌兴，长楸还试马蹄轻。"
        ], 
        "title": "杨柳枝十首 其一", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "二月隋堤水皱池。", 
            "流莺已在最高枝。", 
            "一般飞絮无才思，却任东风刬地吹。"
        ], 
        "title": "杨柳枝十首 其二", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "掷尽榆钱送好春。", 
            "弓弯舞袖斗时新。", 
            "妆成未免多轻薄，牵惹香街十里尘。"
        ], 
        "title": "杨柳枝十首 其三", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "残局湖山绝可怜。", 
            "十年林燕故依然。", 
            "酒旗画角斜阳里，犹自殷勤缆别船。"
        ], 
        "title": "杨柳枝十首 其四", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "西望长安道路遐。", 
            "朱楼碧瓦切清笳。", 
            "劝君莫忘关山苦，啼过枝头有莫鸦。"
        ], 
        "title": "杨柳枝十首 其五", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "玉虎丝沈不可牵。", 
            "楼阴摇曳带秋千。", 
            "长宵那有羊车过，脉脉啼乌上井阑。"
        ], 
        "title": "杨柳枝十首 其六", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "尽有风流似昔年。", 
            "几回恨雨复嚬烟。", 
            "生来不入灵和殿，恐被君王一晌怜。"
        ], 
        "title": "杨柳枝十首 其七", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "短棹天涯酒易醒。", 
            "晓风残月有词名。", 
            "自从错到江南路，冷眼看人几送迎。"
        ], 
        "title": "杨柳枝十首 其八", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "已分漂零更不归。", 
            "心中眼底事多违。", 
            "英雄若个桓宣武，空对江潭泣十围。"
        ], 
        "title": "杨柳枝十首 其九", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "露皎烟黄夜欲深。", 
            "白门灯火恨沈沈。", 
            "墙头去尽闲车马，老我安排锻灶吟。"
        ], 
        "title": "杨柳枝十首 其十", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "沧波望归路，君意何之。", 
            "林叶下雁声迟。", 
            "尊前狂念已消尽，单衣依旧尘缁。", 
            "相将赁虚庑，但文园多病，宋玉长悲。", 
            "寻常巷陌，趁秋高、过我填词。", 
            "堪羡挂冠能早，随意泛江湖，一舸鸱夷。", 
            "谁料西风吹汝，哀蝉不断，玉箧都迷。", 
            "凤帏暗月，隔泉台、怎照相思。", 
            "叹谁人无死，何天可问，莫更歔欷。"
        ], 
        "title": "夜飞鹊 李晓暾罢职闲居，重有鼓盆之戚，词以慰之", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "万蝉收响，官柳惊凉燠。", 
            "台城几行秋影，渐萎前朝绿。", 
            "词客哀时未了，自惜登临促。", 
            "群山如簇。", 
            "斜阳一瞬，凄绝兴亡旧游目。", 
            "因念陶公归去，斗酒怀松菊。", 
            "佳节且暂淹留，那得公田熟。", 
            "天外浮云笑我，百事多拘束。", 
            "安排筇竹。", 
            "红萸相识，取次明年醉醽醁。"
        ], 
        "title": "六幺令 九日登高，用清真仙吕调写意", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "对雨当风残夜，早凉吹上衣。", 
            "暗舞榭、数点狂香，征尘里、怕见花飞。", 
            "当年旗亭画壁，黄河唱、丽日春送悽。", 
            "念醉中、玉笛羌条，关山远、怨曲当寄谁。", 
            "怅望去天一涯。", 
            "昆明旧事，何堪再梦铜犀。", 
            "露泫云凄。", 
            "有蝉泪、洒高枝。", 
            "沧江故人都老，且漫谱、冷红词。", 
            "悲君自悲。", 
            "相思待尽处、蚕又丝。"
        ], 
        "title": "绮寮怨 题鹤道人沽上词卷", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "素秋迥，见说棕鞋布袜休更理。", 
            "叹故人江表，廿年客路，登临空费。", 
            "记雁边鸥际，高吟白日哀湍委。", 
            "送倦眼何处，可洒看花晶泪。", 
            "向黄尘底。", 
            "自嗟卑、惭老狂朋，漫问平居，知甚兴味。", 
            "无端怨阔恩疏，恁分明、旧时牛李。", 
            "似而今、都燕雀依林，艅艎去水。", 
            "倘协东篱，约簪霜来共憔悴。"
        ], 
        "title": "还京乐 寄易实甫武昌，用清真韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "看残霭、纵横长芦散乱，冷鸥依渚。", 
            "叹神京去远，斜川别久，催人寒暑。", 
            "最忆城北胡衕，分题对酒，上林莺序。", 
            "驱马送君行，问尘埋张绪，风流何处。", 
            "自此成幽阻。", 
            "朝华倏谢，夜萤空聚。", 
            "江南岁岁延伫。", 
            "谁抚韩陵私语。", 
            "剩得庾信哀时，一篇枯树，临水伤迟暮。", 
            "重帘画烛，待话秋魂去。"
        ], 
        "title": "竹马子", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "散发寻秋水，还照野客龙钟。", 
            "画阑外，绮霞胧。", 
            "闲暮霭青红。", 
            "情人最好秦淮在，清露夜浣芙蓉。", 
            "泛锦瑟，换秋风，诉弦柱西东。", 
            "悤悤。", 
            "前欢逝，针楼梦窄，新会渺、蓬山路重。", 
            "有怀里、江郎恨赋，又堪对、小别销魂，短烛孤篷。", 
            "垂杨系稳，冷酒荒波，沈醉霜枫。"
        ], 
        "title": "塞翁吟", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "冷讯通芦，清愁饯菊，雁边风力。", 
            "细写鳞笺，江天印遥碧。", 
            "登临倦眼，空伫望、来游佳客。", 
            "秋寂。", 
            "琴调酒歌，说残年栖息。", 
            "长安古陌。", 
            "飙骇陈飞，冠裳半凌藉。", 
            "浮云断送，故国指西北。", 
            "万一阮狂嵇啸，重认五陵登历。", 
            "料梦华无恙，悽绝夕阳鸦色。"
        ], 
        "title": "惜红衣", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "梅娇乍逗簪，苔密初胜屧。", 
            "下廊裙带重、微风揭。", 
            "无言有意，不许人撩拨。", 
            "断红生半靥。", 
            "蓦地回头，此时教恁抛撇。", 
            "歌纨啼素，泪染相思箧。", 
            "残灰书细字、看看灭。", 
            "争知恨网，不为春蚕设。", 
            "今后从休说。", 
            "着甚缠绵，尽伊无个销歇。"
        ], 
        "title": "满路花 和吷盦词韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "馆梧霜叶秋飞尽，高城雁回初响。", 
            "半潦通桥，层烟冠石，吟屐萧萧孤上。", 
            "寒钟又放。", 
            "送天末潮音，替人悲壮。", 
            "倚遍危阑，旧游谁共诉心赏。", 
            "文章流寓自古，水亭风咏地，空肃遗像。", 
            "土木移形，衣冠换目，时事几翻新样。", 
            "沈吟片晌。", 
            "指吴会浮云，晚生千嶂。", 
            "待语西施，越丝愁细网。"
        ], 
        "title": "齐天乐 重游沧浪亭", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "短巷冲霜，高楼碍日。", 
            "暮寒犹力。", 
            "系马阊门，垣苔破荒碧。", 
            "杯盘送老，都看贱、年光如客。", 
            "心寂。", 
            "歌散酒阑，学禅龛居息。", 
            "狂花绮陌。", 
            "多半残春，随风堕茵藉。", 
            "零香断梦，众国蚁柯北。", 
            "难得美人无恙，重共水沿山历。", 
            "莫但悲游事，冷落一江枫色。"
        ], 
        "title": "惜红衣 白石此词日字非韵也，叔问独以为当叶。姑徇其说，重和一首，不足以云勇", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "春之人翩然。", 
            "记惊鸿顾影，要眇疑仙。", 
            "几向微波通问，画屏寻欢。", 
            "攘皓腕，歌幽兰。", 
            "抗和予、旁皇无端。", 
            "但镂想灵犀，镌芳丽琬，留照镜中年。", 
            "三生事，花如烟。", 
            "有珠囊旧物，脂谱新编。", 
            "最念离鸾光隐，小蛾春寒。", 
            "心上月，何时圆。", 
            "拚艳才、消磨婵娟。", 
            "便金屋安排，盈盈并肩卿可怜。"
        ], 
        "title": "寿楼春 题张彦云娟镜楼图卷子", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "门掩昏灯，离觞斟酌愁深浅。", 
            "城根一夜雨漂花，春老吴娘院。", 
            "拨尽炉灰坐暖。", 
            "数皋桥、羁游影遍。", 
            "旧人谁证，吟鬓星稀，禅心泥溅。", 
            "江上枫青，琵琶还诉天涯怨。", 
            "眼前同调已无多，休作寻常看。", 
            "梦里行云未散。", 
            "采江蓠、横塘寄远。", 
            "清明过了，糁絮光阴，年年萍卷。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "风竿转暝，云絮蘸空，沈阴遍洒郊陌。", 
            "正见燕寒巢幕，衔泥话春色。", 
            "乌衣巷，前度客。", 
            "定识我、秀眉吟窄。", 
            "旧尘在、一片残衫，酒晕青碧。", 
            "哀乐念今昔。", 
            "不到中年，不信世情隔。", 
            "但憾著书缘绝，咿唔抚空壁。", 
            "沧波路，归思寂。", 
            "早倦听、下亭凄笛。", 
            "赋愁了、冷雨檐花，清漏初滴。"
        ], 
        "title": "应天长 连雨有叹，用梦窗韵", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "数椽借宅，傍小城、先生坐隐危冠。", 
            "花市呼围，笛家邀步，柴门闭也应难。", 
            "醉乡尽宽。", 
            "料陆沈、不到尊前。", 
            "但词人、渐作流星，过江烟雨晓光寒。", 
            "芳节最伤吟望，问吴宫消息，总付鸣蝉。", 
            "白石烟波，红梅亭榭，何期冷落朋笺。", 
            "迟君放船。", 
            "溯美人、秋濑娟娟。", 
            "近枫桥、夜火携归，五湖同梦看。"
        ], 
        "title": "霜花腴 用梦窗自制腔调酬和叔问", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "吴园路。", 
            "仍见镜沼开萍，罫亭攒树。", 
            "年年抱月飘烟，翠裙斗草，春归甚处。", 
            "共延伫。", 
            "还念旧家人渺，燕巢当户。", 
            "天教借宅东偏，煮茶声里，樵青寤语。", 
            "衰鬓不堪重照，晚襟交手，风灯红舞。", 
            "为道近来音书，人事多故。", 
            "浮云望极，吟断江关句。", 
            "知谁问、黄金赋稿，青门游步。", 
            "啸侣从君去。", 
            "对花对酒，翻萦黯绪。", 
            "恁解愁千缕。", 
            "扶醉眼、催归歌唇衔雨。", 
            "怨香夜湿，迷空霏絮。"
        ], 
        "title": "瑞龙吟 春光向尽，古微先生邀同张次珊、褚伯约会、郑叔问诸君集于听枫园，拍照联词，极客中之清致。余方有俗役，未终席辄去，越日赋此奉酬，仍用清真均", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "密雪轻绵舞作球。", 
            "西园斜日下、没人收。", 
            "无端才思说风流。", 
            "寻春尽，满地是闲愁。", 
            "吹不上枝头。", 
            "还能将别泪、洒江州。", 
            "昨来才有几萍浮。", 
            "东西水，随处且淹留。"
        ], 
        "title": "小重山令 赋杨花，答叔问殷勤之意", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "平江路。", 
            "还向废苑寻烟，断津攀树。", 
            "依依帆角青山，送春正在，斜阳尽处。", 
            "黯愁伫。", 
            "谁见小城栖隐，蓬蒿生户。", 
            "天涯倦客重逢，觑帘燕子，关情对语。", 
            "年少京尘多暇，扇裙翩影，狂歌酣舞。", 
            "空叹素缁衣新，何似人故。", 
            "冷红瘦碧，惆怅题襟句。", 
            "而今共、吴根贳酒，皋桥联步。", 
            "慨想归田去。", 
            "抚琴命操，离忧万绪。", 
            "催老嗟霜缕。", 
            "无计挽、门前榆钱飞雨。", 
            "莫教便作，泥中轻絮。"
        ], 
        "title": "瑞龙吟 和叔问饯春", 
        "type": "词", 
        "yun": null
    }, 
    {
        "author": "陈锐", 
        "era": "清", 
        "subtype": null, 
        "text": [
            "果林翠晚山深，梅肥时节初过了。", 
            "洞庭平望，东溪胜处，烂晴垂晓。", 
            "肤拟云腴，皮兼沙白，核夸单好。", 
            "自蜀都赋罢，唐宫帖后，谁误写，琵琶稿。", 
            "天与蜡兄名早。", 
            "胜寻常、许多梨枣。", 
            "经霜涤蕊，凭薰酿实，甜香满抱。", 
            "千树黄金，但愁摘尽，园丁偷饱。", 
            "忆板桥西去，隔花门闭，有才人老。"
        ], 
        "title": "水龙吟 枇杷词旧无传作，梁溪舟中，偶一为之", 
        "type": "词", 
        "yun": null
    }, 
    {
        "author": "陈衍", 
        "era": "清", 
        "subtype": "五言律诗", 
        "text": [
            "路转峰回处，苍松各不群。", 
            "一溪都见底，五老尚横云。", 
            "海外多奇字，山中只旧闻。", 
            "流芳桥上伫，水石本清芬。"
        ], 
        "title": "至鹿洞庭湖书院", 
        "type": "律诗", 
        "yun": "文"
    }, 
    {
        "author": "陈衍", 
        "era": "清", 
        "subtype": null, 
        "text": [
            "北宋词坛最擅场。", 
            "有如诗律盛三唐。", 
            "竹垞怎似玉田张。", 
            "孤雁茗柯仍入选，太鸿开卷是天香。", 
            "彊村衣钵晚年强。"
        ], 
        "title": "浣溪沙 题抱香室填词图", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "风尘澒洞，向谁何、乞个文章利市。", 
            "蓦见紫微新雪霁，吹送下黄麻纸。", 
            "鹄立千官，鸾趋三殿，知是天颜喜。", 
            "恩波分及，网罗多少寒士。", 
            "南望瓯越家山，亭依戏采，春满珊瑚蕊。", 
            "莫道埋头人未遇，可废三冬书史。", 
            "宝剑磨光，弦琴学谱，何处无知己。", 
            "吾犹拙宦，老亲须鬓苍矣。"
        ], 
        "title": "壶中天 庚子元日雪霁，闻诏开万寿恩科，赋寄经敷弟", 
        "type": "词", 
        "yun": "纸"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "寒鸡催起，除围炉以外、他无佳致。", 
            "三百树梅无觅处，不识故乡开未。", 
            "冻剖冰肤，寒镌玉骨，算一场花事。", 
            "鸿泥馀印，更从何处游戏。", 
            "遥想旧迹孤山，空亭鹤放，闲却龙飞地。", 
            "只此冰花零碎瓣，也作西湖滋味。", 
            "扫尽凡尘，生成色界，无极开图画。", 
            "邮亭人便，一枝吾盼春寄。"
        ], 
        "title": "壶中天 其一 己亥腊月二十五日，雪中忆西泠梅花", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "龙公昨夜，戏天门惊倒、醉仙拍手。", 
            "开出一洲银世界，处处都牛马走。", 
            "禁体诗来，降心白战，画地愁相守。", 
            "京华迢递，与君同望南斗。", 
            "江上薄宦羁栖，频年冷况，蜷伏犹翘首。", 
            "但问功臣深第宅，可少呼阍人否。", 
            "司命朝回，壶卢醉坠，块垒夫何有。", 
            "瑶姬相对，那不倾党家酒。"
        ], 
        "title": "壶中天 其二 和王文夫韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "一壶才了，又提壶唤买、都无应者。", 
            "消不得寒寒又甚，飞洒满天花朵。", 
            "打破愁城，不逢醉尉，深夜将门锁。", 
            "逋仙明月，梦中疑在林下。", 
            "吾仰海岳园亭，文章太守，著个貂裘坐。", 
            "喜有山庄仪凤起，胜过松椒名社。", 
            "菽水谋欢，莱衣迎笑，相约君和我。", 
            "为贫而仕，先生休道归也。"
        ], 
        "title": "壶中天 其三 和王文夫即答", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "月黑江寒，甚缘故、蛟精狂舞。", 
            "凭仗着、毒烟妖焰，蓦成焦土。", 
            "薜荔鬼燐狐免窜，荆榛满道骷髅语。", 
            "一声声、惊起水龙吟，淋铃雨。", 
            "恨不化，韦驮杵。", 
            "恨不作，雷公斧。", 
            "取败残馀烬，再完楼橹。", 
            "可奈问天天不管，射潮无力空飞弩。", 
            "钝书生、还恋故宫秋，伤离黍。"
        ], 
        "title": "满江红 闻京师及辽东兵警", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "海天阔处云来，龙山唤起痴龙睡。", 
            "灌畦松土，浇花添润，流膏满地。", 
            "滴滴杨枝，多多稌黍，一场欢喜。", 
            "待明朝问取，街头鱼价，便一向荒村醉。", 
            "试绎豳风图意。", 
            "是田家度年生计。", 
            "艰难国步，民方殿屎，人求富岁。", 
            "龟坼愁乾，豚蹄预祝，屡丰为瑞。", 
            "满乾坤可得，腥膻洗涤，化为农器。"
        ], 
        "title": "水龙吟 九月十九日喜雨", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "一钩儿新月，钩上湘帘，半睇秋波。", 
            "只照人些子，半未云中下，斜影银河。", 
            "问离恨天消息，迢递奈秋何。", 
            "愿闰八今年，团圞处处，镜样重磨。", 
            "悲歌。", 
            "满京国，是瘴雾蛮烟，暗泣姮娥。", 
            "零落霓裳部，更何时再整，归策明驼。", 
            "别后可能无恙，梦在雁门过。", 
            "拚醉倒尊前，离愁待消愁转多。"
        ], 
        "title": "忆旧游 其一 闰八月初六夜，怀人次韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "叹朝堂水火，猿鹤虫沙，蓦起风波。", 
            "堕入红尘劫，化青磷碧血，白骨填河。", 
            "一杯一杯沈醉，天阙远如何。", 
            "恨赤手空拳，安能有剑，十万横磨。", 
            "行歌。", 
            "到今日，没酒劝燕姬，板按秦娥。", 
            "蒿目荒凉地，走羌奴满道，络绎骡驼。", 
            "但听数声凄楚，征雁向南过。", 
            "底信断金门，垂杨挂丝离绪多。"
        ], 
        "title": "忆旧游 其二 和深中韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "者回看凉月，偏照破陀，荡作金波。", 
            "吹急城楼角，到三更将近，淡谈星河。", 
            "浪淘大江东去，仙奈老髯何。", 
            "未退尽天欃，筑成京观，盾墨愁磨。", 
            "酣歌。", 
            "道何地，是长乐宜春，苦诉嫦娥。", 
            "北望燕云惨，况烟埋石马，泪下铜驼。", 
            "与尔共谈今夕，天仗辇扶过。", 
            "定梦恋觚棱，玻璃踏翻戎垒多。"
        ], 
        "title": "忆旧游 其三 十二夜月感作次韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "黄昏谢。", 
            "云作雨、零星吹洒。", 
            "在竹外、寒窗青荡漾，纤纤月，上弦初挂。", 
            "还感商音铃语怨，促织女、银河鹊驾。", 
            "怕瞧着、牵牛立处，津畔鲸波狂泻。", 
            "风雅。", 
            "谁真知己，剑评高价。", 
            "只盼望、飞行宫殿转，凭管乐萧曹流亚。", 
            "一埽烟尘清世界，再拜舞、琼瑶阙下。", 
            "把三尺龙泉，起舞床前，皎如霜夜。"
        ], 
        "title": "二郎神 和柳", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "醺醺醉倒花深处。", 
            "却要奴扶住。", 
            "一般春月，两般心意，百般愁绪。", 
            "梁间燕子单飞去。", 
            "尚喃喃如诉。", 
            "花开还谢，问郎何事，这般耽误。"
        ], 
        "title": "贺圣朝 深仲来笺有阮郎归语，因戏作此词，代天台仙子问刘郎", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "将春为约，将歌送酌，因何捐弃。", 
            "秦娥好相忆，底由奴憔悴。", 
            "自别郎归尘满地。", 
            "那桃花、识奴心事。", 
            "胡麻饭香处，可重来谋醉。"
        ], 
        "title": "忆少年", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "人家鸡犬云中断。", 
            "也没深深庭院。", 
            "空记去年人面。", 
            "倚碧桃花见。", 
            "薜萝夹道红飞遍。", 
            "春老隔花莺啭。", 
            "莫是阮郎归也，了一家秦晋。"
        ], 
        "title": "桃源忆故人 刘郎答天台仙子", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "柳丝绿过剡溪长。", 
            "柳花粘著衣裳。", 
            "婿乡抛撇旧仙乡。", 
            "怎不思量。", 
            "家住天台何处，梦中桃子犹香。", 
            "肯移春色满华堂。", 
            "侬岂萧郎。"
        ], 
        "title": "画堂春", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "奴在山中住有年。", 
            "从来不肯到人间。", 
            "桃花依旧洞门前。", 
            "一路绮霞郎不识，两家春色自孤眠。", 
            "几时赛得好因缘。"
        ], 
        "title": "浣溪沙 天台仙子促刘郎还山", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "昨宵闻说阮郎归。", 
            "对镜思君蹙损眉。", 
            "问讯行期无定期。", 
            "月迟迟。", 
            "将把衷情诉与谁。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "花儿开。门儿开。", 
            "前度刘郎今又来。乐镵犹带苔。", 
            "引一杯。劝一杯。", 
            "仙洞蟠桃结几回。笑呼黄鹤陪。"
        ], 
        "title": "双红豆 刘郎三到天台赴仙子约", 
        "type": "词", 
        "yun": "灰"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "双燕旧巢安，吹落阑干红雪。", 
            "相见小姨夫婿，喜团圆重说。", 
            "醉蓬莱共万年欢，再莫轻离别。", 
            "齐度凤笙一曲，上妆楼明月。"
        ], 
        "title": "好事近", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "零星皎皎比圆晶。", 
            "山中那有知音。", 
            "梅花开足祝时晴。", 
            "唤起来禽。", 
            "描出楼台如洗，扫条门巷相寻。", 
            "天香瘦影讯伶俜。", 
            "长笛龙吟。"
        ], 
        "title": "画堂春 雪后和王文夫韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "昙云仙馆双飞燕。琅嬛宝笈篇篇见。", 
            "红满镜台花。人间仙子家。", 
            "唾珠开绣口。也仗龙相守。", 
            "蝶梦一园香。才评春月长。"
        ], 
        "title": "菩萨蛮 题屈逸珊夫人《含青阁词草》", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "年矢匆匆，早射过、春三夏五。", 
            "却疑是、慢亭秋宴，乐声留住。", 
            "天上神仙翻舞曲，山中花月谁非主。", 
            "羡游鱼、潜听管弦工，跳波去。", 
            "收酒令，安茶具。", 
            "菱镜净，松风度。", 
            "把生平心事，历从天诉。", 
            "歌馆前尘羌笛语，旗亭都画诗人句。", 
            "算云台、烟阁尽输公，林泉趣。"
        ], 
        "title": "满江红 六月十五夜，锦湖舟游和啸牧", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "絮言瓜果，正人间、儿女祝双星渡。", 
            "缘底聘钱偿未有，分在河东西住。", 
            "帝子风流，仙郎眷注，此事安调处。", 
            "翩兮骑凤，者回虽别仍聚。", 
            "为问洞府千年，桃开几度，瞬隔红尘古。", 
            "一岁一番来一会，会也组成愁绪。", 
            "织固无心，耕难合耦，那得华容驻。", 
            "洞房花烛，愿公头白重遇。"
        ], 
        "title": "百字令 和啸牧七夕韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "井水曼歌处，日日笑颜开。", 
            "人间真率嘉会，别墅借楼台。", 
            "管甚漂萍泊絮，只自提鹇挈鹭，乘兴放船来。", 
            "有美共酬唱，肯让古苏梅。", 
            "载丝竹，云上下，月徘徊。", 
            "休怅鬓须霜雪，堂上寿尊陪。", 
            "莫是商山四皓，还比香山九老，坛坫主鸿裁。", 
            "人道谪仙下，灵境即蓬莱。"
        ], 
        "title": "水调歌头 其一 和王啸牧面圃轩（啸牧为瑞安王岳崧号。光绪己丑进士。曾任安徽蒙城等县知县。回乡后任温州商会总理）听歌韵", 
        "type": "词", 
        "yun": "灰"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "半亩谢公宅，一角傍慈山。", 
            "修来尘界清福，胜似饵金丹。", 
            "不讳疏狂白眼，自爱匿踪泉石，参破利名关。", 
            "人与菊俱寿，岁岁主骚坛。", 
            "杨园里，萝径晚，竹阴寒。", 
            "曾访雨中斋馆，秋色贶奇观。", 
            "别有深情好古，镇日丹黄在手，吟稿检蟫残。", 
            "兄弟互师友，不羡住琅嬛。"
        ], 
        "title": "水调歌头 其二 和杨澹风韵", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "自拂京尘去。", 
            "问年来、香窠凤子，海棠谁主。", 
            "远上黄河杨柳瘦，羌笛声声可数。", 
            "怎忘却、堂前星聚。", 
            "娇小双蚕偏解事，唱关门、不度春风趣。", 
            "齐叫绝，王郎语。", 
            "柔条莫绾青骢住。", 
            "叹而今、蹉跎薄宦，别离仙侣。", 
            "天上楼台都寂寞，人也飘萍漾絮。", 
            "还说甚、文章知遇。", 
            "破帽在头杯在手，且须君、共作登高赋。", 
            "餐郦菊，楚些诉。"
        ], 
        "title": "金缕曲 和啸牧韵，即答", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "恼春心、更无寻觅，猜遍朝朝行止。", 
            "觉到处、相逢难避。", 
            "幻作千般明媚。", 
            "晕柳生颦，扶花欲笑，看似愁还喜。", 
            "惊骤落、出杏村帘，过客断魂，偏在斜阳流水。", 
            "飘几多、楼台粉雾，赚得蝶情全坠。", 
            "静选绿阴，悠然古梦，伴著娇莺睡。", 
            "日渐长怎遣，随人卧也又起。", 
            "听一声、啼鹃烛外，暗想黄昏垂泪。", 
            "去尽燕鸿，山河无限，事远将天比。", 
            "忆汉宫不见，依稀画图人丽。"
        ], 
        "title": "十二时", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "艳粉朝霞，蕊黄宫麝，倚妆浅笑曾顾。", 
            "移根阆苑，选色珍丛，不管采珠人妒。", 
            "璇闺养护。", 
            "休只怨、生时迟暮。", 
            "看凤锦熏染东风，鲛纱蒙覆香雾。", 
            "照席琼枝漫数。", 
            "要徘徊嘉名，少挽春驻。", 
            "颇黎碧蚁，玉合红绫，别有趁时尊俎。", 
            "青虬困舞，无力向、绣屏深度。", 
            "问谁省一朵钗行，肯陪偕隐荆布。"
        ], 
        "title": "花发沁园春 室人种玫瑰，五年矣。今春三月始见花，欣喜索题", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "绿芜故国。", 
            "春光掩、鹃红著树无色。", 
            "近寻正苦，遥听又异，荡魂如墨。", 
            "闲愁拼掷。", 
            "怪都似、年时未识。", 
            "到而今、林声怨彻。", 
            "泪点费重觅。", 
            "多少飘灯事，美酒人家，斗鸡坊陌。", 
            "艳尘住否，想东君、也嫌残客。", 
            "倦羽飘摇，怎禁向、江潮信息。", 
            "但斜阳、一晌放了又趁汐。"
        ], 
        "title": "凄凉犯 立夏前一日风雨中作", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "榴花笑客，旧梦冷船箫。", 
            "竹风动户，梅雨暗城，仙侣无聊。", 
            "清昼阑，炊黍熟、汀菰路绕。", 
            "酒怀山意飘飘。", 
            "到魂销。", 
            "村帘最好斜阳，江声换尽前朝。", 
            "长涧菖蒲自秀，休向尊前、问息寻消。", 
            "人事渺。", 
            "听暮笛，飞梅翳丽谯。"
        ], 
        "title": "四园竹 重午，与六禾出北郭，饮村垆", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "戏鼓春流，绣旗花影，飞梦骤落江空。", 
            "闲宇飘梭，去尘抛锦，池台迤逦薰风。", 
            "看镜俯文禽自舞，香绕红衣渐密，涓涓剩水，天涯旧节还逢。", 
            "谁讯青蛾皓齿，年少事、念我已成翁。", 
            "楚庭人往，沉湘恨远，泉客绡成，楼市空濛。", 
            "休更忆、招魂弟子，怀古迁臣，坐叹蛟腥未洗，渔宿频惊，何处菰芦世外踪。", 
            "凝望渡头，腴梅细雨，炊黍孤烟，画里行人，正倚风光，伤心故国重重。"
        ], 
        "title": "西平乐", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "罨画芙蓉渌水。风断玉楼歌吹。", 
            "彩鸳欲舞恋秋被。一夕将愁乍起。", 
            "谁知楚客先无寐。莲心坠。", 
            "浦南浦北旧游美。零落余花有几。"
        ], 
        "title": "秋蕊香", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "又连宵听雨，几日看秋，银宇乍新彩。", 
            "未忍抛纨扇，疏星下，乘鸾人自多态。", 
            "步廊故在。", 
            "笑绣针娇眼谁待。", 
            "算多少、密意深帘底，近河汉微阂。", 
            "槎海沉沉千载。", 
            "有最新机锦，时样眉黛。", 
            "知否钗尘洗，璇宫事、凄凉都付前代。", 
            "鬓青未改。", 
            "怕损他、儿女欢爱。", 
            "但天上佳期，都一晌镇无奈。"
        ], 
        "title": "眉妩 七夕，过人家看乞巧", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "迎风长簟，沉月高梧，雨声送夕。", 
            "去蝶销凝，啼花宛转灯晕色。", 
            "不少珠玉闲情，奈老来疏隔。", 
            "林叶阶虫，细听都是胸臆。", 
            "如梦清欢，待相将、梦中重觅。", 
            "被单寒乍，今宵如何计得。", 
            "几点惊秋零泪，寄路遥无极。", 
            "行乐湖山，那堪愁味先识。"
        ], 
        "title": "华胥引 夜起闻雨，明日立秋", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "疏灯扶梦上。", 
            "乱风花如潮，暝愁潜长。", 
            "燕户莺帘，间未霜行柳，对门斜向。", 
            "倦迹闲云，歌韵歌、孤飞还傍。", 
            "印粉阑干，犹是当时，分无新赏。", 
            "人事垆边凄怆。", 
            "渐夜蝶黏窗，暗萤飘巷。", 
            "便似离鸿，又几年秋到，悄然吟望。", 
            "万感尊前，轻换了、风流疏放。", 
            "付与寒蛩分诉，清欢自强。"
        ], 
        "title": "三姝媚 七月廿五日，与树园、橘公饮半帆酒榭，追话旧游，黯然题壁", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "赏月西楼，中秋又近，凤箫何许。", 
            "如烟断语。", 
            "壁闲看、旧题句。", 
            "庭阴都为花疏减，更何况、尊前俊侣。", 
            "正烛房泪冷，筝床尘暗，怎论心素。", 
            "愁贮。", 
            "浑无绪。", 
            "但绣叶衣罗，暮凉重诉。", 
            "阑干自碧，彩鸳飞过前浦。", 
            "黄垆谁料伤心话，剩漂荡、游情最苦。", 
            "漫回首、谢了闲莺燕，教向谁去。"
        ], 
        "title": "月下笛八月八日与树园、橘公过半帆酒榭，重题", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "闹红旧馆，飞鹭乍落，兰棹先杳。", 
            "蘋上风小。", 
            "翠澜荡作轻绡弄微照。", 
            "暗萤又巧。", 
            "檐际数点，偏赚星早。", 
            "寒袖香少。", 
            "就中宛转莲丝向人抱。", 
            "步袜去尘寂，梦冷薰风离苑道。", 
            "谁见趁凉鸳鸯波语俏。", 
            "剩放鸭秋谈，渔钓堪老。", 
            "所思江渺。", 
            "但对酒簪花，哦句欹帽。", 
            "数流光、燕昏莺晓。"
        ], 
        "title": "绕佛阁 秋日与琴筑、六禾、橘公饮荔湾园亭。六禾约次君特卢楼韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "寒食后，应只有重阳。", 
            "佳节最宜觞。", 
            "便无花月犹多赏，有时风雨也悲凉。", 
            "问秋心，当此会，落何乡。", 
            "漫种个、树儿闲亦老。", 
            "更化个、蝶儿眠亦好。", 
            "翻旧帽，换新霜。", 
            "白衣自劝陶元亮，金衣谁慰杜秋娘。", 
            "笑匆匆，萸菊事，直须忙。"
        ], 
        "title": "最高楼 重九", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "旧月东篱。", 
            "傍素怀又堕，林密人稀。", 
            "故宫秋好，自饶胜赏，重阳过也，怎道佳期。", 
            "更消几个黄昏待，去情尚、依约宫眉。", 
            "露未晞。", 
            "数枝泪菊，如梦桥扉。", 
            "屏风画幅流离。", 
            "奈镜边遍倚，不似渔矶。", 
            "鬓丝低看，江湖更远，疏星仰见，风雨仍希。", 
            "暗尘不到高寒处，淡阑槛、霜色微微。", 
            "细漏移。", 
            "夜窗定怨归迟。"
        ], 
        "title": "惜黄花慢 重阳后，连夜荔湾看月", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "带松径曲，噀雨香，依然旧赏花尊。", 
            "招隐山泉，著寒衣袂，秋空四眺无邻。", 
            "岁华苦辛，但去来、风蝶逡巡。", 
            "便闲闲、过了重阳，素心惟有独醒人。", 
            "休道故园清事，对荒台落日，帽底篱根。", 
            "逢节家遥，量金身贵，芳华共惜能贫。", 
            "雁回断闻。", 
            "想泛红、不渡疲津。", 
            "寄相思、意亦无多，枕囊留梦熏。"
        ], 
        "title": "霜花腴 山园对菊怀晦闻", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "冻粉桥扉，无人倚笛，小梅开了。", 
            "青禽漫语，望眼渐迷仙岛。", 
            "奈屏山、正余梦寒，几曾似蝶将花绕。", 
            "念酒垆倦客，郁金堂路，近来稀到。", 
            "谁料。", 
            "添凄悄。", 
            "又昨夜东风，故人江表。", 
            "闲愁拚忍，瘦尽琼枝无报。", 
            "怎禁他、山驿水邮，一枝未折春自好。", 
            "赚啼绡、算有珍珠，镇日钗尘扫。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "林泉漫相识。", 
            "年事晏、拥叶带门寂。", 
            "闹红客。", 
            "秋色渐、好景不曾知得。", 
            "况寒汐。", 
            "听水听风流梦去，霓裳冷、霜华摇冻壁。", 
            "断锦正感才人，微云自缀空碧。", 
            "白头疏疏俊侣，几梅边搜句，灯外携笛。", 
            "怕寻觅。", 
            "天宽处、花底欢肠终窄。", 
            "有谁忆。", 
            "红萼无言歌意懒，相将见、凫翁来趁席。", 
            "再三不似空尊解怜惜。"
        ], 
        "title": "江城子慢 寒月水园，素心三两，荔湾最幽赏处，视秋来风景又异。歌和六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "残鴂辞芳，冷蝉偎叶，霜讯乍回鸳绮。", 
            "正语纱烟细，步素袜、淡月微窥庭际。", 
            "泛红流艳尽，宫词怨、旧笛漫倚。", 
            "邮亭风紧，永夜傍枕、都无新意。", 
            "还是。", 
            "放望眼高歌，又落词人暗泪。", 
            "影烛尘流，音桐爨咽，断零衣袂。", 
            "闲梦惊转故国，到处登临地。", 
            "知销魂无数，何况尊前镜底。"
        ], 
        "title": "丁香结", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "钻书头白。", 
            "消无情岁月，梦中行客。", 
            "便送日、禁倚长谣，向歌外更堪，故人疏隔。", 
            "漫卷诗书，载离思、一行秋色。", 
            "又闲庭坠叶，旋扫旋稀，有谁能觅。", 
            "闲心趁年拚掷。", 
            "渐街声巷影，灯火连宅。", 
            "暖润鼓、残萼熏炉，对三径月明，素梅装壁。", 
            "浅薄东风，料不管、香钿狼藉。", 
            "尽余杯、玉人唤起，那回记得。"
        ], 
        "title": "解连环", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "凌波路。", 
            "梦绮冷、别馆生花树。", 
            "愔愔驻笛津亭，还倚兰舟开处。", 
            "江郎已老，才解道、伤心在南浦。", 
            "记年时、瘦马知霜，夜深谁教休去。", 
            "依然故国天涯，长嗟念佳人，日暮相聚。", 
            "短楫桃根俱入曲，愁未散、莺歌燕舞。", 
            "何人对、荒寒旧宿，岁华晏、罗衾咽梦语。", 
            "待东风、诉与重头，溯红仍访仙侣。"
        ], 
        "title": "尉迟杯 渡头，和《片玉》韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "飞雪江梅，妆榭尚懒，花风似惜年小。", 
            "画烛通春，行云载梦，心逐孤鸿缥缈。", 
            "归草烟光，淡淡向、蒙鸥微照。", 
            "永日游情，经过倦迹，渡头人老。", 
            "渐苦辞年诗思少。", 
            "最先念、翠围红绕。", 
            "镜底逢欢，歌边感旧，准拟归闲抱。", 
            "比佳期、天更远，帘帏下、重温语笑。", 
            "一晌无聊，待追寻、花晞蝶晓。"
        ], 
        "title": "氐州第一 小除重泊，仍和《片玉》", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "一枰零乱，欠猧儿替我，从新翻却。", 
            "越是收场须国手，不管饶先争著。", 
            "休矣纵横，究谁胜败，局罢同邱貉。", 
            "可怜灯下，子声敲到花落。", 
            "兀自坐烂樵柯，神州卵累，眼看全盘错。", 
            "大好河山供打劫，试较是非今昨。", 
            "蜩甲枯馀，玉尘输尽，说甚商山乐。", 
            "羡他岩老，梦边那省飞雹。"
        ], 
        "title": "壶中天  残棋", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "衰残石友，尽相从劫后，磨墨磨人。", 
            "整个金瓯看撞碎，画山一角偏珍。", 
            "对此畸形，依然介性，恋恋剧多情。", 
            "旧毡虽敝，与伊同伴寒呻。", 
            "坡老苦说无田，枯还食汝，遭际总承平。", 
            "乱世全身差自幸，璧完能望陶泓。", 
            "不见铜山，系囚流窜，惟有断碑亲。", 
            "半圭乌玉，蛰居聊送馀生。"
        ], 
        "title": "壶中天 破砚", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "一夜西风动石鲸。", 
            "荒波愁思杳青冥。", 
            "曾共诗人怜泛梗。", 
            "谁省。", 
            "劫灰重与认昆明。", 
            "钿誓长生连理愿。", 
            "同恨。", 
            "水天閒话度双星。", 
            "何似江南花落后。", 
            "还有。", 
            "妆台香梦傍青城。"
        ], 
        "title": "定风波 摩诃池", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "为梅花，天涯曾载愁归。", 
            "渐换满眼芳情，都与浸春卮。", 
            "一枕渡头清磬，送贺郎老矣，忍解相思。", 
            "剩断弦离席，残妆怨粉，留点歌眉。", 
            "极恨别后，参差旧约，迢递佳期。", 
            "泪掩珠尘，长梦见、玉楼波暖，银烛春迷。", 
            "东风欲谢，趁艳阳、重写乌丝。", 
            "但恨处，算作吟遍了，沙边渚外，还有人知。"
        ], 
        "title": "湘春夜月 重至西泠", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "秋山冷眼，又倦旅重寻，薜萝深窈。", 
            "断鸿去早。", 
            "问湘潭𣶂记，白蘋愁老。", 
            "玉笥云封，未许青枫梦到。", 
            "夜窗皎。", 
            "剩剪烛旧题，悽满吟抱。", 
            "何事清会少。", 
            "几入社攒眉，赏花簪帽。", 
            "俊游尽扫。", 
            "甚仙源棹稳，碧桃开了。", 
            "故态销磨，宛识苏门曼啸。", 
            "渺芳草。", 
            "认年年、鹤归华表。"
        ], 
        "title": "扫花游 吊徐仲可词丈", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "桂殿栖霜，山庭寝日，玉衣晨举。", 
            "椒涂望断，寂寞暗尘凝铺。", 
            "抚哀蝉、西风乍惊，故宫一例伤禾黍。", 
            "怅云陵草绿，香凄鸳隧，冷萤飘炬。", 
            "休诉。", 
            "蛾眉误。", 
            "任续梦承恩，漫怜轻妒。", 
            "宣华旧恨，幸道先春朝露。", 
            "侍金舆、秋衾梦阑，枉教太液留仙住。", 
            "剩残珉、细溯幽芳，泪滴苍梧土。"
        ], 
        "title": "琐窗寒 题吴湖帆藏隋董美人墓志", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "开尽酴蘼千架，柳阁阴浓，摇曳轻烟。", 
            "顿喜隔年佳侣，点破苔钱。", 
            "修径萦回底阑，掩映不异家园。", 
            "祗乐苑殢酒，沧江鼓枻，梦远情连。", 
            "无边细雨，屯云书彼，对景记取从前。", 
            "春渐晚、一番花事，过眼凄然。", 
            "衰鬓休嗟潦倒，芳华故再喧妍。", 
            "六朝烟水，朅来双燕，共我年年。"
        ], 
        "title": "雨中花慢 四月初二日阴雨，访彦通屯云馆，联句用东坡韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "檀板金樽，绿杨池馆，相逢身在他乡。", 
            "怨曲重招，人间未许商量。", 
            "座中满目新亭客，忍同拈、红豆凄凉。", 
            "更何如、侧帽簪花，白首欢场。", 
            "少年未抵千金诺，听离鸾负了，旧日王昌。", 
            "屈指繁华，娇名罗绮难忘。", 
            "多情已分天将老，叹春风、鬓影无双。", 
            "祗销凝、刘郎寐莫，归卧银釭。"
        ], 
        "title": "高阳台 楚青丈属题霓裳艳影并序", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "京口古雄镇，是我钓游乡。", 
            "大江日夜东去，山色郁葱葱。", 
            "著屐来登北固，回望金焦两点，宛在水中央。", 
            "頫仰发长啸，意气自飞扬。", 
            "一弹指，今古事，几沧桑。", 
            "论兵作赋，谁更相约醉千场。", 
            "何意轮君游历，更遣虎头兴发，四壁素绡张。", 
            "绝似米家画，云海接苍茫。"
        ], 
        "title": "水调歌头 为省安题顾鹤逸画北固云山图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "对屏风九叠倚晴空，氤氲涨江天。", 
            "恁柴桑日瘦，虎溪人去，烟月年年。", 
            "缥缈竹林清磬，回首白云边。", 
            "冥吹松阴合，石濑溅溅。", 
            "来抚封碑陈迹，甚紫芝歌断，白鹿寻仙。", 
            "怅玄机老矣，何处问前缘。", 
            "待几时、野棠开后，又漫山、春雨响啼鹃。", 
            "谁还伴，东蒙旧隐，云卧华颠。"
        ], 
        "title": "八声甘州 匡庐山中作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "岭云一径护松关。", 
            "鞭梢眉月弯。", 
            "壶觞萧寺驻雕鞍。", 
            "秋寻山外山。", 
            "欹雾鬓，绾风鬟。", 
            "枫林图画看。", 
            "玉笙遥隔翠微间。", 
            "清欢重会难。"
        ], 
        "title": "阮郎归 和静安韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "匍匐归来，平生意气频虚左。", 
            "狂澜虚舸。", 
            "呼马呼牛可。", 
            "一气洪钧，鼓就祥金我。", 
            "阎浮大。", 
            "人天敷坐。", 
            "纷碎空花堕。"
        ], 
        "title": "点绛唇 和静安韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "却似无情应有恨。", 
            "梦里相逢，欲引还相近。", 
            "不照菱花知瘦损。", 
            "搴帷怕被人人问。", 
            "过尽铜街车隐辚。", 
            "拂槛柔荑，恼煞春韶讯。", 
            "好雨良宵刚一寸。", 
            "清眠不与愁人分。"
        ], 
        "title": "蝶恋花 和王静安韵 其一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "楼畔辛夷吹霁雪。", 
            "楼上黄昏，已挂纤纤月。", 
            "徙倚旧情浑忆彻。", 
            "纱窗六扇风簧咽。", 
            "一抹墙腰侵草色。", 
            "墙外生憎，扰扰閒车辙。", 
            "欲住还抛无那说。", 
            "百般滋味都缘别。"
        ], 
        "title": "蝶恋花 和王静安韵 其二", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "竹屋蛎垣低夹道。", 
            "翳紫珍丛，露颗迎初晓。", 
            "一曲遥峰青窈窕。", 
            "野塘嫩綵鱼鳞小。", 
            "指点江村烟树渺。", 
            "如许韶光，直恁鹃啼老。", 
            "陌上游骢嘶不到。", 
            "落红几点黏新潦。"
        ], 
        "title": "蝶恋花 和王静安韵 其三", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "池上碧桃开又落。", 
            "一枕瞢腾，欲起浑无著。", 
            "满箧尘笺虚旧约。", 
            "不成禁受难抛却。", 
            "屡数归期谁可博。", 
            "还怕归程，步步荒葵藿。", 
            "才敛斜阳零雨作。", 
            "流光也似人情薄。"
        ], 
        "title": "蝶恋花 和王静安韵 其四", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "扑面濛濛飞弱絮。", 
            "一霎溪山，萧瑟浑如许。", 
            "云脚四垂天景暮。", 
            "小楼夜半闻微雨。", 
            "每到春来愁欲诉。", 
            "诉尽愁肠，依旧成虚度。", 
            "苦道离人留得住。", 
            "长亭几送征鞍去。"
        ], 
        "title": "蝶恋花 和王静安韵 其五", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "回廊侧。欲辨香踪无迹。", 
            "秋入蛩声无气力。晓风吹恻恻。", 
            "兰烬镫窗狼藉。篱角露珠荧碧。", 
            "几点流云河汉密。梦痕来处觅。"
        ], 
        "title": "谒金门 和静安韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "溪山输却斜阳半。江城一例秋蝉乱。", 
            "秋老独还家。东篱菊始华。", 
            "锦鳞书十二。不寄蓬瀛字。", 
            "一觉我何人。潮音枕上闻。"
        ], 
        "title": "菩萨蛮 和静安韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "渐近归程，惺忪翻觉羁愁积。", 
            "等闲轻掷。", 
            "旧梦何因觅。", 
            "沙岸渔灯，望里星星灭。", 
            "江波白。", 
            "云车駃月。", 
            "浪捲千堆雪。"
        ], 
        "title": "点绛唇 江行舟中，和静安韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "青山衔郭，青溪绕步，巷口夕阳斜。", 
            "咽暮悲笳，倦秋疏柳，几点挂寒鸦。", 
            "归来庭户清如水，白发语交加。", 
            "侍坐盘餐，下帷镫火，争忍数年华。"
        ], 
        "title": "少年游 忆旧", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "镂凤才名，彩鸾仙韵。", 
            "玉台兰雪融心印。", 
            "东风重返谢池春，千秋慧业销磨尽。", 
            "恼带鸳慵，撩钗燕困。", 
            "西亭翠被栖香烬。", 
            "丹青忍续断肠吟，吴霜一夜沾潘鬓。"
        ], 
        "title": "踏莎行 题吴湖帆夫人绿遍池塘草图册", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "依样江南山色好，捲帘人隔星河。", 
            "镜华空掩醉颜酡。", 
            "未应歌小海，曾与托微波。", 
            "欹枕帘花和泪堕，织愁争觅龙梭。", 
            "瑶京影事费销磨。", 
            "画图重省识，谁分此情多。"
        ], 
        "title": "临江仙 题淞雨吴讴图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "卅载觚棱梦已阑。", 
            "故园休放旧盟寒。", 
            "更回清思寄琅轩。", 
            "风裁不教禅悦减，忧危谁省寸心殚。", 
            "忍听拥髻话悲欢。"
        ], 
        "title": "浣溪沙 题遐庵罔极图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "劲节寒梢，盎胸不尽丹渊稿。", 
            "中庭月皎。", 
            "影放千寻表。", 
            "翠袖空山，日暮怜幽草。", 
            "苔窠老。", 
            "吟鸾玄杳。", 
            "忧恨西窗晓。"
        ], 
        "title": "点绛唇 题遐庵竹石画卷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "馀妍清婉。逗入鬟云花款款。", 
            "绿影帘空。付与秋虫弄晓风。", 
            "词人携语。话向尊前犹媚妩。", 
            "画谱宣和。别拓闲情几衍波。"
        ], 
        "title": "减字木兰花 题二风堂词意图", 
        "type": "词", 
        "yun": null
    }, 
    {
        "author": "陈虔安", 
        "era": "清", 
        "subtype": null, 
        "text": [
            "行不得也哥哥。", 
            "豺狼当道荆棘多。", 
            "世路艰难唤奈何。", 
            "何用巴渝舞，何用巴渝歌。", 
            "叼斗声声动碧波。", 
            "此身纵跨千金骡。", 
            "怎奈前途雨滂沱。", 
            "行不得也哥哥。"
        ], 
        "title": "戏拟禽言六首（选四） 其一", 
        "type": "古风", 
        "yun": "歌"
    }, 
    {
        "author": "陈虔安", 
        "era": "清", 
        "subtype": null, 
        "text": [
            "凤凰不如我。", 
            "头戴笠子登饭颗。", 
            "领取春风花柳亸。", 
            "哪知蜀道难，汉皋起烽火。", 
            "不如山林风景可。", 
            "也栖冰雪朝云坐。", 
            "日月乾坤懒惰。", 
            "凤凰不如我。"
        ], 
        "title": "戏拟禽言六首（选四） 其二", 
        "type": "古风", 
        "yun": "哿"
    }, 
    {
        "author": "陈虔安", 
        "era": "清", 
        "subtype": null, 
        "text": [
            "提壶提壶。", 
            "我是酒国酒丈夫。", 
            "有酒万事都糊涂。", 
            "莫掉三寸舌，空留七尺躯。", 
            "糟蠓粕蠛订友于。", 
            "春携柑兮秋茱萸。", 
            "醉倒西山笑唐虞。", 
            "提壶提壶。"
        ], 
        "title": "戏拟禽言六首（选四） 其三", 
        "type": "古风", 
        "yun": "虞"
    }, 
    {
        "author": "陈虔安", 
        "era": "清", 
        "subtype": null, 
        "text": [
            "姑恶姑恶。", 
            "仗恃雄风凌燕雀。", 
            "是何意态酷且虐。", 
            "剥我尽脂膏，威我蹈汤镬。", 
            "怨气充塞天地橐。", 
            "纵使鸱张龙蛇跃。", 
            "终为渊丛驱鱼爵。", 
            "姑恶姑恶。"
        ], 
        "title": "戏拟禽言六首（选四） 其四", 
        "type": "古风", 
        "yun": "药"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "平生爱友朋，况子总角契。", 
            "行止虽殊涂，趋舍要一致。", 
            "五年沪上语，人事恍隔世。", 
            "湖山枉嘉招，握手转欲涕。", 
            "涉旬餐胜足，别绪起酒次。", 
            "投诗徵赠言，吾意子故会。", 
            "圣湖自明瑟，宁以晴雨异。", 
            "颇嫌游者众，林墅或为累。", 
            "南山虚且深，松篁閟静翠。", 
            "九溪十八涧，佳处岂在寺？", 
            "意行试龙井，茗淡滋可味。", 
            "文字外有禅，兹游子幸识。"
        ], 
        "title": "留别豫生", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "人寿不如纸，何论命厚薄。", 
            "手书积卅年，斩若墨新著。", 
            "行藏细事耳，胶漆吾与若。", 
            "所憾廿载中，囚置一涯各。", 
            "会话何匆匆，命驾复虚诺。", 
            "早知但一面，悔不十日醵。", 
            "凭棺邈山河，归梦更安托？", 
            "发箧向风檐，瞿然九原作。"
        ], 
        "title": "检蒉斋手札怆然有感 其一", 
        "type": "古风", 
        "yun": "药"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "君才十倍我，而气亦倍之。", 
            "等閒弄笔札，时复杂怒嬉。", 
            "东坡乃天人，群怪吠故宜。", 
            "只惜元祐政，厮坏无一遗。", 
            "颇亦怼君激，何妨少委蛇。", 
            "胡为料虎头？一斥濒九危。", 
            "世运实丁此，陆沈坐咎谁？", 
            "兹境恍昨昔，三复涕涟洏。"
        ], 
        "title": "检蒉斋手札怆然有感 其二", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "平生针芥处，哀乐常过人。", 
            "竹坡最坦率，君亦纯任真。", 
            "匪独君亲际，急友时忘身。", 
            "吾门有黄童，血性君所亲。", 
            "独行无党锢，自喜德有邻。", 
            "一别各异路，心绪随飙尘。", 
            "书来辄相语，为念遗孤贫。", 
            "今君复舍去，四顾谁我陈？"
        ], 
        "title": "检蒉斋手札怆然有感 其三", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "入江殊草草，一酹便告归。", 
            "悲君复私慰，有子逾苏瑰。", 
            "遗书苦裒辑，枉札远见咨。", 
            "语长心弥重，想见趋庭时。", 
            "定文吾岂任，后死责焉辞？", 
            "故知是鳞爪，龙性存几希。", 
            "检此趣移写，先以塞孝思。"
        ], 
        "title": "检蒉斋手札怆然有感 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "与君同戊申，百岁已过半。", 
            "桑榆纵及收，横流浩无岸。", 
            "岂惟仓颉泣，姬孔亦流叹。", 
            "世方无夷吾，被发但坐看。", 
            "多君注管书，不朽出忧患。", 
            "奈何传世业，期勖及樗散？", 
            "往者不可追，来日更谁谏？", 
            "衰病空倚楼，从今断江雁。"
        ], 
        "title": "检蒉斋手札怆然有感 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "筑楼垂一章，人老楼亦敝。", 
            "托基失卑湫，蚁蠢安敢怼？", 
            "图新趣改作，砖石重甃砌。", 
            "突高二尺强，潦涨庶我贳。", 
            "吾亲坐卧处，邈绝人间世。", 
            "尔时冀来者，十载瞥已逝。", 
            "办此送残年，谁谓太早计？"
        ], 
        "title": "改筑沧趣楼成有作", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "连床旋临分，解襆才几日。", 
            "却持郊岛心，闯入浣花室。", 
            "七年积危苦，破涕对抱膝。", 
            "维摩元不病，说法爱问疾。", 
            "劳歌和复赓，身世谁得逸？", 
            "故知别后思，四海子由一。", 
            "老刊繁艳尽，情缛语弥质。", 
            "山斋伫篮舆，留约待取必。", 
            "怀哉发五噫，行矣崇四术！"
        ], 
        "title": "石遗出示俶玉别诗次韵奉柬即送石遗行", 
        "type": "古风", 
        "yun": "质"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "倦禽爱幽翳，逢山辄淹留。", 
            "坐与髯叟昵，天捉置此囚。", 
            "饫君何所有？山光逾珍羞。", 
            "昨来值岁尽，烛笑吟休休。", 
            "回思曩夜涛，宁先与耳谋。", 
            "未来那可说，即景勤焚修。"
        ], 
        "title": "和嘿园除日过岁寒楼次东坡题杭州厅壁韵", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "病夫一楼卧，佳客千里至。", 
            "顿令山泽间，坐挹湖海气。", 
            "登高望速水，摩石审题字。", 
            "觥觥朱赵贤，陵谷风不坠。", 
            "党禁一影泡，湖山载遗惠。", 
            "闲云恋听水，误捉上方置。", 
            "拱把惜才难，菜魔哂学伪。", 
            "易子昔乘桴，不忍珠崖弃。", 
            "沈侯近觇国，亲顿扶桑辔。", 
            "君看七聚落，斗绝积雕瘵。", 
            "绸缪贵及时，帷幄且小试。", 
            "倘回溪壑姿，因君讯贤帅。"
        ], 
        "title": "冬日同易实甫兵备顺鼎沈小沂舍人兆祉游邻霄台", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "海壖梦京华，廿载不一至。", 
            "巢痕劫灰尽，牢落况同气。", 
            "俦中识卫玠，恨未饮文字。", 
            "风花尺五天，飘散随所坠。", 
            "昨来寻道山，挟卷顾我惠。", 
            "诗魂类四愁，感旧讽不置。", 
            "更枉长篇贻，清夐绝雕伪。", 
            "繄余晚闻道，身世定谁弃。", 
            "纵投夸父林，诅缓羲和辔？", 
            "君方郁权奇，未合例衰瘵。", 
            "暂蹶安足嗟，万言故可试。", 
            "独念抱冰翁，武昌老犹帅。"
        ], 
        "title": "叠前韵酬实甫见和", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "幽禽无远翰，村郭日一至。", 
            "寒空雁声过，啁哳亦感气。", 
            "吾侪稔忧患，强半坐识字。", 
            "百年只空华，茵溷底飘坠？", 
            "曩披丁戊卷，万口喧早惠。", 
            "一集顷骖鸾，归装任所置。", 
            "论诗似契我，要取辨真伪。", 
            "我非黄钟声，敢自怨毁弃？", 
            "却复惜神骏，未老脱衔辔。", 
            "庶几一阳复，四海起枯瘵。", 
            "山楼雪打窗，龙公手新试。", 
            "筮期会属櫜，吟坛待君帅。"
        ], 
        "title": "实甫再叠见和并示长至三叠之作再叠奉答", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "犯寒赴诗盟，人至雪亦至。", 
            "读君日至作，作我一阳气。", 
            "君诗妙句法，直逼吾正字。", 
            "坡谷世则无，朱弦自抗坠。", 
            "廿年溷闾里，自笑不夷惠。", 
            "道情任真率，惊俗敢标置？", 
            "君何笃嗜痂？信我言匪伪。", 
            "颇思就商定，鸡肋忍卒弃？", 
            "毋为公子恭，猥执侯生辔。", 
            "虚堂北风厉，病肺戒增瘵。", 
            "流光足可惜，夙抱盍一试？", 
            "愿持邹峄言，夫志气之帅。"
        ], 
        "title": "十一月十七日天心阁雪中吟集肖韩视长至次韵见怀之作三叠前韵", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "平生慕匡庐，使辙得一至。", 
            "孤亭双瀑间，苍峭作寒气。", 
            "廿年积梦忆，历历摩崖字。", 
            "最恋栖贤桥，雷吼石危坠。", 
            "维时正春暮，天朗风且惠。", 
            "回身揖五老，樽酒会挈置。", 
            "蹉跎负山灵，一诺得非伪？", 
            "而君楼其下，乐志官却弃。", 
            "缚滕乃见招，冰泮整归辔。", 
            "吾斋石鼓腹，涧水取养瘵。", 
            "山中亦产茶，味苦颇可试。", 
            "岩顶风涛书，南康旧州帅。"
        ], 
        "title": "实甫四叠前韵因及匡庐感念旧游四叠奉和并为石鼓之约", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "一觌星再周，百罹老俱至。", 
            "支离江海侧，萧瑟沆瀣气。", 
            "与子宁石人，相望无只字。", 
            "天高醉不闻，愚者苦忧坠。", 
            "岭南曩邂逅，丈人故我惠。", 
            "廿年剩梦思，万事错棋置。", 
            "山堂蜕巾履，子亦屏世伪。", 
            "翩然江东西，得句旋复弃。", 
            "岂无澄清志，悔揽孟博辔。", 
            "霜钟千里声，省录及衰瘵。", 
            "别怀正满抱，退笔更一试。", 
            "侧闻沅湘间，歔欷话旧帅。"
        ], 
        "title": "伯严和实甫诗见及感旧六叠次韵", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "少伯功成游五湖，东山安石志不渝。", 
            "古人遭时类有托，廋语或更思莼鲈。", 
            "以公方之趣倘殊，高牙大纛临三吴。", 
            "江清海夷帝日俞，乃眷初服为斯图。", 
            "诏书朝下夕移镇，川后稳送瓯闽鲈。", 
            "下车勤勤问疾苦，作我髦士蒐师徒。", 
            "袖长地褊岁未半，顿解符绶行首涂。", 
            "再期连帅六受代，纵有郇召膏焉敷？", 
            "氓萌睽睽失鷇哺，公胡不闵神夷愉？", 
            "行藏任天那喜愠，政恐世难仍相须。", 
            "招来麾去本臣职，但祝云卧无惊虞。", 
            "中兴将帅算公在，矍铄犹可雄万夫。", 
            "衡湘地灵足英少，报国莫道山林无。", 
            "扁舟散帻色相耳，胸中八九云梦谁能摹？"
        ], 
        "title": "题魏午庄尚书洞庭归棹图", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "欢会不可常，别期蓦然至。", 
            "诗堂摇烛影，黯黯失春气。", 
            "君怀浩如云，著纸化愁字。", 
            "就中挟万感，三复泪潜坠。", 
            "岂无再至缘，亲布拊循惠。", 
            "未堪眼前景，梦裹镇留置。", 
            "由来五都市，真实不敢伪。", 
            "侧席伫连城，道旁或横弃。", 
            "行哉瞻四方，何所骋子辔？", 
            "吾衰不自念，遑敢闵疲瘵？", 
            "仰膏易为恩，藏器终一试。", 
            "请看此邦民，攀辕惜去帅。"
        ], 
        "title": "七叠前韵答实甫留别即以送行", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "出郭旋寻山，君行诗随至。", 
            "岂伊趁幽事，傥荡验意气。", 
            "可惜仆未从，纪游欠数字。", 
            "春云羃涧谷，瞥若飞鸟坠。", 
            "残僧汝何脩，松牌亦损惠。", 
            "听泉不留宿，眷此一榻置。", 
            "雨晴坐然疑，空色了真伪。", 
            "吾生分沦寂，卜筑取人弃。", 
            "无意晚遘君，临分顾纡辔。", 
            "翻遗一尘在，令我思成瘵。", 
            "归艖万摇兀，风涛宛相试。", 
            "壮君视此游，不夺志逾帅。"
        ], 
        "title": "八叠寄和实甫独游石鼓听水楼见怀之作", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "我初十龄咸丰间，及未兵燹登金山。", 
            "廿年前复道京口，夜蹑浮玉琼楼寒。", 
            "流回沙合骑入郭，岸谷岂独蛟螭蟠？", 
            "焦山崭然蔚深绿，僧话尘劫如鸥閒。", 
            "故人腰黄新舍佛，同岁陈许争传观。", 
            "无何王郎亦守润，欲约访戴穷幽攀。", 
            "江中取泉岁数饷，此味十载留脾肝。", 
            "一星未终尽鬼录，碧血桑海何时乾？", 
            "昨持絮酒掠山过，天为雨泣伤春残。", 
            "船窗闻笛不能仰，闭置甘受江神姗。", 
            "吾宗题画偶徵及，谓廿八字君毋悭。", 
            "宁知山楼晦如墨，吮笔百感来无端。"
        ], 
        "title": "俶玉属题京口三山卷子", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "老为乡里佣，南北从所驱。", 
            "却厌市楼饮，还来就西湖。", 
            "主忘七年别，怪我霜上须。", 
            "七年信倏忽，万变风云俱。", 
            "独怜君家髯，手障沧溟孤。", 
            "大劳不挂口，忠顺一世无。", 
            "君新汉上来，两浙徯其苏。", 
            "惠文冠自好，活民宁呴濡？", 
            "相逢无可赠，三宿休留吾。"
        ], 
        "title": "杭州留赠小帆世丈", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "我生三岁便随宦，龆龀已行天下半。", 
            "廿龄偕计始离亲，今汝速游未及冠。", 
            "寻常不违阿母膝，负笈城南梦辄唤。", 
            "临行欲语泪满衣，触我春晖肠寸断。", 
            "桑蓬有志例割慈，海市神山更壮观。", 
            "古书新法泱泱风，今日一家孰胡汉？", 
            "生成世好不挂眼，言大学疏是吾患。", 
            "出门攻错慎自求，开卷精华要常玩。", 
            "生迟敢望汝成速，及我两人犹老健。", 
            "荔支熟时海不波，准备年年刮目看。"
        ], 
        "title": "送复儿游学日本", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "向时目笑怡山僧，持牒走海如户庭。", 
            "禅房荔熟付徒辈，日与贾贩相将迎。", 
            "老来牵率亦至此，雪浪山立扬冬舲。", 
            "七洲洋过裸且汗，镜面静数鱼飞行。", 
            "越裳一发渺波际，雨脚漏日忘阴晴。", 
            "汉唐旧版忍捐畀，遑校岛屿淩南溟。", 
            "流人役属那择主，襁负满载轻重瀛。", 
            "虞衡失职况地宝，坐弃此众资驱令。", 
            "近闻金银动折阅，廛市颇亦伤繁征。", 
            "计然泛胜古有学，莫倚侥倖操奇赢。", 
            "西铭同胞语敢袭，异域畴免维桑情？", 
            "醵金通道细事耳，何日黉舍翘才英？"
        ], 
        "title": "舟中示林鸿懋苏郁文二生从往爪哇视学", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "我昔道豳陟彼岨，嵌空岩石疑世无。", 
            "晚来海股观奇胜，自笑坐井真瞀儒。", 
            "后娲百鍊太古雪，点缀裸壤峰峰殊。", 
            "碧幢翠盖亦千岁，衬藐姑射莹肌肤。", 
            "初游一岩已叹绝，导者乃比大小巫。", 
            "清漪外缭中矗起，庨豁乍入翻回纡。", 
            "幕天四垂阶级绝，绕壁鬼物群睢盱。", 
            "犹龙西出不见尾，却占香火骄浮屠。", 
            "颇嫌俗构累真面，安得秉畀重枝梧！", 
            "左旋一洞俯偻进，持炬百武愁攀扶。", 
            "日光忽漏得盘坐，下有清沘游鯈俱。", 
            "渊然石响从所扣，洪者钟鼓纤琴竽。", 
            "蛮荒筚路怪得此，造化泄秘将谁娱？", 
            "谢诗柳记料无分，草草一至衰怜吾。", 
            "持归奴仆命方广，夜半何当负以趋？"
        ], 
        "title": "去老君岩数里山洞益奇日南道院亦供老子", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "晓月尚挂户，趣起观操兵。", 
            "千骑空市出，铠仗初阳明。", 
            "今日西元日，岁例谁实程？", 
            "整旅将司令，大豪以众并。", 
            "亦如赴敌时，捆载随之行。", 
            "隆隆台炮作，枪队连珠鸣。", 
            "乐止忽雷动，欢呼群贺正。", 
            "卫民国所事，众志宁非城？", 
            "尚武乃有备，勖哉吾侨氓！"
        ], 
        "title": "西历元日观西人操兵", 
        "type": "古风", 
        "yun": "庚"
    }, 
    {
        "author": "陈虔安", 
        "era": "清", 
        "subtype": "五言律诗", 
        "text": [
            "一代宗臣像，高风想见之。", 
            "大名光宇宙，浩气作须眉。", 
            "冠带诗书品，文章锦绣词。", 
            "瓣香千古在，野老荐江蓠。"
        ], 
        "title": "游陆公祠十首（选四） 其一", 
        "type": "律诗", 
        "yun": "支"
    }, 
    {
        "author": "陈虔安", 
        "era": "清", 
        "subtype": "五言律诗", 
        "text": [
            "危楼矗霄汉，搔首旷无边。", 
            "倚柱心犹惴，凭栏势欲颠。", 
            "俯看云匝地，仰视水连天。", 
            "不见纯阳子，临风独怆然。"
        ], 
        "title": "游陆公祠十首（选四） 其二", 
        "type": "律诗", 
        "yun": "先"
    }, 
    {
        "author": "陈虔安", 
        "era": "清", 
        "subtype": "五言律诗", 
        "text": [
            "谈笑倾肝胆，佳人不速来。", 
            "弓弓凌素袜，乙乙印苍苔。", 
            "避坐放瓜李，投邻望柳梅。", 
            "片时仍返院，请圣瓮初开。"
        ], 
        "title": "游陆公祠十首（选四） 其三", 
        "type": "律诗", 
        "yun": "灰"
    }, 
    {
        "author": "陈虔安", 
        "era": "清", 
        "subtype": "五言律诗", 
        "text": [
            "酒罢残杯在，还家竹径通。", 
            "芦花云子白，枫树雪儿红。", 
            "事业闲身外，河山醉眼中。", 
            "满头皆插菊，归去一帆风。"
        ], 
        "title": "游陆公祠十首（选四） 其四", 
        "type": "律诗", 
        "yun": "东"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "太息中原万派波，星霜驰逐易蹉跎。", 
            "田间夥计骞鸿鹄，马上雄威喷鬼魔。", 
            "沧海横流鱼鳖祸，绿林随处虎狼多。", 
            "吾生不幸膺时变，痛哭乾坤唤奈何。"
        ], 
        "title": "《庚申和李峙青感世八首》 其一", 
        "type": "律诗", 
        "yun": "歌"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "回首清廷系我思，主愚臣暗不胜悲。", 
            "摧残帝业归华族，堕落人才赋黍离。", 
            "乐国翻无干净土，吟坛犹演太平诗。", 
            "茫茫大地英雄少，笳鼓声中树义旗。"
        ], 
        "title": "《庚申和李峙青感世八首》 其二", 
        "type": "律诗", 
        "yun": "支"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "老贼阿瞒仗鬼雄，汉皋返旆计谋工。", 
            "收回劲旅窥神器，巧逼雏王退后宫。", 
            "南国经纶花委地，北廷冠盖日当空。", 
            "痴心欲践天皇祚，供受群臣拜下风。"
        ], 
        "title": "《庚申和李峙青感世八首》 其三", 
        "type": "律诗", 
        "yun": "东"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "劝进纷纷来阙下，诸公裘马炫轻肥。", 
            "陈吴自谓膺昌运，刘翟无端呈义威。", 
            "百万军声呼负负，八旬帝梦入非非。", 
            "苍天怒夺奸雄魄，直使援兵各解围。"
        ], 
        "title": "《庚申和李峙青感世八首》 其四", 
        "type": "律诗", 
        "yun": "微"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "云龙风虎又纷争，跋扈将军一剑横。", 
            "欲假虎威倾粤垒，原攀龙尾附欧兵。", 
            "华人守壁犹观望，德帅降幡已会盟。", 
            "可惜金瓯凭手掷，瞽人无相总伧伧。"
        ], 
        "title": "《庚申和李峙青感世八首》 其五", 
        "type": "律诗", 
        "yun": "庚"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "满州沉坠帝王星，憔悴阿禅老后廷。", 
            "黠帅弄兵多诈术，伧夫复辟昧常经。", 
            "黄陂出走苍生泣，南院空悲碧血腥。", 
            "大乱已如原上火，当年何不救荧荧。"
        ], 
        "title": "《庚申和李峙青感世八首》 其六", 
        "type": "律诗", 
        "yun": "青"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "德让珠岩合我收，谁知倭寇复栖留。", 
            "申言割地窥齐鲁，无计筹边想富欧。", 
            "热血诸生甘废学，惊心列碎誓同仇。", 
            "谁知大帅临城下，忍割燕云十六州。"
        ], 
        "title": "《庚申和李峙青感世八首》 其七", 
        "type": "律诗", 
        "yun": "尤"
    }, 
    {
        "author": "陈虔安", 
        "era": "清", 
        "subtype": "七言律诗", 
        "text": [
            "东南浩劫总成灰，愁锁夔关杀运来。", 
            "誓逐黔军归故土，只缘蜀地产英才。", 
            "穷民满地寒如雪，战鼓惊天猛似雷。", 
            "引领诸军齐解甲，九霄云汉赋招回。"
        ], 
        "title": "《庚申和李峙青感世八首》 其八", 
        "type": "律诗", 
        "yun": "灰"
    }, 
    {
        "author": "陈锐", 
        "era": "清", 
        "subtype": "五言律诗", 
        "text": [
            "堤畔初黄柳，垂垂识客愁。", 
            "轩亭销丽日，风露共清秋。", 
            "世外閒双桨，天涯讯一鸥。", 
            "君看十刹海，何似百花洲。"
        ], 
        "title": "东湖", 
        "type": "律诗", 
        "yun": "尤"
    }, 
    {
        "author": "陈锐", 
        "era": "清", 
        "subtype": "五言律诗", 
        "text": [
            "昨宿空泠岸，滩声枕上听。", 
            "今看樟木寺，岳色眼前青。", 
            "云物犹潇洒，天人一杳冥。", 
            "何因羡翀举，叩齿诵黄庭。"
        ], 
        "title": "自长沙至桂阳途中杂诗 其一", 
        "type": "律诗", 
        "yun": "青"
    }, 
    {
        "author": "陈锐", 
        "era": "清", 
        "subtype": "五言律诗", 
        "text": [
            "篙溜沙初落，亭荒雾未收。", 
            "片峰捎雨过，孤艇坐滩流。", 
            "馀浪汹岩壁，遥墟散马牛。", 
            "居人閒倚立，檐际笑行讴。"
        ], 
        "title": "自长沙至桂阳途中杂诗 其二", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "无出非我忧，奉主自欢喜。", 
            "嫡男就傅书，出入谨护视。", 
            "童乌秀不实，恻怛易初旨。", 
            "祷佛期抱送，茹素但蔬水。", 
            "食淡宁无伤，痼疾遂不起。", 
            "遗女在襁褓，老泪酸怙恃。", 
            "此心固堂堂，了无世念滓。", 
            "生心无所住，所住皆天理。", 
            "已矣翁何悲，卓哉善女子。"
        ], 
        "title": "病老以自撰姬人兰婴小传寄示即书其后", 
        "type": "古风", 
        "yun": "纸"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "震旦花开第一祖，飞锡曾过南翔地。", 
            "当年有鹤向南飞，至今犹认南翔寺。", 
            "了知携来无一法，但挈霜蔬饱禅味。", 
            "有情下种自然成，十里森森郁葱翠。", 
            "世人知味不知名，有口但宣罗汉字。", 
            "梦兰先生今白头，腹笥便便教童稚。", 
            "有母有母慰行役，撷菜手腌亲付畀。", 
            "分甘布慈乃及我，谓我依然酸馅气。", 
            "开瓶入齿冰雪鲜，一笑西来得真意。", 
            "何殊拾得与寒岩，残菜竹筒劳饷馈。", 
            "北来我亦致盐齑，临别辛勤吾母制。", 
            "打包千里负晨昏，寸葱每饭空凝泪。", 
            "安得此身便南翔，荐食高堂亲奉侍。"
        ], 
        "title": "张梦兰先生以南翔罗汉菜见饷其太夫人手腌也相传菜种为达摩祖师所遗止附南翔寺十里有是菜袓师来时有鹤南飞故以名寺云", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "寒山本寒子，国清逢拾得。", 
            "残菜贮竹筒，朝朝就来食。", 
            "对趺厨灶烟，吹火烧落叶。", 
            "有时步长廊，一笑惊霹雳。", 
            "前后众三三，但道狂痴绝。", 
            "何来舂米僧，出山偶饶舌。", 
            "遂动舆盖徒，入山穷追蹑。", 
            "隐岩遂不见，松风寒凛冽。", 
            "临去复何言，笑指但曰贼。"
        ], 
        "title": "同巩庵画寒山拾得图戏题", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "四万八千偈澜翻，浩若大海难穷源。", 
            "黄梅为示第一义，直證惟有金刚禅。", 
            "寸心合尖无所住，无缝之塔生双肩。", 
            "太君精持数十载，揽揆止杀仁孤寒。", 
            "铨衡居士报阿母，镌经建塔长生砖。", 
            "光华七级出三界，燉煌遗迹昭诚悬。", 
            "非经非塔非庄严，阿母口唪生青莲。", 
            "以诸花香散慈雨，广覆大地兜罗绵。", 
            "方今枭豺塞六合，佛救不得悲沉渊。", 
            "铁围山高几千丈，业力陷入无中坚。", 
            "愿揭斯义告来者，悲忏涕泣为洗湔。", 
            "誓承宏恩度万劫，心与母寿无穷年。", 
            "小人持经为母病，冀仗经力回人天。", 
            "心同愿微窃仰止，感动欢喜交回旋。"
        ], 
        "title": "张铨衡为其母寿建塔摹刻柳书金刚经嵌其上徵诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "家住江源行入海，壮游昔有眉山苏。", 
            "却登金山望乡国，夜江光怪惊栖乌。", 
            "高才盛年世清宴，归山誓水宁非诬。", 
            "多难方知太平好，或出或处皆裕馀。", 
            "明季流寇祸至烈，易堂尚可安琴书。", 
            "团瓢历历七十二，即今何地容潜夫。", 
            "天遗地孑几耆老，削迹夷市蜷穷庐。", 
            "神州莽莽塞荆棘，三湘百粤无完区。", 
            "引绳而绝必有处，激发祸始钟巴渝。", 
            "势劫驯良化豺虎，闭关猛噬安逃逋。", 
            "中江老人发过耳，家屯与国齐疮痡。", 
            "十年千忧犯真宰，白头形影酬羁孤。", 
            "相过朱慰朝暮，濡沫那得忘江湖。", 
            "覆舟之山渺天际，𧥄𧥄万众真为鱼。", 
            "千重万掩愁肺腑，溅泪惊心空友于。", 
            "眼穿望断归不得，偶观画稿疑乡闾。", 
            "何时闻雁空泠峡，且视飞鸟山馆图。"
        ], 
        "title": "为王病山侍郎作飞乌山馆图并题", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "仲冬廿三夜，霜重气惨悽。", 
            "小极拥衾卧，入梦初不知。", 
            "手画寒菊卷，枝叶纷离披。", 
            "揽之不可尽，俄化龙躨跜。", 
            "回旋呢我旁，意若相护持。", 
            "是时寒嗽作，痰汩汩若糜。", 
            "时时唾之盂，若以印印泥。", 
            "泥印满图卷，携之踏荒蹊。", 
            "忽过海日楼，斗室闯虚帷。", 
            "书帙纵横落，香烟出金猊。", 
            "悽惶过旁舍，金老哂而唏。", 
            "对立复一叟，侧弁掩其眉。", 
            "微具虎贲似，未晰何人斯。", 
            "金老前致言，愿假御制诗。", 
            "标眉录所闻，光耀发皇羲。", 
            "彼叟意不然，谓此敬有亏。", 
            "但注于下方，考證或有资。", 
            "漫然施丹黄，老人终弗怡。", 
            "砉然动吾念，久矣吾师违。", 
            "何时适京邑，奄忽岁月非。", 
            "欲往因出门，仄巷如窦圭。", 
            "草烟拥蹐局，非死非生离。", 
            "皇天有酸窟，入者为醯鸡。", 
            "师岂在世间，京邑岂有师。", 
            "荒荒十年来，百见百涕洟。", 
            "师学无际涯，浩浩万派驰。", 
            "钝根未尝学，寸隙何由窥。", 
            "占在地雷复，万端惟一辞。", 
            "我每有北行，密语恒移时。", 
            "语罢拜别去，絮絮当危梯。", 
            "梯尽意不尽，睫泪承颊颐。", 
            "楼居深宁叟，送客惟及扉。", 
            "一朝为我下，欲语情若迷。", 
            "思之肝胆裂，身首留何为。", 
            "仁者不复存，存者晨星微。", 
            "近感散原翁，神伤丧厥妃。", 
            "胡子难同遘，久病成老羸。", 
            "丈夫有腰腹，但贮药千匙。", 
            "泪兮悲所积，泪出知何悲。", 
            "性命一蚁贱，志事丘山垂。", 
            "傥有酬恩时，甘作醢与臡。"
        ], 
        "title": "纪梦", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "肩舆入山疏雨断，暗月颓云微可睹。", 
            "泉流淙淙响深竹，插天落落峰四五。", 
            "楼殿参差起岩腹，钟瘖梵寂绝僧侣。", 
            "长桥千步玉虹卧，吟啸松杉杂龙虎。", 
            "仙栖咫尺动魂魄，绝世清寒入肺腑。", 
            "梦中所至今再来，除却山灵谁可语。"
        ], 
        "title": "夜行临安道中", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "百年本须臾，五十亦非夭。", 
            "但惜虚岁月，志事付潦草。", 
            "树木失本根，枝叶分萎槁。", 
            "自我违双亲，寸蘖生意了。", 
            "劳生悲惨积，懈学衰病早。", 
            "濡呴仗友生，发兴佛地好。", 
            "一笑天海空，倏见轻鸥矫。"
        ], 
        "title": "秋间予病几殆陟甫九兄夷希同年邀游鄮山时为八月十一日为予五十初度两兄斋僧普佛为先母周太夫人资冥福归后病良已追念感赋四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我生未终昏，入寺必欢喜。", 
            "落帆宝幢镇，如客见故里。", 
            "肩舆转寒塘，曲径丹垣迤。", 
            "鸟声含极乐，松竹净若洗。", 
            "眼明放生池，修鳞逝瀰瀰。", 
            "禅房寻旧梦，谈笑犹在耳。", 
            "颀然晦谷师，出迎足不履。", 
            "山中寒暑再，尘世千劫里。", 
            "高僧故依然，倦客真老矣。"
        ], 
        "title": "秋间予病几殆陟甫九兄夷希同年邀游鄮山时为八月十一日为予五十初度两兄斋僧普佛为先母周太夫人资冥福归后病良已追念感赋四首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "古人五十慕，我今嗒已孤。", 
            "劬劳念生我，欲报时则无。", 
            "推恩谢良友，为我斋僧徒。", 
            "前后众三三，屏息趋钟鱼。", 
            "一饭万庄严，天香饫伊蒲。", 
            "夜殿普参佛，香烟发洪炉。", 
            "咫尺践初地，龙象弥空虚。", 
            "慈云垂我前，其上莲跏趺。", 
            "母佛见非二，人我同一如。", 
            "拯予罔极哀，跻彼极乐都。", 
            "信友乃顺亲，宁异释与儒。", 
            "喜心涕泗涟，缄髓徒区区。"
        ], 
        "title": "秋间予病几殆陟甫九兄夷希同年邀游鄮山时为八月十一日为予五十初度两兄斋僧普佛为先母周太夫人资冥福归后病良已追念感赋四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "沉沉妙胜殿，牵梦今三年。", 
            "深帘閟香界，六时凝紫烟。", 
            "清晨净扫地，礼塔来行缠。", 
            "鹤瘦尽古德，目注西方莲。", 
            "惟闻窸窣声，拜起衣拂砖。", 
            "广榻俨卧佛，明灭龛灯悬。", 
            "更深万籁绝，敷坐同夜禅。", 
            "寂光摄幻躯，度入清凉天。", 
            "缅怀至德人，常乐非境迁。", 
            "一空相往来，兼断际后前。", 
            "胜境一瞥逢，说宝吾滋惭。"
        ], 
        "title": "秋间予病几殆陟甫九兄夷希同年邀游鄮山时为八月十一日为予五十初度两兄斋僧普佛为先母周太夫人资冥福归后病良已追念感赋四首 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我藏仲圭天目松，敝箧龙飞惊壁破。", 
            "分写第三第四株，胜迹吴倪世传播。", 
            "梦想此山三十年，佳游往往逢抑挫。", 
            "初喜官长灵运来，邀往携朋飞雨堕。", 
            "已惊平生得未有，鞭镫回旋莽屏佐。", 
            "山川奇丽自千载，袍带天人往无那。", 
            "晚投下院鸦噪林，晨蹑层峰蚁旋磨。", 
            "荡胸云海空复空，夹道曾无松一个。", 
            "出没腾拿影飘忽，作鳞之而一瞥过。", 
            "众仙纷纭拥灵君，笏玉微茫受朝贺。", 
            "中峰身到竟何睹，天眼真形妨笔涴。", 
            "钟声唤客到寺门，净竹交加不敢唾。", 
            "插天殿角时有无，敷榻虚堂挟云卧。", 
            "幢幢灯影忍寒滴，拥鼻吴吟仍唱和。", 
            "安得出寻第一松，树王突兀眼中大。"
        ], 
        "title": "雨宿昭明寺赋呈同人", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我今天目来，坐雨三日饭。", 
            "乘霁暂登临，胜景历未半。", 
            "礼佛众则同，攀天结孤愿。", 
            "韦杵定何心，秋云暗前殿。"
        ], 
        "title": "昭明寺夜坐", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "触热中夜起，移簟临风轩。", 
            "渴食水蜜桃，肺腑彻甘鲜。", 
            "壬君昨遗我，含笑出袖边。", 
            "肫然让梨意，犹似儿童年。", 
            "忆昔母在时，壮大承偏怜。", 
            "悯其终日劳，篝灯复丹铅。", 
            "仆媪每传赐，小盂枣栗莲。", 
            "当时昧不觉，此境俄已迁。", 
            "人生所至乐，随之入沉泉。", 
            "沉沉复沉沉，万劫不再缘。", 
            "母去子安存，馀骸何有焉。", 
            "翻恃哀暂忘，惛茫命苟延。", 
            "一桃味深回，悲起遂不眠。"
        ], 
        "title": "寥志弟遗水蜜桃夜起食之感赋", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "清晨斋厨香，瓜蔬纷在几。", 
            "剖竹走滔滔，洗菜天目水。", 
            "积薪高若山，不嚼一粒米。", 
            "辛勤吹火人，日供千食指。", 
            "煮饭吾未能，何暇彻生死。", 
            "但乞焦饭回，堂上献甘旨。"
        ], 
        "title": "过斋厨偶作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔数梦行江潭，青峰转处逢精蓝。", 
            "洪涛撼壁石径冷，欲至未至心醰醰。", 
            "寺门碧云是常住，花木净好香微参。", 
            "天风铃语坐小阁，最爱倚槛松鬖鬖。", 
            "我生舍此无极乐，偶一味及中边甜。", 
            "前生杳冥孰真幻，人境彷佛惟焦岩。", 
            "江山信美惜蒙垢，渐化净域为尘函。", 
            "我亦流转昧初地，故乡渐远无归骖。", 
            "清空妙胜了无分，零丁惶恐差能谙。", 
            "山楼夜枕辘轳转，暗觉石级潮痕添。"
        ], 
        "title": "自题焦山画册", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "钟楼斜倚山一角，势成注坡千丈落。", 
            "其下诸峰尽培塿，划开天镜天如削。", 
            "新霜点树叠云锦，绝顶僧巢飞鸟托。", 
            "大笔天然斧劈皴，沉吟欲画知无因。", 
            "安得清湘瞎尊者，山门来作鸣钟人。"
        ], 
        "title": "钟楼晚眺狮子峰", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "云龙氤氲华盖天，呼吸海气回星躔。", 
            "势尊蓄厚合茫混，神秘未许穷雕镌。", 
            "我来冲雨青冥上，攀援栈道空茫然。", 
            "行行众山陷无底，雄纛始见中峰悬。", 
            "昭明寺藏飞瀑杪，山门松枥知何年。", 
            "经台片席分宝志，千劫永度金刚禅。", 
            "乃公布金半寰宇，天人漏果真唐捐。", 
            "东峰三宿气森穆，梦魂还蹑西峰巅。", 
            "缒幽出奥转平旷，时见如火霜林妍。", 
            "莲花峰底壮坛宇，微惜混杂同市廛。", 
            "临济宗风久衰歇，岩栖支灶馀唐砖。", 
            "饱听僧堂一夜雨，空仰绝壁千重泉。", 
            "黑入太阴动鳞甲，何由致我神松前。", 
            "还辞清都入尘世，送客起伏千蜿蜒。", 
            "劳生九死肆游览，暂获已幸遑流连。", 
            "扶舆百里一回首，九天尚爇香炉烟。"
        ], 
        "title": "宿西峰禅源寺以雨甚不得登绝顶归途感赋", 
        "type": "古风", 
        "yun": "先"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我朝圣相承，群生浴重熙。", 
            "世臣近日月，稠叠雨露滋。", 
            "故事重翰林，清贵殊曹司。", 
            "封赠皆极荣，匪计秩高卑。", 
            "太傅绍明德，生及中兴时。", 
            "早抒大手笔，晚为帝者师。", 
            "感兹陵谷迁，弥深追远思。", 
            "紫诰炳鸾回，卷尾徵题词。", 
            "肃肃忠孝质，凛凛万代规。", 
            "世有受恩重，美新寿期颐。", 
            "旧雨附昌奴，自诡羊裘披。", 
            "公然肆谤诽，披猖无不为。", 
            "吠尧即尧犬，媚桀桀岂知。", 
            "视此等薰莸，相背万里驰。", 
            "分当鸟雀逐，义正春秋辞。", 
            "人皆有所生，令名傥思贻。"
        ], 
        "title": "韬庵太傅以先世诰封属题", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "山谷学道持戒律，晚苦头眩初破荤。", 
            "我生偷妄百不逮，一事差胜惟忧勤。", 
            "横机修罗剧刀箭，始知脆弱芭蕉身。", 
            "廿年蔬园牛践履，多生负债潜悲辛。", 
            "晨秋居士濡呴我，肥甘数致沾枯唇。", 
            "区区宁非口腹累，妄托滋益饕羞珍。", 
            "时来即行逢便吃，绯衣造诣非等伦。", 
            "生天成佛岂予分，一身为荐差无嗔。", 
            "宛转君勿薄鸡骛，见用于世皆深仁。", 
            "我愿将身化千亿，往饫来世幽忧民。"
        ], 
        "title": "谢陟甫馈蒸鸭", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "东坡追亡逋，山谷去琴轸。", 
            "佳句无定在，取携在俄顷。", 
            "霭霭空中晖，目注若有领。", 
            "变灭无端倪，一字天地准。", 
            "曹侯大雅姿，圣处辟疆境。", 
            "弹指妙明花，一笑出枯颖。"
        ], 
        "title": "题曹靖陶看云楼觅句图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "华山之高孰可攀，青崖白谷非人间。", 
            "天生芳臭不并世，待时敛翼归名山。", 
            "山中师友足磋砺，读书被褐方悠然。", 
            "大云舒卷一千里，三峰屹立凝苍颜。", 
            "僭窃当涂迄典午，避秦见志渊明贤。", 
            "草付风云偶会合，犹可牵连三十年。", 
            "千年一清圣人在，河流到海何时还。", 
            "六朝五季并乱世，持校今日犹非艰。", 
            "五岳峥嵘在天地，渺然人物空云烟。", 
            "渔洋山人际盛世，赋诗送远摹高骞。", 
            "戴生务旃画笔好，奇气还仗诗人传。", 
            "我事丹青易升斗，日储月敛惟忧煎。", 
            "聊图故事寄愧慕，嵯峨寤寐长周旋。", 
            "何时真人定六合，坠驴绝倒希夷仙。"
        ], 
        "title": "题五月骑驴入华山图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "法相寺前枯死树，十年百过初未识。", 
            "臣节一发系孤根，老僧告予三太息。", 
            "向来此樟护山门，郁郁苍云岁月积。", 
            "无风石坛夏严冷，不雨轩廊昼昏黑。", 
            "时维玄冬亥年尾，大风一夕摧殿壁。", 
            "晨起惊看一叶无，鹏铩龙僵神鬼泣。", 
            "诘朝传闻哀痛诏，巨猾移天帝逊国。", 
            "乃知贞柯殉奇变，神物义不污盗贼。", 
            "纯皇当年幸六龙，山中草木生颜色。", 
            "嘉树一一赐御牌，百年长养蒙恩泽。", 
            "乱经洪杨毁略尽，遗此峥嵘战冰雪。", 
            "气排逆刃可辟易，心蚀沉哀竟摧绝。", 
            "我闻此言羞至髓，反颜岂暇千官责。", 
            "偷生忍垢竟何补，蹉跎一念错铸铁。", 
            "昔吟老樟穷赞叹，筑亭作记兼刻石。", 
            "突兀灵奇失交臂，使我魂伤血沾臆。", 
            "两樟生死各千古，作诗岂独惭笔力。"
        ], 
        "title": "忠樟行", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "前村刈稻后分秧，南陇初花北半黄。", 
            "猛记明宵当祀灶，水田万罫是他乡。"
        ], 
        "title": "自巴达威亚至茂物", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "百转千盘下翠微，梯田足水自然肥。", 
            "棱棱石子偏当路，不放林阴六辔飞。"
        ], 
        "title": "自南齐下吉乘驷车至加里巴丹", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "万家汉腊寄天南，望阙孤臣老自惭。", 
            "更隔婆罗洲一抹，海云极北是崖儋。"
        ], 
        "title": "三实珑守岁", 
        "type": "绝句", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "半年出入浪花中，鍊就心情似海童。", 
            "百万斛舟新赁得，舵楼卧吃打头风。"
        ], 
        "title": "归乘英邮船戏作", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "谢屐苔痕未十春，诗龛不见但蓬榛。", 
            "湖农莫怨秋田坼，放艇菱湾得几人？"
        ], 
        "title": "出郭勘宛在堂旧址因泛舟绕湖归过李忠定祠西湖书院 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "畚锸空思踵桂斋，李祠手葺足伤怀。", 
            "池亭藕尽花何有，禁得年年水上阶？"
        ], 
        "title": "出郭勘宛在堂旧址因泛舟绕湖归过李忠定祠西湖书院 其二", 
        "type": "绝句", 
        "yun": "佳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "亭榭钩连枕曲隈，卅年芜没十三梅。", 
            "村童数十师三五，谁省欧斋旧讲台？"
        ], 
        "title": "出郭勘宛在堂旧址因泛舟绕湖归过李忠定祠西湖书院 其三", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "无意溪行讨得源，廿年如梦漫留痕。", 
            "平生事事蹉跎过，犹及衰残筑此墩。"
        ], 
        "title": "听水第二斋落成幼点嘿园同赋 其一", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "尚嫌石鼓泉声细，洗耳时来就壑雷。", 
            "晓雨既晴宵又月，天公于我故无猜。"
        ], 
        "title": "听水第二斋落成幼点嘿园同赋 其二", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "一路琅玕绿到山，敢将千户较人间？", 
            "此君颇亦伤芜秽，及取新萌莫等閒。"
        ], 
        "title": "听水第二斋落成幼点嘿园同赋 其三", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "君去城中莫浪传，此间与俗本无缘。", 
            "山房若迹王灵武，岩壑萧寥五百年。"
        ], 
        "title": "听水第二斋落成幼点嘿园同赋 其四", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "人生禁得几沧桑？梦里朱颜尚玉堂。", 
            "临发剪灯深语夜，微君善记我几忘。"
        ], 
        "title": "访伯平吴门 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "卅年寥落几同年，相见都应雪满颠。", 
            "还是沅湘耆旧盛，兴来拟趁洞庭船。"
        ], 
        "title": "访伯平吴门 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "脩髯丰颊怪涪翁，闻说年来得一雄。", 
            "千里楚云宁料及，传观颜色一樽同。"
        ], 
        "title": "访伯平吴门 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "只无馀暇与论书，篆隶寻源愧不如。", 
            "一艺可怜关世运，未应结习便能除。"
        ], 
        "title": "访伯平吴门 其四", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "小住岂无三宿恋，见怀容有再来缘。", 
            "河清梦想身亲见，犹喜心情似盛年。"
        ], 
        "title": "访伯平吴门 其五", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "极目高原盼种桑，独持杯水对坳堂。", 
            "据梧人亦垂垂老，凡楚平看已坐忘。"
        ], 
        "title": "次韵答几道 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "弟畜多惭长五年，盛颜眼见亦衰颠。", 
            "一生苦嗜鲸鱼脍，不借艅艎作钓船。"
        ], 
        "title": "次韵答几道 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "万品西来译者功，只难落笔得文雄。", 
            "攒眉莲社犹回避，禀性从来耻尚同。"
        ], 
        "title": "次韵答几道 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "花落花开老著书，起看海水更何如。", 
            "断肠最是清歌夜，些子禅尘忍便除？"
        ], 
        "title": "次韵答几道 其四", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "有子端应胜买田，苇间待汝共延缘。", 
            "不须灯下吴江雨，相见论诗动隔年。"
        ], 
        "title": "次韵答几道 其五", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "空谷招人是玉龙，南溪山好一重重。", 
            "几回载得中秋月，半夜浮家看兔峰。"
        ], 
        "title": "八月十四夜携家泛南溪晨至小雄山斋晚归诗以纪之 其一", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "清泉美竹皆吾素，儿女惊欣色色新。", 
            "满髻山花村里媪，却来隔岭看夫人。"
        ], 
        "title": "八月十四夜携家泛南溪晨至小雄山斋晚归诗以纪之 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "亭午蜻蜓信雨徵，登舻幸及未云兴。", 
            "翻因借得南风便，帆落江楼正上灯。"
        ], 
        "title": "八月十四夜携家泛南溪晨至小雄山斋晚归诗以纪之 其三", 
        "type": "绝句", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "王乔仙去不留诗，埋玉黄童世少知。", 
            "我对梁髯更凄绝，江南话到岭南时。"
        ], 
        "title": "南海黄季度副贡绍宪以所画玉簪花乞题于可庄可庄未及为而卒季度亦旋逝旭庄以画端有伯希廉生两诗徵题及余而节庵适至余故从节庵识季度感赋二绝 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "祭酒觥觥并故人，数行犹是劫前尘。", 
            "玉堂天上浑閒事，肠断沧桑旧侍臣。"
        ], 
        "title": "南海黄季度副贡绍宪以所画玉簪花乞题于可庄可庄未及为而卒季度亦旋逝旭庄以画端有伯希廉生两诗徵题及余而节庵适至余故从节庵识季度感赋二绝 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "江南江北数名山，惟有焦先是昔颜。", 
            "画亦幸存留比勘，乾嘉风物在人间。"
        ], 
        "title": "潘莲巢焦山画轴为袁珏生翰林励准题", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "卧游长在水云间，流水无声云亦閒。", 
            "自是软红缘未尽，南中随地有溪山。"
        ], 
        "title": "顾鹤逸画山水卷子为曹君直舍人题", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "凭栏又过观莲节，隔著红莲见白莲。", 
            "欲起种莲人一问，明年花可似今年？"
        ], 
        "title": "十刹海酒楼望水南张文襄宅后旧种白莲", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "洗秋雨止宿松寮，月午云开梦亦消。", 
            "破晓听泉还蹴起，清光一失是明宵。"
        ], 
        "title": "龙泉庵坐月示嘿园", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "当年亦自惜秋光，今日来看信断肠。", 
            "涧谷一生稀见日，作花偏又值将霜。"
        ], 
        "title": "大悲寺秋海棠", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "梦醒犹疑雨满山，龙公又放月光还。", 
            "半规松际吾逾爱，及取东方未白间。"
        ], 
        "title": "二十夜雨过对月", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "香山兰若似年时，零落行宫总益悲。", 
            "间说六飞曾一幸，君王终惜露台赀。"
        ], 
        "title": "重过卧佛碧云二寺", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "霜叶如花易失时，凋疏犹胜但空枝。", 
            "归鞍拣作斋头供，后夜风狂自下帷。"
        ], 
        "title": "十月二日狮子窝观红叶", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "旧人牢落海王村，说得能销半晌魂。", 
            "榜纸烛花犹历历，马挝忍过郑盦门？"
        ], 
        "title": "刘少泉大令以胡石查农部画卷属题画后有王文敏书胡王故潘文勤师客癸酉师主京兆试余与分校二君又同为榜中人感赋一绝", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "年家耆旧系人肠，最有高阳与寿阳。", 
            "头白还朝乔木尽，兰丛门馆更沧桑。"
        ], 
        "title": "祁文恪诗卷为何润夫题 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "四朝闻见说来真，恋阙忧时重乞身。", 
            "老尚温经閒斗韵，风流已是道咸人。"
        ], 
        "title": "祁文恪诗卷为何润夫题 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "元辰雪际卷频披，廿载低徊最后诗。", 
            "沈陆自关夷甫辈，味公绝口不言时。"
        ], 
        "title": "祁文恪诗卷为何润夫题 其三", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "何郎相见亦衰翁，百首携持劫燹中。", 
            "长忆别时遗欬在，顾祠如扫就松风。"
        ], 
        "title": "祁文恪诗卷为何润夫题 其四", 
        "type": "绝句", 
        "yun": "东"
    }, 
    {
        "author": "陆求可", 
        "era": "清", 
        "subtype": null, 
        "text": [
            "不向篱边争秀。", 
            "开在黄花前后。", 
            "朵朵绿如蓝，试问陶公爱否。", 
            "清瘦。", 
            "清瘦。", 
            "何用秋风吹透。"
        ], 
        "title": "如梦令（蓝菊）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "深红浅紫，西园路、绿叶扶苏清晓。", 
            "水边林下，午醉晨妆，粲粲不知多少。", 
            "数百成丛，斜傍石榴花下，开时也随人好。", 
            "尽薰风、吹得容光炫耀。", 
            "倾倒。", 
            "任是东西欹侧，只解对、太阳留照。", 
            "蒂浅莫簪，色堪夺目，谁共牡丹相较。", 
            "须信昆明铜雀，罗生疏植，朩槿如何同调。", 
            "甚眼前无奈，轻谈微诮。"
        ], 
        "title": "望远行（葵）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "霞灿庭角，锦生墙下，的的高秋。", 
            "风前雨后，入眼总觉轻柔。", 
            "最风流。", 
            "枝头碎点珊瑚样。", 
            "霜天长。", 
            "绿叶蟏蛸网。", 
            "垂垂着地，宛然一段氍毹。", 
            "乱红铺。"
        ], 
        "title": "河传（秋海棠）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "秋天凋万卉。", 
            "但老圃寒花，亭亭霜里。", 
            "三径初开，绿杞青松相倚。", 
            "崇兰同吐秀，问孰肯、忘忧遗世。", 
            "衰柳畔，采采芳华，柴桑新里。", 
            "重阳风日美。", 
            "正载酒高吟，晚霞成绮。", 
            "遥对南山，金蕊斑斓铺地。", 
            "煌煌清露满，摘在手、浸来杯底。", 
            "扶杖去。", 
            "明日篱边，落英滋味。"
        ], 
        "title": "应天长（菊）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "嫩叶成阴，接夏连春满架。", 
            "秋风初动，见累累高下。", 
            "空城野雀，几度窥时惊诧。", 
            "明珠苍璧，枝头轻洒。", 
            "橘柚难同，有荔枝、可争价。", 
            "小槽酿就，好坐消良夜。", 
            "凉州一郡，那抵醉乡清雅。", 
            "孟佗何事，不归来也。"
        ], 
        "title": "传言玉女（葡萄）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "小径偷闲，北窗高枕，满眼许多生意。", 
            "密雨初晴，一庭新绿，渐觉上阶缘砌。", 
            "谢门外、尘劳客，双屐休泥滓。", 
            "窗前地。", 
            "把鸳甃、时时妆点，浑俨是、深翠氍毹景致。", 
            "高兴倒芳樽，便玉山、移对花际。", 
            "洒扫何须，比花茵、一般风味。", 
            "更罗袜如钩，过处撩人情思。"
        ], 
        "title": "法曲献仙音（苔）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春日清美，望晴空。", 
            "千丈高高趁风。", 
            "林花飘起满天红。", 
            "相逢。", 
            "相牵过苑东。", 
            "当路有时飞不得。", 
            "萦醉客。", 
            "脉脉留春色。", 
            "向深闺。", 
            "闺妇悲。", 
            "郎归。", 
            "系他双马蹄。"
        ], 
        "title": "河传（游丝）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春满山家，看不尽、秾桃艳李芳华。", 
            "一庭幽草，也自萌芽。", 
            "萋萋直接天涯。", 
            "看蓬蒿径底，有荠菜、莫便嗟呀。", 
            "助诗肠，任天边秀色，深隐鸣蛙。", 
            "金勒马嘶过处，甚无赖东风，吹得欹斜。", 
            "送却王孙，迎来彼美，班荆且进流霞。", 
            "但凄凉南浦，算风景、金谷人遐。", 
            "对归鸦。", 
            "露零烟绕，轻着飞花。"
        ], 
        "title": "春从天上来（草）", 
        "type": "词", 
        "yun": "麻"
    }, 
    {
        "author": "陆求可", 
        "era": "清", 
        "subtype": null, 
        "text": [
            "双鬟小小上兰堂。", 
            "检点紫茸香。", 
            "玉纤把玩团圞饼，双飞凤、灿灿生光。", 
            "庭际风吹纨扇，炉边红袖飘扬。", 
            "松风蟹眼试新汤。", 
            "一缕篆烟长。", 
            "惠山泉水翻云浪，擎瓯至、强起方床。", 
            "酒病几分消却，花阴闲送斜阳。"
        ], 
        "title": "风入松（茶）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "翠梧映日，菉竹干霄，正是朝阳佳处。", 
            "渺渺高天，■隔丹山无多路。", 
            "春风落，秋风去。", 
            "问彩翼、几时枉顾。", 
            "长江水，不断东流，荒台如故。", 
            "自古叹希遇。", 
            "阿阁岐山，空向画图觑。", 
            "竹实无凭，便欲来仪何地住。", 
            "笑鸥雁，惊鹜鹭。", 
            "颍川治郡休传误。", 
            "更堪疑，煮喙成胶，冰弦牢固。"
        ], 
        "title": "应天长（凤）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "闲庭花影动，翩然适见，仙人骐骥。", 
            "怅望孤云，刷羽花间何事。", 
            "须识冲霄神物，叹铩翼、供人游戏。", 
            "深院闭。", 
            "不如莺燕，去来如意。", 
            "可怜物性难违，须命彼倌人，养他双翅。", 
            "顶上丹砂，想也几经甲子。", 
            "待尔凌云翮就，好放去、碧天万里。", 
            "缑岭底。", 
            "王乔捧笙来矣。"
        ], 
        "title": "玉漏迟（鹤）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "笼宽织，许双栖。", 
            "毛羽一般奇。", 
            "寻常饮啄未曾饥。", 
            "不肯一声啼。", 
            "五色鲜，云锦似。", 
            "炫烂劳人凝睇。", 
            "问君何事向溪前，目眩甘投水。"
        ], 
        "title": "喜迁莺（锦鸡）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "社翁雨过，正绿水人家，珠帘高卷。", 
            "一双上下，隔岁重来相见。", 
            "画栋朱栱游遍。", 
            "乍欲去、几番缱绻。", 
            "呢喃细语无多，似说旧巢堪恋。", 
            "小苑。", 
            "春光初暖。", 
            "便过柳穿桃，翅轻风软。", 
            "差池久出，衔得香泥才转。", 
            "又见微沾花片。", 
            "试问尔、于飞近远。", 
            "玉京相待楼头，莫忘故人情款。"
        ], 
        "title": "双双燕（燕）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "是处芳菲明媚，争春无数，柳絮花心。", 
            "不觉庄生，魂梦栩栩难禁。", 
            "夭桃下、红英灼灼，文杏底、紫萼深深。", 
            "漫追寻。", 
            "东风恶劣，吹过西林。", 
            "登临。", 
            "名园芳径，穿花觅艳，忙到如今。", 
            "呆女痴儿，蜀纨裁扇出庭阴。", 
            "日初高、翅涂秦粉，影欲落、须染黄金。", 
            "为宣淫。", 
            "开元鱼贯，桃李齐簪。"
        ], 
        "title": "玉蝴蝶（蝶）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春光欲别。", 
            "芳菲吹折。", 
            "古帝魂消，寸肠成结。", 
            "何事啼入深丛。", 
            "恨东风。", 
            "天涯潦倒人千里。", 
            "深闺里。", 
            "听尔愁心起。", 
            "凝眸倚遍栏槛，不见催归。", 
            "镜尘飞。"
        ], 
        "title": "怨王孙（杜鹃）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "潦水澄鲜，暮山紫翠，弋人遥指冥冥。", 
            "正芦花如雪，秋老边城。", 
            "举头明灭遥天字，寒江上、渔艇堪惊。", 
            "去年行处，稻粱无恙，休更伤情。", 
            "中夜肃肃于征。", 
            "任残荷乱苇，随处居停。", 
            "向云中顾影，月下遗声。", 
            "潇湘一到无留意，空两岸、水碧沙明。", 
            "避霜入塞，先花别楚，南北凄清。"
        ], 
        "title": "金菊对芙蓉（雁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "春生池草。", 
            "暮天鼓吹，几时才了。", 
            "雨馀响彻绿荷洲，井底子阳终泞淖。", 
            "画堂高会空丝竹。", 
            "声陆续。", 
            "也似无腔曲。", 
            "惊乘舆。", 
            "为官乎。", 
            "玄鱼。", 
            "官家不识渠。"
        ], 
        "title": "河传（蛙）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "衰柳惊风，残荷滴雨，伤心时候。", 
            "啾啾四壁，何物添人僝僽。", 
            "绕荒阶、直至中宵，霜天分外秋声透。", 
            "问西邻寒女，萧条机杼，可曾闻否。", 
            "奔走。", 
            "依人处，向床下相亲，草根漫守。", 
            "撩愁惹恨，几日镜中清瘦。", 
            "甚娇娥、闭入金笼，枕边唧唧陪寒漏。", 
            "细听他、感激哀音，绿鬓宁依旧。"
        ], 
        "title": "琐窗寒（蟋蟀）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "荷香暗动水晶帘。", 
            "轻云半罩银蟾。", 
            "丹鸟飞飞，乱落雕檐。", 
            "高低随意如憨。", 
            "点青衫。", 
            "暖生湘簟，佳人梦醒，起扑花间。"
        ], 
        "title": "中兴乐（萤）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "日照涟漪，风吹苹藻。", 
            "随流去、赪尾游遨，冲岸过、紫鳞照耀。", 
            "问波臣、来往江，湖其乐多少。", 
            "偏有庄生怪诞，驱车中道。", 
            "汲升斗、不料艰难，对涸辙、真堪绝倒。", 
            "愿仙翁，吹气槃中，便成灵沼。"
        ], 
        "title": "两同心（鱼）", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "湖山好处似重来，磨水钟声唤梦回。", 
            "不分飘零老宾客，白堤烟柳一徘徊。"
        ], 
        "title": "寄萃田 其一", 
        "type": "绝句", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "水上青峰三面环，扁舟初入境中閒。", 
            "先生眼界还难餍，欲铲城隅破远山。"
        ], 
        "title": "寄萃田 其二", 
        "type": "绝句", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言绝句", 
        "text": [
            "新冢累累战血腥，偶然投瓦损泠泠。", 
            "君来连雨能无意，重洗湖山一段青。"
        ], 
        "title": "寄萃田 其三", 
        "type": "绝句", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "独对梅花发，思君正此时。", 
            "清宜高士传，瘦入四灵诗。", 
            "见月因怀友，焚香默课儿。", 
            "閒情竟何属，黯澹写朱丝。"
        ], 
        "title": "寄何梅生（己巳 一九二九）", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "远别长于死，其如未死何。", 
            "泪酬先友尽，恨比古人多。", 
            "佛地惟甘忍，虫天剩苦哦。", 
            "驼街会再见，谈笑洗沉痾。"
        ], 
        "title": "梅泉寄诗起句用义山远别长于死之句继作一首（甲申 一九四四）", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "同卧秋窗月，庭梧影已疏。", 
            "人生几良夜，明日是征途。", 
            "往世身如系，还山愿不殊。", 
            "沉沉百年事，到此片言无。"
        ], 
        "title": "次韵莘田留别", 
        "type": "律诗", 
        "yun": null
    }, 
    {
        "author": "陈曾寿", 
        "era": "清", 
        "subtype": "五言律诗", 
        "text": [
            "感逝尧臣酷，伤离正字工。", 
            "君兼天下好，还得古人穷。", 
            "客枕灯残后，春窗鸟语中。", 
            "清尊断根矩，何法百分空。"
        ], 
        "title": "寄公渚", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "七年留滞卧修门，一夕秋风醒梦魂。", 
            "事与生来知未了，吾先我丧欲何存。", 
            "孤踪肮脏天方厌，万影凄凉月不温。", 
            "隔岁风光惊似昨，重看愁对菊花樽。"
        ], 
        "title": "辛亥八月十一日生日感赋 其一", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "徒负生平友与师，心惭地下傥能知。", 
            "积愁自笑蜉蝣世，逐序空吟草木诗。", 
            "四海惊尘多难日，百年清夜独醒时。", 
            "劳生世味捐都尽，腐鼠相猜更不辞。"
        ], 
        "title": "辛亥八月十一日生日感赋 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "护钵南来命一丝，纷纷趁众岂能移。", 
            "助垣无用资山鬼，对客何心拭涕洟。", 
            "虫沙猿鹤各成就，凡圣龙蛇皆住持。", 
            "栖皇人海一回首，流浪沧溟空所期。"
        ], 
        "title": "次韵石禅", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "寺门长带碧云开，过雨松花欲掩苔。", 
            "江上峰青人不见，石头路滑我重来。", 
            "依然花笑曾相识，微觉经声未净哀。", 
            "贪近危栏凭夜色，打崖足底海潮回。"
        ], 
        "title": "梦中至某寺醒记以诗", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "轻易前贤说陆沉，向来忧患岂为深。", 
            "孔无尤怨真强项，佛出人天是苦心。", 
            "欲语无驺端可哑，得书遮眼未妨淫。", 
            "沦胥坐视稽天浸，何用偷生更惜阴。"
        ], 
        "title": "书愤", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "孤臣泪蚀一方苔，阶下海棠今不开。", 
            "映日窗光穿几榻，藏山诗笔拂尘埃。", 
            "读书肯负当年意，换世馀供后死哀。", 
            "出倚天风接汹涌，还容片石作西台。"
        ], 
        "title": "九日海西庵访梁节庵师读书处", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "名山遗迹表萧梁，开卷犹疑贝叶香。", 
            "口偈澜翻原了了，人寰雾合自茫茫。", 
            "孤生拳竹初宜杖，悲诵残僧已穴床。", 
            "如此登高应不负，分经台上展重阳。"
        ], 
        "title": "十九日上分经台", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "捲地秋风沸砌虫，煎愁那复计穷工。", 
            "还留一集鸣残世，何异微云滓太空。", 
            "弹遇知音原可废，恨当销骨尚难穷。", 
            "饱蟫覆瓿浑閒事，负国馀生罪已丛。"
        ], 
        "title": "苏庵以予诗稿付刊感赋", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "少贱多能只自供，风尘作苦异疏慵。", 
            "卿才岂与奸雄并，贵值还惊老父逢。", 
            "漫笑耕田兴白水，从来织席有真龙。", 
            "天人一例悲屯晦，出手犹堪贯虱胸。"
        ], 
        "title": "题王景略货畚图", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "校书东观共昏晨，谓是騊駼一辈人。", 
            "岂意波流沉一世，始知抗激有孤臣。", 
            "失君交臂吾何闇，噀血呼天迹已陈。", 
            "未了男儿忠孝事，盖棺遗语剧酸辛。"
        ], 
        "title": "挽曹君直", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "春声比户隐阗阗，犹有残黎共岁年。", 
            "寥落心情疑我丧，峥嵘忧患付唐捐。", 
            "寒花对酒愁孤绝，断雁呼云路几千。", 
            "廿载涕痕湔不去，缟窗曙色若为怜。"
        ], 
        "title": "戊辰除夕", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "可怜明日逢人日，谁说今年胜去年。", 
            "闻道梅花满山寺，只亲炉火怯吴棉。", 
            "春盘强酒知衰近，倦榻抛书与恨牵。", 
            "惟有庭前数丛竹，不关晴雪故依然。"
        ], 
        "title": "人日", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "高楼长夜破凄迷，风偃长林一向低。", 
            "动海霞光侵落月，连天蜩嘒乱鸣鸡。", 
            "流金气候今日昨，隐几生涯东院西。", 
            "康济自家身亦可，何缘洗耳万方啼。"
        ], 
        "title": "高楼", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "残暑稽留忘主宾，追凉永夜坐逡巡。", 
            "风悲微觉天地肃，月白孤馀肝胆新。", 
            "漠漠残香回细篆，沉沉暗水起微鳞。", 
            "此身那得同沟断，任转陵迁谷变辰。"
        ], 
        "title": "残暑", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "友爱温公及二方，暮年兄弟意弥长。", 
            "待完身外无穷事，要惜当前一日光。", 
            "学易端推正则邃，说诗深觉子由强。", 
            "同心同苦还同瘦，聊可相酬晚菊觞。"
        ], 
        "title": "和强志", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "閒话清游意气浓，随身一剑识孤踪。", 
            "霞边秋色江村柳，雨后晨光岳寺松。", 
            "良友寄书兼茗至，古碑扪字忽云封。", 
            "归来偃卧城笳夕，犹误僧楼夜半钟。"
        ], 
        "title": "与青虬子话山游之乐", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "暂写閒怀向水滨，片时鸥鸟未相亲。", 
            "苍崖终古收残照，碧树前宵送晚春。", 
            "便恐轻阴成日暮，更无偏霸在风尘。", 
            "冥看正见孤飞翼，一尔翻然未易驯。"
        ], 
        "title": "武昌舟中", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "二十年前悬戒律，老来转喜斗清新。", 
            "遣愁尽度床前月，嘘暖能回谷底春。", 
            "路熟好山青入梦，冬开晚菊澹如人。", 
            "三桑眼见浑閒事，闻笛休须怆旧邻。"
        ], 
        "title": "枚如丈出示见答订游石鼓及作陈莲庭诔感怀又郑生国容选菊见惠叠韵三首四叠奉和", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "骞超奉使乍归来，谁信深宫祸已胎。", 
            "直到燎原方扑火，可怜聚市竟成雷。", 
            "国殇他日宜同传，款局从今更乏才。", 
            "江上分携垂廿载，平生文酒总堪哀。"
        ], 
        "title": "三哀诗 其一 许侍郎", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "盖狂汲戆故难平，诡丽文章世所惊。", 
            "久历外台还内职，全凭儒术决边情。", 
            "批鳞一疏终应省，抉目重阍忍自明。", 
            "地下未随龙比去，愧从幽屏得偷生。"
        ], 
        "title": "三哀诗 其二 袁太常", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "相招海上一倾谈，外事疑君或未谙。", 
            "不道圣恩资馆伴，翻因国论忤枢参。", 
            "骈头诸贵宁同趣，琐尾孤雏岂所堪。", 
            "似子朴忠真宋学，公孙阿世死多惭。"
        ], 
        "title": "三哀诗 其三 联阁学", 
        "type": "律诗", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "朝衣就市痛冰清，赴死还看好弟兄。", 
            "有子多应思我友，此才难得出宗英。", 
            "倚楹一泪几成罪，临穴同歼岂为名？", 
            "长忆城南相送日，尔时厝火故承平。"
        ], 
        "title": "闻伯茀寿富仲茀富寿兄弟死耗", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "人间何夕付休休？碧海青天有尽头。", 
            "一曲霓裳空自惜，千年灵药可应求？", 
            "云山北向心长耿，河汉西倾泪与流。", 
            "回忆前年岩下宿，颠风险覆绝江舟。"
        ], 
        "title": "次韵枚如丈中秋对月", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "冶蜂痴蝶恣飞栖，谁信朝来顿作泥。", 
            "池上绿深犹美满，雨中香在转凄迷。", 
            "凉湾坠粉供鱼唼，虚榭沈阴费鸟啼。", 
            "断送一春还忆昨，却持残烛觅新题。"
        ], 
        "title": "天心阁雨中山矾开过", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "夜来风雨挟松泉，已似听涛上海船。", 
            "人世阴晴那可料，山门钟梵故依然。", 
            "举杯莫漫论交态，题石翻从结净缘。", 
            "廿载前尘忍回首，翠微铃塔亦成烟。"
        ], 
        "title": "石鼓山中送瑞裕如户部丰还京", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "损轩诗梦坠如烟，载月重过一悄然。", 
            "人事可胜华屋感，雁声又入早秋天。", 
            "稻粱江海催君发，蛙黾林塘恣我眠。", 
            "更对烛阑思伯氏，白头何日共归田？"
        ], 
        "title": "十六夜访叔伊于损轩旧居即送其之鄂", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "盆菊开残剩瘦枝，萧萧寒日上窗迟。", 
            "病中始觉身真老，乱后犹疑事可为。", 
            "一昨梦痕芳草改，半生心绪夜鸡知。", 
            "相思最有江南客，注目霜鸿是此时。"
        ], 
        "title": "病中答蒉斋书感赋 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "与君同坐不知天，岂有微禽海可填？", 
            "自古焦头欺曲突，忍将对泣换先鞭。", 
            "茫茫正复忧来日，去去谁堪忆盛年？", 
            "终就名园求一醉，清池古木夜床联。"
        ], 
        "title": "病中答蒉斋书感赋 其二", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "坏户秋虫蛰过冬，发春来听佛庐钟。", 
            "阴晴天幻村前景，开谢花留雪后容。", 
            "欲共禽鱼参寂灭，漫凭药石养疏慵。", 
            "壑蛇冉冉谁能记，偃盖只看手植松。"
        ], 
        "title": "元日过华严精舍", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "难买新年半月晴，今宵对月更圆成。", 
            "只无佳客娱良夜，却少微云累太清。", 
            "穷社赛春偏有兴，暗潮平岸不闻声。", 
            "此身未死须料理，自踏金波步到明。"
        ], 
        "title": "元夕步月江壖", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "开过山矾又一春，经年池馆雨声新。", 
            "别愁与水平添涨，诗梦随花黯化尘。", 
            "觞咏忍虚垂老日，溪山应识苦吟人。", 
            "未须去后怜萧寂，鸥鹭江头尽切邻。"
        ], 
        "title": "幼点之官瓯宁雨夜见过有诗用韵和之", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "陆沈我正思浮海，市隐君翻说买山。", 
            "万里霜钟秋感气，重溟风羽倦知还。", 
            "诗骚古意元空谷，厨及高名自远寰。", 
            "闻道鹤书南下数，肯容跌宕钓屠间？"
        ], 
        "title": "答邱菽园海南见寄", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "出郭襟尘倏一清，眼明山色耳蛙声。", 
            "野风吹鬓行将暝，好雨宜秧奈又晴。", 
            "投老但求长日醉，避人难觅别蹊行。", 
            "剧怜月下蘋洲笛，溪路今宵第几程？"
        ], 
        "title": "四月十二日白湖舆中书寄幼点", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "生丁天宝费呻吟，一泪新亭况陆沈。", 
            "兵甲侧身三载过，烟涛举目四愁侵。", 
            "倚楹漆室徒为尔，谋鼎晖台岂自今。", 
            "十丈软红还恋否？湖山大好且登临。"
        ], 
        "title": "颖生自浙寄示烟台小泊二律即次其韵 其一", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "虚盼龙宫有禁方，吾行何处不迷阳。", 
            "一场春梦供诗料，六月凉风老睡乡。", 
            "积劫终知天倚杵，及身忍见海生桑？", 
            "射鱼鞭石休追想，古道当时已杳茫。"
        ], 
        "title": "颖生自浙寄示烟台小泊二律即次其韵 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "江舟犹刻去年痕，佳月如期满酒樽。", 
            "溪上一帆吹汝至，诗中三昧向谁论？", 
            "清光天若私吾辈，夕气秋先觉水村。", 
            "跂脚船头休睡熟，过云如马了无存。"
        ], 
        "title": "幼点新归七月十五夜复同泛月分赋", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "俦中可语本无多，移坐倾襟奈瞑何。", 
            "馀暑转从秋令剧，夕风犹送市声过。", 
            "七旬不见诗连牍，一昨相望月在波。", 
            "穷薄说来还自哂，年年花后赏残荷。"
        ], 
        "title": "入城过鳌峰就珍午閒话", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "雨声盖海更连江，迸作辛酸泪满腔。", 
            "一酹至言从此绝，九幽孤愤孰能降？", 
            "少须地下龙终合，孑立人间鸟不双。", 
            "徙倚虚楼最肠断，年时期与倒春缸。"
        ], 
        "title": "入江哭蒉斋", 
        "type": "律诗", 
        "yun": "江"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "故人遗爱满杭州，处士梅花共一邱。", 
            "实事仕途能数见，哀时死所最难求。", 
            "城南此别逾廿稔，地下有知还百忧。", 
            "腹痛相过吾亦老，湖云衔日偶维舟。"
        ], 
        "title": "孤山迪臣祠墓", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "四更坐月石坛空，旋见天云趁海风。", 
            "万事随缘宁我料，平生独往况君同。", 
            "沈沈孤嶂嚣尘外，浩浩三山醉梦中。", 
            "井底老龙应睡熟，莫吟诗过越王宫。"
        ], 
        "title": "七月十二夜同幼点登南台山", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "北风吹雁作行回，引得閒鸥日日来。", 
            "贫乏山赀难并隐，老输诗律敢量才？", 
            "古松历劫供谈麈，秋藕留花劝禊杯。", 
            "皮骨幸存得相对，莫挥尺涕为人哀。"
        ], 
        "title": "俶玉石遗倡和叠韵见及因同城东风浴即事次韵", 
        "type": "律诗", 
        "yun": "灰"
    }, 
    {
        "author": "陈毓瑞", 
        "era": "清", 
        "subtype": "五言绝句", 
        "text": [
            "听罢高楼雨，摩裟剑气冲。", 
            "江山欣一览，万古拓心胸。"
        ], 
        "title": "雨后望海", 
        "type": "绝句", 
        "yun": "冬"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "孟坚投笔好男儿，阵扫千军意在斯。", 
            "孤负管城蜷伏久，部君脱颖在何时。"
        ], 
        "title": "咏笔", 
        "type": "绝句", 
        "yun": "支"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "海天日暮远山微，隔岸疏林鸟倦飞。", 
            "遥指渡头馀绮绕，片帆风送打鱼归。"
        ], 
        "title": "晚眺", 
        "type": "绝句", 
        "yun": "微"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "半生遇合与心违，宦海浮沈我未归。", 
            "两鬓苍苍渐似雪，回头四十九年非。"
        ], 
        "title": "自题五十小影", 
        "type": "绝句", 
        "yun": "微"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "十八盘岭柏岩西，叠翠层峦路欲迷。", 
            "直到山巅云隐处，我身恍似与天齐。"
        ], 
        "title": "过唐境十八盘岭口占一绝以纪实", 
        "type": "绝句", 
        "yun": "齐"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "弥天浩劫扰中原，万姓恩沾雨露安。", 
            "只恨我非千岁佛，可能普遍子元元。"
        ], 
        "title": "寄感", 
        "type": "绝句", 
        "yun": null
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "洗心亭畔枕城桥，泻玉无声逸趣饶。", 
            "漫道出山泉水浊，临流载咏涤尘嚣。"
        ], 
        "title": "游乌龙泉", 
        "type": "绝句", 
        "yun": "萧"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "寻幽高步碧山巅，虎啸龙吟百感添。", 
            "万籁光明银泻地，前身明月谛真诠。"
        ], 
        "title": "游明玉山", 
        "type": "绝句", 
        "yun": null
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "登楼遥望意飘然，海镜高悬水接天。", 
            "宗悫乘风长破浪，此身如在白云边。"
        ], 
        "title": "望海有感二首 其一", 
        "type": "绝句", 
        "yun": "先"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "骇浪惊涛势拍天，客舟都为利名牵。", 
            "英雄千古归淘汰，高蹈应推鲁仲连。"
        ], 
        "title": "望海有感二首 其二", 
        "type": "绝句", 
        "yun": "先"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "慈云旷隔路三千，只恨身为世网牵。", 
            "嚼尽熊丸肠九折，何时莱綵舞堂前。"
        ], 
        "title": "思亲二首 其一", 
        "type": "绝句", 
        "yun": "先"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "浮沈宦海感经年，多少离情寄赵燕。", 
            "想到萱庭垂暮日，愿随南雁赋归田。"
        ], 
        "title": "思亲二首 其二", 
        "type": "绝句", 
        "yun": "先"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "塞远风寒山积雪，海深流急水难冰。", 
            "艰难历尽增才智，老大归来泯爱憎。"
        ], 
        "title": "偶成二绝 其一", 
        "type": "绝句", 
        "yun": "蒸"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "儒而曰吏非为俗，仕不读书那得优。", 
            "极目沧桑空故我，依人作嫁愧名流。"
        ], 
        "title": "偶成二绝 其二", 
        "type": "绝句", 
        "yun": "尤"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "热念每从伦内伏，感怀多自客中生。", 
            "青灯伴我消长夜，黄鸟宜人报晓晴。"
        ], 
        "title": "偶成一绝", 
        "type": "绝句", 
        "yun": "庚"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "政治隆污自有因，君心逸豫与艰辛。", 
            "开元天宝相提论，疑是明皇两截人。"
        ], 
        "title": "咏史", 
        "type": "绝句", 
        "yun": "真"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "千里征尘水次停，江塘渔火两三星。", 
            "波光返映当窗白，草色迷离隔岸青。"
        ], 
        "title": "北塘即事二首 其一", 
        "type": "绝句", 
        "yun": "青"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "茅店羁栖一短檠，翻书复掩不胜情。", 
            "倦来倚枕方成梦，忽听潮声夹橹声。"
        ], 
        "title": "北塘即事二首 其二", 
        "type": "绝句", 
        "yun": "庚"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "晚窗独坐意徘徊，忽听风声蓦地来。", 
            "拔木冲霄山岳撼，天公著意扫尘埃。"
        ], 
        "title": "北塘遇大风", 
        "type": "绝句", 
        "yun": "灰"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "碧海遗珠焦尾琴，只争运会与升沈。", 
            "嗤非千手弥陀佛，世上难平亿万心。"
        ], 
        "title": "感世", 
        "type": "绝句", 
        "yun": "侵"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "抱膝长吟气自豪，变更沧海任滔滔。", 
            "静观万物空千古，独对长江钓巨鳌。"
        ], 
        "title": "咏怀", 
        "type": "绝句", 
        "yun": "豪"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "蒲酒重斟醉欲仙，鼓歌依旧竞龙船。", 
            "天中令节偏逢闰，只恨人无再少年。"
        ], 
        "title": "闰端阳", 
        "type": "绝句", 
        "yun": "先"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "荒郊旅舍小徘徊，磷火荧荧认劫灰。", 
            "月影移从窗内射，潮声涌到枕前来。"
        ], 
        "title": "旅居即事", 
        "type": "绝句", 
        "yun": "灰"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "烈日炎炎可畏时，浮瓜沈李寄幽思。", 
            "客中无计消长夏，半卷残编一局棋。"
        ], 
        "title": "偶成", 
        "type": "绝句", 
        "yun": "支"
    }, 
    {
        "author": "陈毓瑞", 
        "era": "清", 
        "subtype": "五言律诗", 
        "text": [
            "春色满吾庐，庭前早不除。", 
            "腹饥聊煮字，手倦且抛书。", 
            "鸟语疏林外，棋敲半局除。", 
            "群山犹梦梦，蕃榻掩窗虚。"
        ], 
        "title": "咏怀", 
        "type": "律诗", 
        "yun": "鱼"
    }, 
    {
        "author": "陈毓瑞", 
        "era": "清", 
        "subtype": "五言律诗", 
        "text": [
            "鼓角震尘寰，銮舆西狩还。", 
            "思老三接近，仙诏九重颁。", 
            "身岂星槎隔，时欣月桂攀。", 
            "直经卧龙处，天子霁容颜。"
        ], 
        "title": "辛丑冬月十七日朝廷接驾咏五言一律以志幸", 
        "type": "律诗", 
        "yun": "删"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "燕山寂寂朔风寒，世事崎岖放眼看。", 
            "翻恨祖生空击楫，休言贡禹喜弹冠。", 
            "欷歔沧海红尘蔽，旋转乾坤赤手难。", 
            "病到危时关命脉，急培元气抚凋残。"
        ], 
        "title": "感时二律步周中丞韵 其一", 
        "type": "律诗", 
        "yun": "寒"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "满腔热血不知寒，万里河山极目看。", 
            "君抚时艰嗟仰屋，民怀敌愤怒冲冠。", 
            "红羊浩劫消沈易，白马同盟固结难。", 
            "果尔挥戈能反日，漫伤故国夕阳残。"
        ], 
        "title": "感时二律步周中丞韵 其二", 
        "type": "律诗", 
        "yun": "寒"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "迢迢云路欲相忘，惟有清风入画堂。", 
            "人到穷途诗亦瘦，心无宿累梦都香。", 
            "身閒惯病嵇康懒，才浅翻惭阮籍狂。", 
            "百尺高楼遥倚望，九霄鹏鸟自翱翔。"
        ], 
        "title": "咏怀二首 其一", 
        "type": "律诗", 
        "yun": "阳"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "剑气冲霄百练霜，满腔心事恨偏长。", 
            "庭前芝草原无种，雪裹梅花别有香。", 
            "半世空教投笔误，一身翻为看书忙。", 
            "少年同学如相问，好梦常都在故乡。"
        ], 
        "title": "咏怀二首 其二", 
        "type": "律诗", 
        "yun": "阳"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "咏罢柏舟掩卷嗟，忽闻精卫出秦家。", 
            "鸿惊塞北伤春柳，蝶梦江南带雪花。", 
            "强笑为欢全父命，返魂归榇计天涯。", 
            "料知无限不平恨，化作钱塘处处鸦。"
        ], 
        "title": "挽绍兴秦烈妇二首 其一", 
        "type": "律诗", 
        "yun": "麻"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "莫道闺帏饮恨长，争誇芳烈耀珂乡。", 
            "三生伉俪缘俄顷，廿五韶华梦一场。", 
            "生本昙花心已淡，死应同穴骨犹香。", 
            "他年墓木成连理，两两文禽话夕阳。"
        ], 
        "title": "挽绍兴秦烈妇二首 其二", 
        "type": "律诗", 
        "yun": "阳"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "西京高隐乐徜徉，霄汉乔松福荫长。", 
            "画里邃深挥素匹，文章豪富括青囊。", 
            "性成孝节标枫里，诗有渊源话玉堂。", 
            "正喜逢年椒献颂，捧觞拜首祝汾阳。"
        ], 
        "title": "郭稚芳宿学八秩茶庆赠诗一律", 
        "type": "律诗", 
        "yun": "阳"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "养晦东山五十霜，九如献颂醉飞觞。", 
            "矞皇诗句称三绝，高迈函情寄八琅。", 
            "应羡刘伶能旷达，莫嗤阮籍是猖狂。", 
            "自来酒隐成仙侣，敢信壶中日月长。"
        ], 
        "title": "谢俊千先生五十初度赠诗一首", 
        "type": "律诗", 
        "yun": "阳"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "慈云霭霭蔚春阳，人日筵开昼锦堂。", 
            "玉树三株晓后起，金萱八座启文昌。", 
            "海筹益算媲晖耀，纱幔传经世泽长。", 
            "虔祝苍苍纯嘏锡，流霞欣晋百年觞。"
        ], 
        "title": "国务院秘书长张绅直卿太夫人七秩荣庆诩诗一律", 
        "type": "律诗", 
        "yun": "阳"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "门墙廿载沐春风，稔悉胸襟秉大公。", 
            "听讼片言堪折狱，服官半世未矜功。", 
            "清廉素比泾流洁，德望应如泰岱崇。", 
            "预祝他年持国柄，九州幸福贺攸同。"
        ], 
        "title": "寄赠契友高乃宣", 
        "type": "律诗", 
        "yun": "东"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "西池金母證前身，到处逢人说有因。", 
            "此日绮筵陈锦绣，当年节操励松筠。", 
            "斑衣绕膝称贤子，扶仗从头溯苦辛。", 
            "花甲良辰周复始，频添鹤算颂千春。"
        ], 
        "title": "京绥铁路项局长太夫人六秩荣庆诩诗二律 其一", 
        "type": "律诗", 
        "yun": "真"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "麒麟阁下敞华筵，珠履三千望若仙。", 
            "芝草遥连萱草秀，寿星高并婺星悬。", 
            "慈惟瑞霭平安竹，梓舍光分太液莲。", 
            "更喜桄辰临九夏，好将辰日祝长年。"
        ], 
        "title": "京绥铁路项局长太夫人六秩荣庆诩诗二律 其二", 
        "type": "律诗", 
        "yun": "先"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "水阔天空云影疏，喜看陶侃网梭鱼。", 
            "莺鸣柳岸投竿处，鸥影烟波泛宅居。", 
            "得意风云龙破壁，感怀日月鲤遗书。", 
            "夕薰残落炊烟起，正是渔舟唱晚初。"
        ], 
        "title": "咏梭鱼", 
        "type": "律诗", 
        "yun": "鱼"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "自渐腹笥久空虚，每到离群恨索居。", 
            "照胆须磨千古镜，潜心补读十年书。", 
            "吹箫喜说诗鸣凤，洗砚欣看墨戏鱼。", 
            "漫道出山泉水浊，清风明月入吾庐。"
        ], 
        "title": "咏怀", 
        "type": "律诗", 
        "yun": "鱼"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "剑匣诗囊伴此身，登楼喜说摘星辰。", 
            "观书只为寻良友，磨镜惟悲照古人。", 
            "青鸟不来增别恨，白驹空过诉前因。", 
            "新添多少沧桑感，毕竟苍生问鬼神。"
        ], 
        "title": "咏怀", 
        "type": "律诗", 
        "yun": "真"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "饱尝世变历艰辛，枉自蹉跎六十春。", 
            "堪笑鲲鹏时未至，恰惭鸿鹄志难伸。", 
            "乐天望月新添恨，宗悫乘风快问津。", 
            "差幸一枝聊可寄，龙门仰企荷陶甄。"
        ], 
        "title": "年周花甲勉赋四律 其一", 
        "type": "律诗", 
        "yun": "真"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "都门三战罢秋风，何竟浮沈宦海中。", 
            "虎口馀生谈色变，燕京贾祸怒冠冲。", 
            "一家团聚天伦乐，万险胥平意气雄。", 
            "讵料白云停舍下，重洋路隔恨无穷。"
        ], 
        "title": "年周花甲勉赋四律 其二", 
        "type": "律诗", 
        "yun": "东"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "海滨寄傲乐盘桓，诗句难邀刮目看。", 
            "政治端宜师召杜，刑名奚必学申韩。", 
            "居官誓守于公训，执法思求隽母安。", 
            "世界变迁秋浪急，风声鹤唳我心寒。"
        ], 
        "title": "年周花甲勉赋四律 其三", 
        "type": "律诗", 
        "yun": "寒"
    }, 
    {
        "author": "陈毓瑞", 
        "era": "清", 
        "subtype": "七言律诗", 
        "text": [
            "猥荷齐张厕荐贤，轮蹄憔悴历幽燕。", 
            "勉酬先志缘收族，忝任民佣敢爱钱。", 
            "谱以编年凭腹稿，家无恒产赖心田。", 
            "满园春色饶生意，自寿诗成急就篇。"
        ], 
        "title": "年周花甲勉赋四律 其四", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "春寒恋重衾，贪眠不觉晓；", 
            "何来唤人声，花间立一鸟。", 
            "盥手热炉香，空斋静悄悄；", 
            "此时平旦心，一毫原不扰。"
        ], 
        "title": "春日早起", 
        "type": "古风", 
        "yun": "筱"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "几番烟雨一朝晴，破晓连耞粟有声；", 
            "天与书生知稼穑，日看野叟拥坻京。", 
            "提笼稚子拾馀穗，持帚村妪晒湿粳；", 
            "好绘豳风图一幅，他年留待答升平。"
        ], 
        "title": "斋前观穫", 
        "type": "古风", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "宝晋行书世寡偶，挥毫落纸云烟走。", 
            "真迹长留天地间，玉匣珍藏重鼎卣。", 
            "下书元祐戊辰年，上书古诗三五首。", 
            "盈笺满幅势槎拿，字字精神何抖擞！", 
            "锋铓微露姿致生，出入二王变欧、柳。", 
            "譬如老将练奇兵，长戈短弩屹相受；", 
            "又如狮子搏狐兔，毛爪森张声怒吼。", 
            "世间石刻重描摹，传者十失其八九。", 
            "得此尺幅墨生光，真赝从兹堪晰剖。", 
            "毋乃上帝爱颠书，鬼物神工互相守。", 
            "不然相距七百有馀载，宋家台树归乌有！", 
            "一十八叶乌丝笺，蟫餐蠹蚀亦应朽。", 
            "那得绵延四代间，法物留传等琼玖。", 
            "当时庆历诸名公，纷纷姓氏跋其后。", 
            "一字千金价匪高，临摹直不数蝌蚪。", 
            "一朝零落随变衰，婉转终归浪子手。", 
            "田园荡尽绮罗空，携来市上图糊口。", 
            "岳珂已死华亭没，世远年湮见者狃。", 
            "我从君斋借一观，心摹手搥目瞪久。", 
            "归来画肚十回思，胜事惊誇示朋友。", 
            "自惭好古困家贫，遇古不购古应咎。", 
            "长歌一曲表恂忱，寄语斯人莫尘垢。", 
            "片纸文字足千秋，此是吾儒无量寿。"
        ], 
        "title": "米元章墨迹歌，为张明经作", 
        "type": "古风", 
        "yun": "有"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "夜半天风吹海立，鲸鱼上岸鲛鱼泣。", 
            "金鼓千声动地来，戈船百道乘潮入。", 
            "将军落地便惊人，救火奔波走四邻。", 
            "七岁读书知大义，洒扫应对皆经纶。", 
            "君家伯叔公侯伍，自立唐藩擅开府。", 
            "争班谈笑卑徐常，撤戍投降似刍狗。", 
            "回手招君君有辞，儿今身已属隆武。", 
            "五羊城头啼杜鹃，千艘万骑来铜山。", 
            "英雄誓不臣二主，事成不成唯凭天。", 
            "可怜触起毒龙怒，白浪掀天风捲树。", 
            "出师意气吞金陵，一战孤军失南渡。", 
            "从此将军识天意，转身却慕田横义。", 
            "百舰驱来鹿耳门，一朝夺取牛皮地。", 
            "红毛楼上草鸡鸣，彼苍藉手开东瀛。", 
            "冠带柬骑赤龙去，迄今故垒犹纵横。", 
            "我来赤嵌访古迹，舞殿歌台长禾麦。", 
            "圣主当阳魑魅消，频年不见挥兵革。", 
            "唯馀无恙水西流，沧海茫茫接天碧。"
        ], 
        "title": "赤嵌怀古歌", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "甘雨几时降，草木皆敷荣。", 
            "东郊一以眺，绿野人尽耕。", 
            "出城见肚山，一抹翠眉横。", 
            "北风从南来，萧萧刺竹鸣。", 
            "篮舆到山麓，树树栏人行。", 
            "伛偻穿其下，肩夫足跛倾。", 
            "我坐看山光，却喜路不平。", 
            "峰峰如护卫，送我到竹坑。", 
            "主人知我至，倒屣出门迎。", 
            "一见各恨晚，欢笑若平生。"
        ], 
        "title": "初往肚山之竹坑庄", 
        "type": "古风", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "夙披县图经，龙目称幽奇。", 
            "抱此一十年，欲见更无期。", 
            "甲寅春三月，往教海之涯。", 
            "因与龙目近，遂起观泉思。", 
            "携筇招野叟，道我与前驰。", 
            "靡靡踰阡陌，数里无烟炊。", 
            "榛𣙷积碎瓦，颓垣压茅茨。", 
            "十室无一存，存者唯石基。", 
            "彳亍到井陉，萧瑟尤堪悲。", 
            "两目复何有，一水空清漪。", 
            "菪菪涧中石，毵毵井中菭。", 
            "草花黄白色，不辨薋菉葹。", 
            "维时日亭午，我行颇倦疲。", 
            "披襟席地坐，对叟发长噫：我昔按图经，龙目不似兹。", 
            "得毋人好事，好景凭意摛。", 
            "野叟闻之泣，抆泪煎致辞：伊昔称乐土，俯仰皆有资。", 
            "所赖贤父母，宽猛政并施。", 
            "夜眠少闭户，年凶不啼饥。", 
            "堂堂杨明公，版筑相地宜。", 
            "城建三十载，黎庶无猜疑。", 
            "漳、泉若家室，出入相怡怡。", 
            "鸡黍罗盘错，醇醪满缶卮。", 
            "腊蜡常酬酢，秋冬有馈遗。", 
            "尔时双龙目，夹井大如箕。", 
            "泠泠喷其下，清冽甘如饴。", 
            "前面栽修竹，后面植芳篱。", 
            "十步一屋，五步一茅篱。", 
            "禽鸟鸣春夏，花果色参差。", 
            "种种好光景，顾盼解人颐。", 
            "嗣后太平日，文武多恬熙。", 
            "黠吏若狨鬼，健役如虎𤠞。", 
            "道逢剽劫贼，摇手谢不知。", 
            "肩舆下蔀屋，凛凛生威仪。", 
            "从行六七人，沿路索朱提。", 
            "更诱愚顽辈，鹬蚌互相持。", 
            "就中亨渔利，生死两瑕疵。", 
            "死者卧沙砾，生者受鞭箠。", 
            "黔娄杀黎首，倚顿遭羁縻。", 
            "一纸县官帖，十户中人资。", 
            "因之升平民，渐渐相凌欺。", 
            "或以众暴寡，弱肉强食之；", 
            "或以贫虐富，攘夺耕田牺。", 
            "以此积习久，气类判蚩蚩。", 
            "一人搆其衅，千百持械随。", 
            "甥舅为仇敌，乡里相烂糜。", 
            "村庄纵燎火，田园罢耘耔。", 
            "所争非城野，杀人以为嬉。", 
            "遗祸及泉石，阿护身不支。", 
            "健儿持刀来，佥谓龙在斯。", 
            "长绳曳之走，斫碎如蛤蜊。", 
            "迩来又十载，人情更险巘。", 
            "得失起鸡虫，杀戮到妻儿。", 
            "发冢抛骸骨，剖腹吞心脾。", 
            "浮云淡白日，十里无人窥。", 
            "去岁东螺人，沟洫角雄雌。", 
            "风波平地起，□炮声如䢮。", 
            "逃遁或不及，怯命饱豾貙。", 
            "而我六旬叟，奔走筋力羸。", 
            "亦复携童孙，驰骋效騧骊。", 
            "衣服置畛隰，农具去路岐。", 
            "仓卒离乡井，狼狈依山陲。", 
            "渴饮涧中水，饥餐山上葵。", 
            "隆冬寒气裂，妻子服绤絺。", 
            "中夜仰天卧，飒飒悲风吹。", 
            "起视故闾里，暧暧见竿旗。", 
            "凉月照荒野，白骨何累累。", 
            "今春干戈息，花草无芳蕤。", 
            "归来见空壁，膏血犹淋漓。", 
            "房屋既荡尽，竹木无条枝。", 
            "冽彼山下泉，沙淤塞流澌。", 
            "荷锸一为凿，涓滴始涟洏。", 
            "君今睹灰烬，慎勿古人嗤。", 
            "古人原不诈，先生来则迟。", 
            "我听此言罢，呜咽泪双垂。", 
            "昔闻汉成帝，北宫流漫弥；", 
            "又闻郁林郡，涸泽兆癃罢。", 
            "由来古灵井，气数关盛衰。", 
            "此井岂其然，零落人所为。", 
            "台阳古荒服，沧桑无定时。", 
            "自入版图后，二百年有奇。", 
            "五方错杂处，王化所难治。", 
            "太守自廉洁，县令自仁慈。", 
            "哀哀尔漳、泉，灾害实自贻。", 
            "东家持戈挺，西家列矛鍦。", 
            "尔燬我田屋，我夺尔膏脂。", 
            "均之一自杀，相去不毫釐。", 
            "我愿尔父兄，子弟戒循规；", 
            "更愿尔乡党，仁义相切偲。", 
            "乾坤有剥复，日月有盈亏。", 
            "苟能推心腹，四海皆埙籯。", 
            "百岁永无患，福禄天尔绥。", 
            "何必愤失所，喋喋相謷訾。", 
            "我志托山水，我心念疮痍。", 
            "先忧而后乐，此语本吾师。", 
            "区区一井间，何足系安危！", 
            "所嗟填壑者，十稔两流离。", 
            "悲悯恐无益，慷慨发歌诗。", 
            "寄语采风者，陈之贤有司。"
        ], 
        "title": "游龙目井感赋百韵", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "君年未四十，齿牙惊摇动。", 
            "我少君十年，情亦同汹汹。", 
            "初觉断腭齿巨，继焉头颧重。", 
            "一齿居中央，齤然欲先众。", 
            "朝夕咬菜根，每饭辄心恫。", 
            "持梁刺齿肥，又如邹鲁鬨。", 
            "似欺我舌耕，束脩当君俸。", 
            "故使病聱牙，佶屈被嘲讽。", 
            "清晨揽镜看，前龈露凿空。", 
            "端阳节底归，何以食菰粽。", 
            "有时彻唇酸，如带刺芒痛。", 
            "岂其素贪饕，饮食必有讼。", 
            "造化之小儿，以我为簸弄。", 
            "抑怜我与君，悲感夙所共。", 
            "齴伯与龋妻，故自相伯仲。", 
            "我想觅良剂，扶彼将倾栋。", 
            "未免愁庸医，耳目多蔽壅。", 
            "不如向君求，取之如家巷。", 
            "问涂于已经，较可见实用。", 
            "寄语拾牙慧，知君素豪纵。", 
            "亟遣长须来，药囊一时送。"
        ], 
        "title": "齿痛，戏用袁简斋拔齿原韵柬石庄", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "北风吹沙寒冻竹，海鱼上潮团一簇。", 
            "叶叶渔舟破浪来，撑叉使挺纷相逐。", 
            "横沉巨网截波中，一举常麟数百族。", 
            "小鱼战戢大鱼肥，半死半生血犹漉。", 
            "满担挑来到市廛，腥风吹遍夕阳天。", 
            "得钱沽酒时一醉，不脱蓑衣海上眠。", 
            "一灯渔火随潮泊，夜半白鱼飞上船。"
        ], 
        "title": "海中捕鱼歌", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "黑风吹海使倒立，百川水从内山入。", 
            "排云驾雨鞭蛟龙，白浪高于天一级。", 
            "千年古木摩苍穹，随波漂荡西复东。", 
            "砰岩撼岳相激搏，巨石旋转如飞蓬。", 
            "顷刻民庐看不见，百里哀呼叫水变。", 
            "缘木果然可求鱼，为巢自恨不如燕。", 
            "鼋鼍白日上山游，人鬼黄泉随处现。", 
            "可怜环溪百馀家，一时淹没为鱼虾。", 
            "洲沉岛没无所避，谁肯中流浮仙槎。", 
            "浊水村翁老木匠，眼见波涛如海样。", 
            "斩藤伐竹催乘桴，救得百人皆无恙。", 
            "翁非有馀欲市恩，动于不忍仁乃存。", 
            "世间讵乏千金子，目击嫂溺甘不援。", 
            "如翁恻隐合天意，必有馀庆贻子孙。", 
            "君不见，宋祁救蚁中状元，况乃回生起死人一村。"
        ], 
        "title": "大水行", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "寿阳已破秦师东，九十七万来如虹。", 
            "冠军征讨俱股慄，吾其左衽忧桓冲。", 
            "当时若无谢安石，何人静镇情汹汹。", 
            "围棋却援有成算，一枰直抵千罴熊。", 
            "小儿辈遂已破敌，大呼原归朱序功。", 
            "福德在吴天所祚，公之先见高符融。", 
            "捷书一到屐齿折，山阴对弈犹未终。", 
            "古今成败无定局，临危不惧真英雄。", 
            "前有费袆后寇准，谈笑却敌将毋同。", 
            "中年哀乐盛丝竹，东山片石高苍穹。", 
            "风流宰相作佳话，苍生妓女欢雍雍。", 
            "先忧后乐任天下，朱儒议论终褊衷。", 
            "箪瓢陋巷有馀快，矧乃裙屐生春风。", 
            "琼枝玉树森罗列，明珠翠羽交玲珑。", 
            "画图省识钟情处，千载临风怀谢公。"
        ], 
        "title": "谢太傅东山士女图", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "魏晋人材皆草草，潇洒唯有柴桑老。", 
            "彭泽一官八十日，挂冠去之恐不早。", 
            "三径未荒松菊存，归来卜筑居南村。", 
            "葛巾漉酒一纵饮，秋风又到桃花源。", 
            "淡云微雨重阳日，白衣送酒开门出。", 
            "偶然采菊东篱下，花与先生俱隐逸。", 
            "绣幰蒲车徵不起，元嘉诏下先生死。", 
            "乃知晚节胜黄花，雪霜历尽见根柢。", 
            "首阳之薇商山芝，黄、农、虞、夏同一时。", 
            "披图再拜秋色里，懦立顽廉万古思。"
        ], 
        "title": "陶彭泽东篱朱菊图", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "江流九派浔阳分，几人到此悲离群。", 
            "千秋白傅传行迹，至今图画犹纷纷。", 
            "忆昔武相初被贼，首疏得罪由越职。", 
            "十年知遇感君恩，一语参商成远谪。", 
            "香垆峰下恣遨游，哀猿怪鸟鸣啁啾。", 
            "来船去马几相送，阅尽人间离别愁。", 
            "离愁别恨向谁写，忽听新声来月下。", 
            "推手为琵却手琶，无限芳心曲中泻。", 
            "教坊旧事剧凄凉，菊谱重翻暗断肠。", 
            "天涯沦落青衫客，江上飘零白发娼。", 
            "阑干泪尽低徊久，宾主情多还握手。", 
            "一船明月载芦花，半夜歌声迷古柳。", 
            "庐山峨峨江水深，终古销魂枫树林。", 
            "诗人商妇俱千载，一曲琵琶垂到今。"
        ], 
        "title": "白司马浔阳送客图", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "乌台诗案从空起，抉摘瑕疵到鱼豕。", 
            "阴霾白日昏蔽天，从此诗人无完理。", 
            "东坡先生诗中豪，挥毫烟云动盈纸。", 
            "一官潦倒落南荒，贬谪连年濒九死。", 
            "自署识字耕田人，老向荒郊亲耒耜。", 
            "置酒桄榔椰叶山，舣舟蜑户龙冈水。", 
            "白须红带意态閒，藤帽棕鞋标格美。", 
            "至今相距七百年，生气隆隆图画里。", 
            "头戴圆笠双蜡屐，依旧春风归杖履。", 
            "想见掀髯吟啸时，万顷波涛生笔底。", 
            "江山有幸留才人，云海何妨老居士。", 
            "足迹到处烟瘴开，肯把山林溷纨绮。", 
            "不然我笠彼乘车，他日相逢岂其是。", 
            "否则奇癖同阮孚，一生当著几两耳。", 
            "不知先生信天翁，当行则行止则止。", 
            "但教饱和渊明诗，讵料老折东山齿。", 
            "十年踪迹混樵渔，一心梦寐依朝宁。", 
            "蜉蝣天地寄此身，何者鱼虾何鹿豕。", 
            "白鹤峰前煮凤芽，青衣道上烧婪尾。", 
            "后来好事强描摹，遂把风流付才子。", 
            "我今披图拜道容，一瓣名香敬在此。", 
            "千秋仰止峨眉山，海阔天空万馀里。"
        ], 
        "title": "苏学士南海笠屐图", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "九州之水海为大，我生况在瀴溟外。", 
            "自读元虚赋十年，今日方与海一会。", 
            "才见银涛捲地来，动摇六合声如雷。", 
            "茫茫一气薄元宰，如见浑沌天未开。", 
            "砰岩磓岳一呼吸，转眼已觉鸿濛湿。", 
            "吹涝散作万鹅飞，喷沫激为千鳌立。", 
            "星驰电掣望转遥，一越三千不终朝。", 
            "河伯望见犹失色，何论八月钱塘潮。", 
            "我今望洋空叹息，波涛万里泻胸臆。", 
            "看人破浪乘长风，意气如龙追不得。", 
            "遥遥身世等浮沤，自崖返矣不回头。", 
            "银河有路通星汉，空忆乘槎问斗牛。"
        ], 
        "title": "望洋叹", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "磺溪有诗客，隐居于市阛。", 
            "甘心执贱役，不肯事长官。", 
            "吟诗祗自适，不予俗人看。", 
            "当年杨伯起，一顾空冀闲。", 
            "下士得知己，列肆为名山。", 
            "读书识忠孝，万卷胸中蟠。", 
            "采花酿成蜜，百代供一餐。", 
            "我昔幸得之，琅琅诵百环。", 
            "誓将付剞劂，用以表微寒。", 
            "孰料霓裳曲，不许传人间。", 
            "神龙破壁飞，万古去不还。", 
            "至今思片羽，激烈摧心肝。"
        ], 
        "title": "磺溪三高士诗 其一 诗人洪寿春", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "海外数画笔，蔡君推第一。", 
            "如何断三餐，不受千金值。", 
            "睥睨视公卿，风尘谢物色。", 
            "自非逢高人，不肯留真迹。", 
            "传闻大风雨，山林昼昏黑；", 
            "只身走荒崖，性命了不惜。", 
            "乃知画入神，妙不关笔墨。", 
            "大造具化工，眼前取自得。", 
            "丘壑罗心胸，云水荡魂魄。", 
            "半颠半迂间，此意谁能测！"
        ], 
        "title": "磺溪三高士诗 （画工蔡推庆） 其二 画工蔡推庆", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "先生无名字，不知何许人。", 
            "折苇渡沧海，信脚行阳春。", 
            "当时富民侯，延座列上宾。", 
            "筑堤兴水利，指授如有神。", 
            "功成不受赏，长揖辞金银。", 
            "问名嗒然笑，再问言津津。", 
            "天地我父母，埏垓我乡邻。", 
            "不夷又不惠，能屈亦能伸。", 
            "五柳非吾徒，角里非吾身。", 
            "孤山梅花婿，乃我有服亲。"
        ], 
        "title": "磺溪三高士诗 （隐者林先生） 其三 隐者林先生", 
        "type": "古风", 
        "yun": "真"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "狂风吹馆徒，骤雨罢朝讲。", 
            "先生不出门，兀坐思鹿港。", 
            "纵论至于诗，势若倾钱銗。", 
            "唐、宋三百家，剖析如挥䎧。", 
            "令我失所闻，当头甘受棒。", 
            "移镫与之谈，忍冻缩头项。", 
            "果然心花开，明珠生老蚌。", 
            "朝看田水高，老农不敢耩。", 
            "飘零及林木，天心何其𢗒。", 
            "无乃雾致愆，斯人实儱傋。", 
            "语罢各分散，腰佩响珠玤。"
        ], 
        "title": "连日风雨，戏用三讲全韵调沧洲", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "昨夜狂台振林木，千声万声动岩谷。", 
            "横吹黑雨卷山来，飞洒如麻乱相扑。", 
            "鞭策百怪驱蛟龙，雷公雷母纷相逐。", 
            "半空纯是金甲声，时有赤虬飞贴肉。", 
            "使风挟雨雨倒吹，驾雨助风风更速。", 
            "朝南暮北一旋转，有若天轮回地轴。", 
            "十围杉楠摧作薪，万丛梨柿散如雹。", 
            "汹汹波浪天外来，顷刻平地为川渎。", 
            "东邻才报流麦田，西舍还闻破茅屋。", 
            "野水平添七尺高，涨痕遥没千畦绿。", 
            "黄云满地抽针芽，馀粒但供乌雀啄。", 
            "诘朝雨止风亦停，乡村十家九家哭。", 
            "一春无雨苗不滋，今兹雨多反杀谷。", 
            "田头轧轧连耞鸣，但有滞穗无圆粟。", 
            "老农垂泪前致辞，乞减半租救饘粥。", 
            "里胥下状来催租，悉赋输将苦不足。", 
            "输官不足还卖田，稻田虽废砚田赎。", 
            "舌耕笔耒几多年，岁岁阴阳无愆伏。", 
            "满城风雨供啸歌，有田不如无田乐。"
        ], 
        "title": "捒中大风雨歌", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "风定树还号，雨霁云犹湿。", 
            "朝阳有畏心，徘徊上原隰。", 
            "水鸟带波飞，啄禽晒衣立。", 
            "叉鱼渔荷蓑，割稻农戴笠。", 
            "日暮各还家，蛙在水中泣。", 
            "欹枕一以听，阁阁鸣何急。", 
            "纤月细于钩，流光剧可挹。", 
            "飞萤不避人，夜静穿窗入。"
        ], 
        "title": "在捒连日淫潦，欲归不得，忽逢晴霁，喜而有作 其一", 
        "type": "古风", 
        "yun": "缉"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "朝曦红上檐，瓦雀双双喜。", 
            "咿嘤语窗前，似唤幽人起。", 
            "孤客正思家，对此欣不已。", 
            "仰视浮云飞，馀霞散成绮。", 
            "路逢相识人，为问前溪水。", 
            "一苇如可航，余亦将归里。"
        ], 
        "title": "在捒连日淫潦，欲归不得，忽逢晴霁，喜而有作 其二", 
        "type": "古风", 
        "yun": "纸"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "先生不知何许人，人言逋仙之子孙。", 
            "我道先生隐者徒，名且不计况利乎！", 
            "名利于公两不有，手牵浊流地上走。", 
            "白石齿齿水粼粼，灌溉良田万千亩。", 
            "功成长揖辞东家，黄金白璧如泥沙。", 
            "掉头一笑渺然去，溪上还种千桃花。", 
            "花开花落自今古，先生一去花无主。", 
            "唯有荒祠对白云，悠悠千载长行雨。"
        ], 
        "title": "林先生祠", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "摐金伐鼓声渊渊，社番十月即过年。", 
            "烹羊宰牛祭先祖，餈糗罗列无几筵。", 
            "缠头插羽盛衣饰，红绒鬖鬖垂两肩。", 
            "或提藤笼或霞篮，膏蚌鲑杂鱼腥膻。", 
            "持瓢圈坐恣酣饮，有如长鲸吸百川。", 
            "醉起攘臂蹋地走，歌呼跳踯何喧阗。", 
            "鼻上箫吹无孔笛，嘴中琴奏不调弦。", 
            "马邻猫踏矜猱捷，蝥弧一拔争登先。", 
            "腰间铮铮萨豉宜，千声沸出腾青天。", 
            "都卢阝国辘学膜拜，咮𠻗似祝多良田。", 
            "物畜蕃滋风草死，乃箱万万仓千千。", 
            "土官通事持羊酒，独坐公廨行赏钱。", 
            "男嬉女笑出真乐，此风直在羲皇前。", 
            "迩来熟番变唐化，每岁歌舞犹相沿。", 
            "穫稻筑场农事毕，家家舂磨修洁鲜。", 
            "可怜众社渐贫困，有室徒悲如磬悬。", 
            "昔日千豚今一脔，百年人事随风烟。", 
            "君不见，生番化熟熟化氓，耕耘转在高峰巅。", 
            "南北十社九社废，裸人丛笑何有焉。"
        ], 
        "title": "番社过年歌", 
        "type": "古风", 
        "yun": "先"
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "潋滟湖波万柳丝。", 
            "春风十里棹归迟。", 
            "桃花人面竞生姿。", 
            "浅草桴蓝粘蝶翅，远山横黛斗蛾眉。", 
            "放船疑是曲江池。"
        ], 
        "title": "浣溪沙 题郑鹢舲《晴湖眷棹图》", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "莫上冈头，斗大城楼，吾颇乐之。", 
            "每讼庭云散，仇书遣吏，寒斋月晃，洗斝呼儿。", 
            "山倚北原，波环南郭，远眺沈吟也有时。", 
            "恩君甚，把平安信报，邮递何迟。", 
            "徒居闻傍岩池。", 
            "因蓦忆、垂髫侍塾师。", 
            "有参天老桂，拾花槎粟，拂云修竹，缘蹬攀枝。", 
            "墨易磨人，年催到老，髭染成霜鬓似丝。", 
            "迁莺喜，愿林中草木，岁晚培滋。"
        ], 
        "title": "沁园春 武乡寄贺经桴迁居", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "邻水邻山，宜花宜月，捻须一笑春浓。", 
            "忽棋惊话鸟，酒引香蜂。", 
            "是筠堂里槐厅里，密密垂、处处帘栊。", 
            "潭潭广宅，怡怡晚岁，缓缓归骢。", 
            "恰傍五鬣乔松。", 
            "直炎能傲夏，冷惯凌冬。", 
            "看霜天拳鹤，雪海髯龙。", 
            "是蓬莱岛人间岛，揖飞霞、醉倒诗翁。", 
            "梦醒钟响，灯阑烟散，日出冰融。"
        ], 
        "title": "金菊对芙蓉 经桴旁华盖山购新屋，颇葺园榭", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "图呈益寿，尽搏人黄土。", 
            "同隶补天女娲宇。", 
            "听华封三祝，尧母峣峣，胪吉语，萝衮例邀恩遇。", 
            "华诞开六秩，俪庆千秋，莱采升堂摄衣步。", 
            "在手有旗铃，抱送君家，又迦叶携来团聚。", 
            "这欢喜因缘结人天，愿岁岁今朝，万年齐度。"
        ], 
        "title": "洞仙歌 和王啸牧生日韵，时乙巳十月十日，恭逢慈圣万寿庆节 其一", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "朝簪甫脱，看龙优虎劣。", 
            "伯字为霜仲为雪。", 
            "有飞云峻阁、面圃闲轩，底梦想，天上楼台高绝。", 
            "鸱夷来一舸，货殖传书，犹是蠡湖棹花月。", 
            "乍谱就鹤南飞，付与金丝，翻全似大苏风骨。", 
            "信退步英雄即神仙，剩老圃花黄，胜开旌节。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "弦歌谱在，更含情无已。", 
            "瓠瑟牙琴饫同嗜。", 
            "况和鸣相应、雄风雌凰，演一则，同度君臣乐志。", 
            "奇才经小试，偶赋归来，孰解磻溪泗滨意。", 
            "喜齐眉对案，绕膝腾欢，长生券、荣耀冠乎珂里。", 
            "笑壶峤蓬莱总茫然，让不老仙人，大年游戏。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "我生虽晚，叹时光草草。", 
            "今日也成鬓须老。", 
            "这五洲中外、同戴君王，可不见，天上凤衔书到。", 
            "臣门春独早，袍笏盈床，笑颔儿孙捧觞好。", 
            "黄花晚节弥香，昼锦堂新，就权倩、仙界鬼工营造。", 
            "想会集耆英望韩公，将累百欧阳，拜尘空道。"
        ], 
        "title": "洞仙歌 其四", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "万绿浑无暑。", 
            "贺新■、貂裘换酒，拚相醉舞。", 
            "一曲高歌花影乱，如挹谪仙风度。", 
            "忍不住、蝉蜩学语。", 
            "欲和铜琶铁绰板，却输他、天上霓裳句。", 
            "长笛倚，李谟语。", 
            "琼楼念在高寒处。", 
            "渡长河、三年飙忽，白须无数。", 
            "历尽霜邮交月驿，羞睹素娥青女。", 
            "总叹息、飘零菊部。", 
            "此日桃花骢马过，复谁何、识是前崔护。", 
            "君且捉，壁间麈。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "油窗花户，带晴光、照耀琼楼玉宇。", 
            "双鹊冒寒飞报喜，偏触几分愁绪。", 
            "酒命长生，花陪寿客，递到佳诗句。", 
            "上眉黄气，眼中秋色无数。", 
            "遥念着屐联吟，相邀白社，日挈看云侣。", 
            "远道邮筒烦慰藉，若话对床风雨。", 
            "雁外寻传，鸥边说旧，扶醉东山墅。", 
            "满头簪戴，帽檐浓挹仙露。"
        ], 
        "title": "壶中天", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "琼枝绕砌。", 
            "玉树交柯，介诗人眉寿。", 
            "嘉辰算届，正腊月，廿八悬弧时候。", 
            "五旬开一，宜今日祭膰侑酒。", 
            "笑而兄白发鬅鬙，踏破瓮时寒守。", 
            "海山遥在天涯，擘三寸霜柑，喜陪红友。", 
            "神清骨健，黄子木拄杖，君何须有。", 
            "分离乡土，但远望星邮露堠。", 
            "祝从今婆律香槃，不老仙丹同授。"
        ], 
        "title": "瑶花慢 经敷生日", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "啼声悲切。", 
            "是羁栖雁，带雨寻歇。", 
            "园林未识谁主，鹓俦鹤侣，翻轻离别。", 
            "曙后星明，怎不见钟动金阙。", 
            "只剩有、牧唱椎讴，隐隐青山楚云阔。", 
            "繁华六代空提说。", 
            "叹古时、霸气全销灭。", 
            "铜人高掌何处，仙乐里、一场花月。", 
            "粥鼓饧箫，闲过清明，百六时节。", 
            "那知道、风簸黄沙，又听胡笳咽。"
        ], 
        "title": "雨霖铃 春感", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "将裘换酒，促归装南去。", 
            "买棹春江挈鸥侣。", 
            "谢风波宦海、快卸征衫，重话雨，白发萧疏莫数。", 
            "愿同千岁寿，尔酌吾酬，旧日相思且休语。", 
            "一笑破离愁，绿柳山楼，飞尽絮莺花春暮。", 
            "比作醉桃源扫花游，任击缶狂讴，呼天作主。"
        ], 
        "title": "洞仙歌 寄经敷弟", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "莽莽奔波、藜扶襁负，又惊动地鼙鼓。", 
            "营门日落人声哄，道是搜查烟户。", 
            "官莫怒。", 
            "剩劫火、馀生求替民为主。", 
            "兵真如虎。", 
            "纵伧父多金，豪家复壁，抄掠没完土。", 
            "冤谁诉。", 
            "人在枪林弹雨。", 
            "惟闻野庙狐语。", 
            "河山锦绣今分裂，一片灰尘燕楚。", 
            "新政府。", 
            "推戴个、周公负斧纶音许。", 
            "唐虞义举。", 
            "愿释甲归农，投戈讲蓻，同作衮衣补。"
        ], 
        "title": "买陂塘 感事", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "野烧重苏，山绿密摇帘雨。", 
            "又花时、莺啼燕语。", 
            "春风吹梦，到邮亭前路。", 
            "见平芜、绊牵飞絮。", 
            "芬菲易尽，愁听子规声苦。", 
            "忆家山、簪裾旧侣。", 
            "关河在远，滞天涯羁旅。", 
            "羡征鸿、自由来去。"
        ], 
        "title": "谢池春", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "乱时正觅桃源地，雁断鸿离。", 
            "强抑愁思。", 
            "诗梦惟寻到谢池。", 
            "军糈糜费皆儿戏，刮尽民脂。", 
            "竖起降旗。", 
            "手裂山河复咎谁。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "花谢春阑。", 
            "奈交柯玉树，吟作孤鸾。", 
            "声声悲咽泪，字字痛摧肝。", 
            "诧噩梦，阻人天。", 
            "化鹤赴真仙。", 
            "怕重提、七年伉俪，都付哀弦。", 
            "那堪檐雨灯前。", 
            "剩帷屏仿佛，感触当年。", 
            "芳尘空绩水，遗迹渺云烟。", 
            "抚老鬓，读佳篇。", 
            "无限写辛酸。", 
            "带愁听、秋蝉落叶，旅雁呼寒。"
        ], 
        "title": "意难忘 题内侄陆键志悼亡诗册", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "郦泉同挹满庭芳。", 
            "齐眉双举觞。", 
            "醉蓬莱、客集高堂。", 
            "班联鹓鹭行。", 
            "馨晚节，祝康强。", 
            "天瓢承露浆。", 
            "年年宾驿赏秋光。", 
            "秋长花更香。"
        ], 
        "title": "醉桃源 贺郑选卿六秩双寿", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "不尽凄凉，那一片、太原焦土。", 
            "曾眼见、疆臣完节，藩臣囚虏。", 
            "远别山河汾水雁，空谈风月王家麈。", 
            "问人间、何地是桃源，归来赋。", 
            "鼙鼓急，淋铃雨。", 
            "禅让诏，民权主。", 
            "望燕云深处，觚棱如故。", 
            "落日宫门鸦乱噪，将军第宅酣歌舞。", 
            "愿从今、莫再动兵戈，苍生苦。"
        ], 
        "title": "满江红 其一 感事", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "毒雾漫空，知多少、蛟腥作雨。", 
            "尚不卜、旧时巢燕，傍谁门户。", 
            "蜗角河山蛮触战，相持南北皆师旅。", 
            "惜将军、衣锦未还乡，从征苫。", 
            "妖魅嬲，刑天舞。", 
            "炮石烈，风潮鼓。", 
            "叹苍苍仁爱，何仇下土。", 
            "累岁潦荒民困甚，干戈况自萧墙举。", 
            "看飞来、天堑又鏖兵，雷霆怒。"
        ], 
        "title": "满江红 其二 六月二十四日", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "抛掷几时光，春雨里、花留无几。", 
            "一场酣梦，槐安惊醒，倦探么凤，不如摘取，让君先起。", 
            "锦样喜团圆矣。", 
            "才一转、眼波如水。", 
            "忽牵愁绪，被风吹堕，漂萍泊絮，■怜消瘦怎沈沈醉。"
        ], 
        "title": "辊绣球 怡园看绣球花", 
        "type": "词", 
        "yun": null
    }, 
    {
        "author": "陈祖绶", 
        "era": "清", 
        "subtype": null, 
        "text": [
            "园柳依依三月暮。", 
            "倚遍阑干，只是添愁绪。", 
            "燕子不抛香垒去。", 
            "呢喃也要留春住。", 
            "褪尽梨花飞尽絮。", 
            "见说春归，不识归何处。", 
            "多劝深杯天易曙。", 
            "东风一碧蘼芜路。"
        ], 
        "title": "蝶恋花 瓯隐园送春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "小屏山，又迤新镜华，雨声依旧。", 
            "梦绮东风，香椀愔愔萦昼。", 
            "烟江恍藏系艇，似成连琴去后。", 
            "剩春仙、岩扉倚，况是冰弦弹瘦。", 
            "芳伴相携更有。", 
            "任款步送波，连情结袖。", 
            "晕月支寒，依约婵娟慵斗。", 
            "相怜金花胜里，怕迎年莺语漏。", 
            "向帘栊，新妆罢、个人知否。"
        ], 
        "title": "探芳新 壬戌开岁，连雨冱寒，掩关晏坐，几间水仙已有一二枝著花，静对夷然，香来成韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "琼箫汉苑。", 
            "渐风意夜阑，繁星吹乱。", 
            "旧色馆娃，新曲霓裳，欢悰满。", 
            "嵯峨碧落痴云倦。", 
            "便先约、楼前分散。", 
            "彩鸾归后，当头乍省，素娥真面。", 
            "深眷。", 
            "红罗翠笛，赋情处为展、冰奁教看。", 
            "瘴海闹尘，江驿多春，无人见。", 
            "芳盟料理归闲院。", 
            "怅入梦、笙歌天远。", 
            "似他不负春期，绛壶泪泫。"
        ], 
        "title": "绛都春 灯夕西院听曲，归逢友人送红梅枝", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "住柳湖边，开花陌上，游情唤起。", 
            "便翻尽、年年粉本，都人争看，风光良是。", 
            "山残水剩无才思。", 
            "拥凌波路，添了几分罗绮。", 
            "放怀须仗，半面嘶骢未已。", 
            "池馆逞、家家芳霁。", 
            "怕尚勒余寒欺梦底。", 
            "想蝶外、别绕春宽，羁鸿竞出深苇。", 
            "甚识遍、倡红冶翠。", 
            "依旧觅、闲吟闲醉。", 
            "愿处处，休误了、番风次第。"
        ], 
        "title": "倾杯乐 春游和六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "散髻吹笙，便有仙家旧意。", 
            "谁提起、曲中遗事。", 
            "东风昨夜，换玉奴屏绮。", 
            "探洞钥、别来几番人世。", 
            "箧扇春香，笺书锦水。", 
            "还他在、也应憔悴。", 
            "如舟小屋，想壶中天地。", 
            "都不数、当时细腰宫里。"
        ], 
        "title": "殢人娇 瓶桃再和", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "语烟消，文纱静，茵麝暗熏晴燠。", 
            "枝上好莺声，来相唤、乱拂窗绣傍蛾绿。", 
            "艳游差足。", 
            "先试著、摺花裙幅。", 
            "何似永日闲门，任风光笑人幽独。", 
            "待凭遍危栏、平芜尽，青障起、高楼更矗。", 
            "斜阳匆匆不管。", 
            "近黄昏、断恨仍续。", 
            "伤心正著倦目。", 
            "问社燕、新来谁宿。", 
            "奈忙里、又理浮生话，嬉春院烛。"
        ], 
        "title": "阳春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "堂开望去客。", 
            "旧笛凄凉抛未得。", 
            "清昼不堪梦役。", 
            "渐迟暮番风，山城寒食。", 
            "鹃红故国。", 
            "看泪痕、花上犹滴。", 
            "逡巡处、一双绣蝶，俯仰又陈迹。", 
            "颜色。", 
            "画图曾识。", 
            "过几个、黄昏怕觅。", 
            "清谈聊对破寂。", 
            "往事开元，满座头白。", 
            "断云沉雁北。", 
            "但暗里、泉华自恻。", 
            "村垆近、消他一醉，也胜醒时忆。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "鞦韆墙外道。", 
            "为佳人凝妆，黛蛾羞扫。", 
            "采绿汀州，半李婚桃嫁，燕莺频报。", 
            "病损腰支，应懒斗、罗裙芳草。", 
            "往事销魂，谁挽青春，教伊年少。", 
            "金缕秋娘歌了。", 
            "听翠笛声中，几多情调。", 
            "莫是东风，到有时才尽，剪刀难巧。", 
            "劝酒光阴，空泪眼、当筵残照。", 
            "第一相思无奈，樊姬俊小。"
        ], 
        "title": "三姝媚 六禾见示催柳词，为和一解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "正朱华照海，带碧瓦、参差楼阁。", 
            "故台更高，无风花自落。", 
            "一梦非昨。", 
            "过眼千红尽，去来歌舞，怨粉轻衣薄。", 
            "青山客路鸪啼恶。", 
            "泪断香绵，灯收雨箔。", 
            "颓然旧游城郭。", 
            "尚幢幢日盖，残霸天邈。", 
            "川盘岭礴。", 
            "算孤根易托。", 
            "顿有离家恨，何处著。", 
            "争枝又闹群雀。", 
            "似依依念定，惹茸曾约。", 
            "芳韶好、柳黄初啄。", 
            "得知道、一样天涯化絮，到头漂泊。", 
            "山中事、分付榴萼。", 
            "笑燕子、尚恋西园夜，春归未觉。"
        ], 
        "title": "六丑 木棉谢后作", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "衔泥燕，泥重带苔香。", 
            "不管绣鸳来去事，落花和雨正茫茫。", 
            "身世直须忙。"
        ], 
        "title": "梦江南 拟牛峤", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "胡蝶儿。", 
            "缕金衣。", 
            "画罗宫扇晚春宜。", 
            "扇圆刚贴伊。", 
            "惊袖君休笑，随身未暂离。", 
            "风流真个粉墙窥。", 
            "管教狂眼迷。"
        ], 
        "title": "胡蝶儿 拟张泌", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "莓苔绿到题诗处。寂寂莺啼曙。", 
            "朅来沽酒旧旗亭。风里柳花如梦不曾醒。", 
            "尊前人意依然好。天与声名早。", 
            "罗衣还有泪痕无。多少才人零落在江湖。"
        ], 
        "title": "虞美人 梦中得“莓苔绿到题诗处”七字，足成之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "吹荻管，赏花杯。", 
            "执手欢期。", 
            "画罗萧萧秋又来。", 
            "故山黄菊等谁开。", 
            "鸭炉忘蕙炷，见残煤。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "吴社水，谢家桥。", 
            "旧月窥墙，似人当年无限娇。", 
            "不知春色把人抛。", 
            "独来人去后，照樱桃。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "无言。", 
            "夕阳红上天。", 
            "鸾镜绣屏妆懒，只思眠。", 
            "终竟泥人何事，泪流金缕穿。", 
            "须道不如休想，是从前。"
        ], 
        "title": "思帝乡", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "又到了将归，燕子向人无语。", 
            "梦尘楼处。", 
            "看足红楼暮。", 
            "不是西风催去。", 
            "前村社鼓。"
        ], 
        "title": "醉吟商小品", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "闲池阁。", 
            "淡冶秋眉比春薄。", 
            "孤颦屏一角。", 
            "绿鬟轻绾檀心错。", 
            "宝钗落。", 
            "梦入水云乡，晚风何处泊。"
        ], 
        "title": "望江怨", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "罨画溪流叠翠屏。", 
            "晚罨颦黛自然生。", 
            "闻香露叶清吟地，摇梦风灯旧霸城。", 
            "佳约无端暗，水调依稀最有情。"
        ], 
        "title": "抛球乐 中秋荔湾待月", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "欲渡枯槎正落潮。", 
            "本知残客不堪邀。", 
            "盟心安稳寻鸥馆，陈迹逡巡过柳桥。", 
            "便有重来感，何必扬州忆教箫。"
        ], 
        "title": "抛球乐", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "宫柳疏疏，带戍鼓荒城、梦落林色。", 
            "迟节娇花，饱霜腴菜，雀檐劲支风力。", 
            "暮蝉倦怠。", 
            "雁云缥缈秋天碧。", 
            "似去国。", 
            "谁向、酒垆料理醉眠客。", 
            "无奈驻马、自怯登临，故山衰迟、兰路吟寂。", 
            "寄相思、东篱古月，艰难双鬓旧时白。", 
            "心事露蛩浑道得。", 
            "但近来懒，不似俊侣多才，赋诗蛮府，骋觞宾驿。"
        ], 
        "title": "秋霁 与及门诸子载酒北郭，作展重阳。和梅溪韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "颦雨羞红侧。", 
            "淡泪妆、刚坠画帘灯色。", 
            "烟逗语纱，雁飞筝柱，秋入弦窄。", 
            "渺天角歌云、暮潮如溯念暗抑。", 
            "凝枕山、眉黛碧。", 
            "怕翳笛无情，落梅知怨，便似番风容易，过时空忆。", 
            "清夕。", 
            "罗襟旧滴。", 
            "寄素笺、锦段慵饰。", 
            "赋情湘瑟。", 
            "年涯催送，鬓愁雪白。", 
            "记画壁双鬟去来，人事如过翼。", 
            "笑座客、浑待识。", 
            "正梦冷旗亭，尊前无分见得。", 
            "咏隔荆南蓟北。"
        ], 
        "title": "秋思 秋夜小集，听六禾谈曲中近事，怅然怀旧，爰和梦窗孤调，简子端", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言排律", 
        "text": [
            "经年攻斗六，群盗莫如何。", 
            "不料咽喉失，翻当士卒多。", 
            "元戎驰羽檄，万骑出诸罗。", 
            "似鸟张双翼，如蜂萃一窠。", 
            "共誇声破竹，复值寇回戈。", 
            "阵势排鹳鹤，粮车拥骆鸵。", 
            "几番传捷信，连日唱铙歌。", 
            "岂意丧家狗，还成赴火蛾。", 
            "前驱方伐鼓，后队又鸣锣。", 
            "攘攘黄巾著，纷纷白马过。", 
            "遂教千骑将，不敌众么么。", 
            "大义期无忝，重围誓匪他。", 
            "五千争弃甲，三百莫徵禾。", 
            "马革尸空裹，蛇矛手乱拖。", 
            "连朝翻地轴，此劫等天魔。", 
            "虎豹韬徒握，鱼竿谶不讹。", 
            "悲号怜子女，毒螫遍关河。", 
            "哭野家家祭，禳灾处处傩。", 
            "中原思李牧，故老望廉颇。", 
            "未卜登坛者，何人是伏波！"
        ], 
        "title": "九月十七日闻斗六失陷、总戎殉节，感赋二十韵", 
        "type": "排律", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "五言排律", 
        "text": [
            "自请长缨后，乡农竞举戈。", 
            "野番犹报国，我辈况登科！", 
            "不有同仇赋，其如众论何？", 
            "牧羊招卜式，屠狗得荆轲。", 
            "烽火通珠屿，旌旗山苧萝。", 
            "曾传书慷慨，岂意岁蹉跎！", 
            "白马摇鞭去，黄巾带甲过。", 
            "一时惊寇至，万口遂言讹。", 
            "昨日闻横海，将军是伏波。", 
            "高冠弹獬豸，巨浪净鼋鼍。", 
            "贼胆寒韩、范，人心仰牧、颇。", 
            "会须投笔砚，慎勿误岩阿。", 
            "竹帛功名重，桑榆际遇多。", 
            "前途期努力，洗耳待铙歌。"
        ], 
        "title": "代柬沙连诸绅士", 
        "type": "排律", 
        "yun": "歌"
    }, 
    {
        "author": "陈方恪", 
        "era": "清", 
        "subtype": null, 
        "text": [
            "歌残桃叶，送风流，几辈过江人物。", 
            "瑟瑟清溪，流不尽，荒却半城山色。", 
            "剪韭循畦，牵萝补屋，许占閒鸥席。", 
            "故人无恙，坠欢何意重拾。", 
            "谁念辛苦营巢，朱门换了，旧垒都陈迹。", 
            "差喜归来三径在，手植疏桐如幂。", 
            "滴露研朱，移阴布榻，一枕羲皇易。", 
            "瓶笙轻度，挑灯聊话今夕。"
        ], 
        "title": "念奴娇 赋访云主人桐影小筑", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "锦瑟流尘未忍弹。", 
            "门前春水燕飞还。", 
            "高楼罗帕有新寒。", 
            "故国飘零迷影事，美人清瘦罢朱铅。", 
            "看花对酒不成欢。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "彩云容易坠。", 
            "自吹断秦箫，凤楼空闭。", 
            "红尘换流水。", 
            "话归来、炎海岭梅芬齿。", 
            "昙春一例。", 
            "负几许、鸳盟艳绮。", 
            "判今生付与，浮家多辨，看山清泪。", 
            "犹忆新州歌版，误唤笼鹦，玉人谁是。", 
            "灵芜绕袂。", 
            "馀香绾、绛绡底。", 
            "甚眉痕缥缈，佳期钿盒，难返鸿都旧事。", 
            "对幽窗、重剔银釭，恨盈蠹纸。"
        ], 
        "title": "瑞鹤仙 题遐庵梦忆图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "玉颜生小。", 
            "辞柯恨，瑶姬初下林岛。", 
            "凤城西去眼偏明，误讨春人到。", 
            "惯祗说、寻芳倦了。", 
            "为谁重舣仙源棹。", 
            "又醉约登临，晚霭合、寒鸦噪尽，几销斜照。", 
            "休忆过目繁华，骊宫高处，顿隔霜信云表。", 
            "舞裳轻断逐飞烟，认哀蝉悽调。", 
            "更一霎、流红梦渺。", 
            "人天偷换相思稿。", 
            "念寄情、江南岸，拥髻灯前，恁时怀抱。"
        ], 
        "title": "霜叶飞 息庵自旧京缄寄西山红叶和君任", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "十年零梦浔阳岸，垂杨旧曾攀遍。", 
            "断浦沙平，寒潮夜落，江堞秋笳遥怨。", 
            "惊烽骤捲。", 
            "又丛菊开残，故园心眼。", 
            "岁晚乡关，恨波迢递素鳞远。", 
            "天涯离思正苦，乱云回雁阵，何意吹散。", 
            "浙水新阡，匡山破屋，都付书空偃蹇。", 
            "孤怀自款。", 
            "待同托长镵，共分兰畹。", 
            "珍重瑶华，莫教衣带缓。"
        ], 
        "title": "齐天乐 长夜得五兄九江书，枨触岁寒怀抱，阑宵倦枕，怃然成咏", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "无边烟水。", 
            "恁消取词流，多少佳致。", 
            "回枻濯沧浪，缅三高、天随近似。", 
            "骚兰遗恨，忍更会、托根无地。", 
            "何意。", 
            "问义熙、几换尘世。", 
            "年时听枫载酒，占林亭、停云旧里。", 
            "泪掬西州，漫掷风流谁继。", 
            "玉笥悽铭，马塍哀吹。", 
            "恍移宫徵。", 
            "人海底。", 
            "摩挲鬓影孤寄。"
        ], 
        "title": "石湖仙 题吷盦丈藏郑叔问年丈手书此册", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "金屋妆成，甚阿娇生小，争解闲愁。", 
            "多情故教易怨，无那绸缪。", 
            "铜铺夜永，感微凉、团扇先秋。", 
            "兰烬暗、车音坠梦，几番流水宫沟。", 
            "漫道琼华遗恨，指同心深院，浑算恩稠。", 
            "鸳机断纹未抵，縏帨雕锼。", 
            "蛾眉自昔，赚才人、一例离忧。", 
            "还妙寄、蒲亭清翰，砑光粉熠银钩。"
        ], 
        "title": "汉宫春 为吴湖帆题仇实甫绘长门赋图卷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "残霞明远烧，海天暮合，去浪涌轻沤。", 
            "废堤循故垒，细路平沙，矮屋隐林邱。", 
            "寒潮自落，傍岸簇、渔火初收。", 
            "清露滴，野田风起，门外柳飕飕。", 
            "牵愁。", 
            "游春鞭镫，贳酒旗亭，恁江南客久。", 
            "应遍识、辞巢零燕，泛水閒鸥。", 
            "相看剩有当时月，又几回、迟我淹留。", 
            "欹翠袖，谁家玉笛高楼。"
        ], 
        "title": "渡江云 吴淞江滨邓氏草堂题壁", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "苍岩藓壁凝阴铁。烟萝缥缈愁猿绝。", 
            "皓月迥孤征。江流石有声。", 
            "丛篁湘泪浥。滩转哀湍急。", 
            "客枕倚中宵。明朝双鬓凋。"
        ], 
        "title": "菩萨蛮 和子栗黄陵夜泊", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "紫陌呼鸾，萧寺听莺，年华如瞥。", 
            "江山清感无多，付与殿春啼鴃。", 
            "京尘未浣，检点欢唾离痕，酒阑歌断琼壶缺。", 
            "一舸伴夷犹，有津头凉月。", 
            "愁绝。", 
            "灵和稚柳，阆苑憨桃，目成都别。", 
            "楚雨初收，为问云香何叶。", 
            "芳兰渐晚，怎知投老心期，红牙漫谱阳关叠。", 
            "几度对良辰，底不成抛撇。"
        ], 
        "title": "石州慢 题林子有讱庵填词图卷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "梁苑樽空，青楼梦觉，褰裳重舣吴船。", 
            "想像明珰，湖云祠树如烟。", 
            "蓂花吹老松陵路，坠琼箫、一曲婵娟。", 
            "更情牵。", 
            "未稳鸥盟，漫逐萍缘。", 
            "江南何处招清些，甚哀时杜老，目断开天。", 
            "桥上修岚，年年锁恨眉巅。", 
            "图成已换沧桑稿，付遗民、白首相怜。", 
            "抚尘笺。", 
            "唤起吟魂，邻笛悽然。"
        ], 
        "title": "高阳台 题缪艺风丈垂虹感旧图，为吊蒋鹿潭作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "袖手长安罢弈棋。", 
            "归来人海好须眉。", 
            "赐书亲沐教儿读，家酿初斟待客携。", 
            "呼鹤子，抗皇羲。", 
            "荡胸云壑养清机。", 
            "他年下噀秋粳熟，笑博新词换五噫。"
        ], 
        "title": "鹧鸪天 寿讱庵六十", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "东邻初剥枣。", 
            "又片叶琤霄，乱蛩催晓。", 
            "海涯倦旅新来瘦，万里西风毷氉。", 
            "关山笛弄，感弃国秋蓬年少。", 
            "抛不断、惟有相思，随人总如芳草。", 
            "当时俊约珍盟，甚路隔仙源，信沉青鸟。", 
            "岁华电埽。", 
            "空赢得、镜里吴霜侵早。", 
            "玄都再到。", 
            "尽打叠、刘郎愁稿。", 
            "眠未稳、惊起寒枝，啼乌夜绕。"
        ], 
        "title": "玉烛新 壬申秋夕", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "惊狂蝶舞浑多恨，那堪槽凤分飞。", 
            "石城秋讯隔帘西。", 
            "起来搔首，银汉碧天垂。", 
            "争管拂帏还坠溷，与君一样凄迷。", 
            "空王应许念穷儿。", 
            "僧祇弹指，春梦了无依。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "南朝几许伤心事。一枕苏春睡。", 
            "猗兰青鸟返瑶天。不尽落花流水、恨年年。", 
            "兴亡覆手翻云雨。谁抵钟情苦。", 
            "瓣香千载盥清词。人是金戈铁马、渡江时。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "砥宫椒壁光萦练。", 
            "精耀华镫珠珞绚。", 
            "花阴促坐食单凉，池畔开樽冰瀑溅。", 
            "鹭翘璅步迎风颤。", 
            "玉树周遭匀似剪。", 
            "蹋歌联臂趁侏㒧，舞罢衣香闻细喘。"
        ], 
        "title": "玉楼春 西园茶会", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "窄袖弓鞋趁锦鞯。", 
            "淡匀眉韵出天然。", 
            "幽情欲化凉云去，此夕西楼替月圆。", 
            "从别后，忆尊前。", 
            "莫将清恨损华年。", 
            "落红拚得随流水，胸网黏泥总可怜。"
        ], 
        "title": "鹧鸪天 席间代赠", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "垂白孤儿泛梗身。", 
            "眼穿兵气入萧辰。", 
            "江湖满地不逢人。", 
            "别浦柳青犹惹恨，故园花发若为馨。", 
            "几回肠断永和春。"
        ], 
        "title": "浣溪沙 次蘉庵戊寅元日韵", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "纤云净捲凉天宇。", 
            "几点冷萤黏玉树。", 
            "相逢此景耐回肠，休閒话、月明前度。", 
            "帕罗欢唾馀香污。", 
            "掩綵菱、眉黛非故。", 
            "近来别梦索无凭，争安排、万种愁绪。"
        ], 
        "title": "玉阑干", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "宿醉还醒，不断矮檐残滴。", 
            "砚云香浅，漾荧釭影壁。", 
            "西崦俊赏，误了吟边游屐。", 
            "轻寒犹锁，早梅消息。", 
            "浪泊经年，向春风、泪暗裛。", 
            "雁鳞空寄，阻蓝桥烟驿。", 
            "芳菲梦阑，待舣江湖归楫。", 
            "当时鸥侣，哂人头白。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言绝句", 
        "text": [
            "海外无鸿到，鹰飞春已残。", 
            "中原人不识，认作雁行看。"
        ], 
        "title": "南路鹰", 
        "type": "绝句", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "五言绝句", 
        "text": [
            "茅屋依青嶂，柴门掩绿苔。", 
            "万竿修竹里，日暮一筇来。"
        ], 
        "title": "蔡杏垣山水画册 其一", 
        "type": "绝句", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "五言绝句", 
        "text": [
            "木落四山空，烟笼一溪碧。", 
            "时有捕鱼人，维舟在芦荻。"
        ], 
        "title": "蔡杏垣山水画册 其二", 
        "type": "绝句", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言绝句", 
        "text": [
            "古寺藏修竹，滞舟宿蓼花。", 
            "不知红树里，多少野人家。"
        ], 
        "title": "蔡杏垣山水画册 其三", 
        "type": "绝句", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "山围乱冢树交加，竹舍茅檐共数家。", 
            "廿四番风都过了，居人犹卖一园花。"
        ], 
        "title": "待人坑", 
        "type": "绝句", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "玉带歌成万古愁，君王节义自千秋。", 
            "可怜同死不同穴，芳草凄凄各一邱。"
        ], 
        "title": "五妃祠", 
        "type": "绝句", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "卅年憔悴落蛮乡，故国河山感慨长。", 
            "留得数茎华发在，九原归去见高皇。"
        ], 
        "title": "宁靖王墓", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "幽斋秋老遍苍苔，只有寒英数朵开。", 
            "自是黄金难买得，一诗才换一枝来。"
        ], 
        "title": "乞菊，次周恒甫韵", 
        "type": "绝句", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "乐耕门外草如茵，绕岸花开白似银。", 
            "如此风光真乐土，不须更觅武陵津。"
        ], 
        "title": "肚山道中即景 其一", 
        "type": "绝句", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "过尽山庄与野桥，新秧万顷绿齐腰。", 
            "南楼几日萧萧雨，又长东郊一尺苗。"
        ], 
        "title": "肚山道中即景 其二", 
        "type": "绝句", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "竹园稻屋自成家，破晓儿童踏水车。", 
            "万绿丛中红一片，隔篱几树刺桐花。"
        ], 
        "title": "肚山道中即景 其三", 
        "type": "绝句", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "大肚山前大海西，嵚崎道路古来迷。", 
            "缘堤一带相思树，日为行人送马蹄。"
        ], 
        "title": "肚山道中即景 其四", 
        "type": "绝句", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "一封凶耗下台城，六属文人泪尽倾。", 
            "不敢寝门同一哭，为渠风义在师生。"
        ], 
        "title": "哭张郁堂明经 其一", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "此去蓉城即旧居，三千弟子送灵舆。", 
            "九原回首应惆怅，婚娶粗完未著书。"
        ], 
        "title": "哭张郁堂明经 其二", 
        "type": "绝句", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "文字交深礼数宽，登堂每度索诗观。", 
            "水沙连里他年过，便作黄垆一例看。"
        ], 
        "title": "哭张郁堂明经 其三", 
        "type": "绝句", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "君家山水武陵津，四季花开满地春。", 
            "毕竟烟霞多痼疾，桃源也不活秦人。"
        ], 
        "title": "哭张郁堂明经 其四", 
        "type": "绝句", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "钿盒金钗宠幸新，温泉初试落池身。", 
            "沉鱼落雁知何似，一树梨花带雨春。"
        ], 
        "title": "题杨妃出浴图", 
        "type": "绝句", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "宿雨初晴暑气收，茅斋六月爽于秋。", 
            "举头忽讶青天转，无数白云如水流。"
        ], 
        "title": "村馆杂兴 其一", 
        "type": "绝句", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "朦胧树色映窗纱，晓日初升薄雾遮。", 
            "燕子入帘栖不定，双双飞上紫荆花。"
        ], 
        "title": "村馆杂兴 其二", 
        "type": "绝句", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "困人天气剧难量，冷煖无端搅客肠；", 
            "昨日绤絺今挟纩，调停病体著衣裳。"
        ], 
        "title": "村馆杂兴 其三", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "一春苦旱稻田荒，入夏甘霖忽渺茫。", 
            "养得参差苗暴长，半畦青间半畦黄。"
        ], 
        "title": "村馆杂兴 其四", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "玉貌花颜金步摇，一番澡洗倍夭娇。", 
            "起来似不胜罗帔，倚定宫娥整翠翘。"
        ], 
        "title": "题杨妃出浴图 其一", 
        "type": "绝句", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "一曲霓裳绝代无，春风省识美人图。", 
            "分明剥出鸡头肉，滑腻如凝塞上酥。"
        ], 
        "title": "题杨妃出浴图 其三", 
        "type": "绝句", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "环佩珊珊出浴堂，玉莲犹吐瑞龙香。", 
            "楼东别有梅精在，不赐华清第二汤。"
        ], 
        "title": "题杨妃出浴图 其四", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "凤凰阁下册娉婷，十一年中读道经。", 
            "旧梦回头成一笑，醉归不怕寿王醒。"
        ], 
        "title": "题杨妃出浴图 其五", 
        "type": "绝句", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "瑶池月下玉山头，为雨为云几度秋。", 
            "千载粉香凝渭水，金钱难洗禄儿羞。"
        ], 
        "title": "题杨妃出浴图 其六", 
        "type": "绝句", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "谢却铅华淡扫眉，风流虢国冠诸姨。", 
            "不知骑马平明去，也许承恩赐浴池。"
        ], 
        "title": "题杨妃出浴图 其七", 
        "type": "绝句", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "长生殿里祝他生，万岁千秋有旧盟。", 
            "料得马嵬重驻跸，丹青魂断丽人行。"
        ], 
        "title": "题杨妃出浴图 其八", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "天开十里画图明，城外青山山上城。", 
            "两派泉流从此合，南来水浊北来清。"
        ], 
        "title": "线社烟雨图", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "乌鹊飞飞过寺门，数声钟磬又黄昏。", 
            "茶烟禅榻都零落，谁识当年梦蝶园？"
        ], 
        "title": "春日重游法华寺 其二", 
        "type": "绝句", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "当年帝子泣湘灵，锦瑟凄凉不可听。", 
            "一自英风传海峤，至今班竹有馀青。"
        ], 
        "title": "陈烈妇郑氏挽诗 其一", 
        "type": "绝句", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "升天入地路茫茫，指引全凭药一觞。", 
            "再拜灵前和泪饮，不知人世有琼浆。"
        ], 
        "title": "陈烈妇郑氏挽诗 其二", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "海誓山盟愿已违，黄泉携手笑同归。", 
            "他年墓树生连理，定有鸳鸯作对飞。"
        ], 
        "title": "陈烈妇郑氏挽诗 其三", 
        "type": "绝句", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "射乌城外恣遨游，列嶂如屏一望收。", 
            "踏破松阴千万叠，数声钟磬落山头。"
        ], 
        "title": "鼓山纪游诗 其一", 
        "type": "绝句", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "崎岖路转夕阳斜，老衲相逢笑不哗。", 
            "分得洗心泉一掬，半山亭子试新茶。"
        ], 
        "title": "鼓山纪游诗 其二", 
        "type": "绝句", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "灵源洞古白云封，旧迹依稀记毒龙。", 
            "犹有泉声喝不去，岩前流出打疏钟。"
        ], 
        "title": "鼓山纪游诗 其三", 
        "type": "绝句", 
        "yun": "冬"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "凤池西去水潺潺，百道飞泉拥巨观。", 
            "我与山僧参一偈，下山容易上山难。"
        ], 
        "title": "鼓山纪游诗 其四", 
        "type": "绝句", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "沸天锣鼓彻宵喧，一片灵风闪彩幡。", 
            "十字街中人似织，不知何地著孤魂。"
        ], 
        "title": "到鹿津观水陆清醮普度 其一", 
        "type": "绝句", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "万枝灯火绮筵开，金纸如山化作灰。", 
            "此夕酆都应不夜，鬼门放过绿衣来。"
        ], 
        "title": "到鹿津观水陆清醮普度 其二", 
        "type": "绝句", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "狼藉杯盘等布金，给孤园里肉成林。", 
            "不知一例谈功德，可有慈乌反哺心。"
        ], 
        "title": "到鹿津观水陆清醮普度 其三", 
        "type": "绝句", 
        "yun": "侵"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "帷天幂地耀红绫，九曲屏风万炬灯。", 
            "也似石王斗元宝，紫丝锦障一时增。"
        ], 
        "title": "到鹿津观水陆清醮普度 其四", 
        "type": "绝句", 
        "yun": "蒸"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "谁把天花散道场，信男善女七宵忙。", 
            "年年苦被西僧累，一个兰盆误十方。"
        ], 
        "title": "到鹿津观水陆清醮普度 其五", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "新开杀戒礼金仙，人自茹蔬鬼逐膻。", 
            "一样无辜皆就死，鸡豚终古怨西天。"
        ], 
        "title": "到鹿津观水陆清醮普度 其六", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "招魂一纸达幽都，饿鬼如烟夹道呼。", 
            "试问灵軿来鬼母，车中曾载活人无？"
        ], 
        "title": "到鹿津观水陆清醮普度 其七", 
        "type": "绝句", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "剪綵裁绒竖几竿，大千会食集盂兰。", 
            "世间不少穷饕餮，冷炙残羹未许餐。"
        ], 
        "title": "到鹿津观水陆清醮普度 其八", 
        "type": "绝句", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "几树花开红玛瑙，数家人住绿珊瑚。", 
            "枝头好鸟如相识，见客不飞时一呼。"
        ], 
        "title": "即目", 
        "type": "绝句", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "金瓯何事自倾伤，三舍原来祸未禳。", 
            "父读涅槃儿道德，天教老佛误萧梁。"
        ], 
        "title": "读梁史", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "绿叶一枝花一枝，天然山水半开时。", 
            "不知何处游鱼戏，惊起双凫拍岸飞。"
        ], 
        "title": "沈南蘋双凫莲花画", 
        "type": "绝句", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "石壁丹崖小洞天，山如太古日如年。", 
            "万竿竹下披襟坐，自有清风不用钱。"
        ], 
        "title": "消夏杂诗 其一", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "避迹山中已半年，贪凉频到竹林边。", 
            "绿阴满地日亭午，自枕松根企脚眠。"
        ], 
        "title": "消夏杂诗 其二", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "雨过园林景色清，可人风日是新晴。", 
            "无端唤醒南柯梦，万木阴中一鸟鸣。"
        ], 
        "title": "消夏杂诗 其三", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "门前溪水绿漫漫，小坐垂纶意自宽。", 
            "静极不知鱼上饵，一双蝴蝶立渔竿。"
        ], 
        "title": "消夏杂诗 其四", 
        "type": "绝句", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "排闼山光四望青，登临只隔一渔汀。", 
            "偶携鸦嘴锄云去，斸得千年老茯苓。"
        ], 
        "title": "消夏杂诗 其五", 
        "type": "绝句", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "匝月幽居不出门，旧时山径长苔痕。", 
            "一瓯苦茗三升酒，消受文人日又昏。"
        ], 
        "title": "消夏杂诗 其六", 
        "type": "绝句", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "枫林日暮晚风凉，散步谁知抱恨长。", 
            "人自趋炎吾耐冷，两般气味各分尝。"
        ], 
        "title": "消夏杂诗 其七", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "地僻无人问索居，清风入户替翻书。", 
            "纸窗竹屋乌皮几，手写唐诗一月馀。"
        ], 
        "title": "消夏杂诗 其八", 
        "type": "绝句", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "山田青绿水田黄，看惯人家刈稻忙。", 
            "乌雀也知禾黍熟，欢呼飞下野人场。"
        ], 
        "title": "消夏杂诗 其九", 
        "type": "绝句", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "烽火兼旬信息沉，故园回首棘森森。", 
            "几回欲觅来人问，相对无言泪满襟。"
        ], 
        "title": "消夏杂诗 其十", 
        "type": "绝句", 
        "yun": "侵"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "曾见黄巾此地过，连天鼙鼓达岩阿。", 
            "儿童未解逢离乱，强折生梢学舞戈。"
        ], 
        "title": "消夏杂诗 其十一", 
        "type": "绝句", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "平畴来往笠团团，一片骄阳汗不乾。", 
            "漫道裸裎能浼我，野人原不著衣冠。"
        ], 
        "title": "消夏杂诗 其十二", 
        "type": "绝句", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "为怜高洁绝尘氛，爱汝蝉声树里闻。", 
            "笑杀于陵陈仲子，不能如蚓又输君。"
        ], 
        "title": "消夏杂诗 其十三", 
        "type": "绝句", 
        "yun": "文"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "苍藤碧树绿交加，乳燕双飞日影斜。", 
            "一阵晚风香不断，槟榔破孕欲开花。"
        ], 
        "title": "消夏杂诗 其十四", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "开眼见杲日，出门愁飞埃。", 
            "冬晴气爽况春旱，夏潦秋涨将何哉？", 
            "前者不归后且来，娶妇生子死便埋，嗟而岂若贪殉财？", 
            "无田可耕乃至此，时节先垄宁忘怀？", 
            "积赀难餍乡里望，有吏如虎胥如豺。", 
            "中伤不售恣剽劫，要赎殃及坟中骸。", 
            "令君见惯厌雀鼠，循例批答谁亲裁？", 
            "部文宪檄只益怒，上吁无雨空闻雷。", 
            "一廛异域岂得已，邦族欲复心滋灰。", 
            "流人幸蒙圣主念，傥置一吏贤且才。", 
            "护商万国有通则，行见同轨滇边开。"
        ], 
        "title": "缅侨叹", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "旅行难豫程，岁晏惜急景。", 
            "湿淫偶伤足，偃卧暂得静。", 
            "平生了无怖，矧此百叠岭。", 
            "跛履虽云衰，据鞍试一骋。", 
            "此乡人情厚，馈药日数请。", 
            "信宿勿再留，感君海天永。"
        ], 
        "title": "病足信宿万隆留谢诸乡人", 
        "type": "古风", 
        "yun": "梗"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "晓行犯岚瘴，病足诚非宜。", 
            "赖有浩然气，流布弥四肢。", 
            "茫茫九州域，民物畴纲维？", 
            "筋脉坐弛散，盭肿疾不治。", 
            "南来历诸岛，闻见初无奇。", 
            "一牧跨海立，万群随鞭箠。", 
            "岂惟恃威劫，欲恶审所施。", 
            "不见所置吏，方言习侏𠌯。", 
            "劝农与行水，一一躬亲之。", 
            "密网习亦忘，市贩麇至斯。", 
            "遂挈山海榷，永为外府资。", 
            "有人此有土，敢以告国医。"
        ], 
        "title": "迟明发万隆车中作", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "观乡知道易，南来吾亦云。", 
            "庶几结绳治，土番诚狉榛。", 
            "即吾漳泉旅，流寓忘冬春。", 
            "近者再三世，远或逮云昆。", 
            "言服化异俗，发辫犹仅存。", 
            "一朝横舍立，群岛书同文。", 
            "庙祀奉至圣，天颜拜至尊。", 
            "但祝国强盛，不必身被恩。", 
            "传食愧及我，礼质情弥敦。", 
            "四旬太卒卒，自疑游桃源。"
        ], 
        "title": "舟中忆爪哇之游杂述八首 其一", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "荷兰虽小国，为政有经程。", 
            "航程三万里，拓地来南溟。", 
            "所实在农牧，化居心计精。", 
            "我行山野间，弥望但一青。", 
            "河流既委折，轨道复纵横。", 
            "颇亦苦讥察，幸无桴鼓惊。", 
            "昨者修戈楼，陈师责不庭。", 
            "捕蝉雀方伺，前事盍惩羹？", 
            "左聋武吃伏，右威亚齐宁。", 
            "浡泥亦南向，谅哉能持盈。"
        ], 
        "title": "舟中忆爪哇之游杂述八首 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "㘃架羁史丹，梭罗絷巡栏。", 
            "人方利鹊蚌，乃自斗触蛮。", 
            "刘宋已通贡，明初备藩翰。", 
            "一从西风竞，跧伏山谷间。", 
            "有如豢鹿豕，糈厚居斯安。", 
            "腰刀张盖出，所见多王官。", 
            "远谋宁尔责，蠢蠢何心肝？", 
            "天运有平陂，骋望终漫漫。"
        ], 
        "title": "舟中忆爪哇之游杂述八首 其三", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "竺教昔南暨，疑在齐梁年。", 
            "鞭石造万像，冈阜光弥天。", 
            "我仅揽其二，诧是鬼斧镌。", 
            "巨塔垣五重，龙华会其巅。", 
            "得非修罗斗，断脰鲜一全。", 
            "其一佛久仆，拽起龛欹偏。", 
            "无人踵布施，五亿王面钱。", 
            "馀者得诸画，荒寒委风烟。", 
            "或于名园遇，辇致如铜仙。", 
            "瞀陋阙史乘，兴衰理茫然。", 
            "徒令暹罗王，望古悲涕涟。"
        ], 
        "title": "舟中忆爪哇之游杂述八首 其四", 
        "type": "古风", 
        "yun": "先"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "承平重海禁，金钱防外流。", 
            "顾利市舶榷，不为人满谋。", 
            "潭潭白玉堂，车马拟王侯。", 
            "岂无邦族念，老死沦炎洲。", 
            "输税既不赀，遗产常见收。", 
            "故知莫我谷，欲归宁且留。", 
            "覆车纵弗戒，怀璧庸非尤？", 
            "新喜诏改制，吏良政傥修。", 
            "喁喁向北极，犹是赤子俦。"
        ], 
        "title": "舟中忆爪哇之游杂述八首 其五", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "冬弄三宝泉，春窥三宝洞。", 
            "舵师遗蓬颗，犹为俗所重。", 
            "万事贵开先，市蚊例一鬨。", 
            "蚩蚩四百载，奔走香火供。", 
            "无怪纵横徒，悬河便动众。", 
            "哀吾神明胄，流徙坠区霿。", 
            "应运学始芽，无人与培壅。", 
            "使槎近沓至，父老苦赠送。", 
            "怀保信得人，一夔已足用。"
        ], 
        "title": "舟中忆爪哇之游杂述八首 其六", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "西人常笑我，倾橐食鸟巢。", 
            "燕蔬定何质？入药还充殽。", 
            "夙闻所结处，高蹑海谷坳。", 
            "宁知屋梁上，雪白如悬匏。", 
            "作贡始闽厦，兼金致厥包。", 
            "遂起筐篚例，市易无虚艘。", 
            "洞租关又税，孰非吾国膏？", 
            "谁能塞此漏，屏之如邪蒿。", 
            "燕燕尔亦休，毂哺尧天高。"
        ], 
        "title": "舟中忆爪哇之游杂述八首 其七", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "平生喜远游，一蛰乃两纪。", 
            "危楼当疾风，睡足已暮晷。", 
            "中思浮海去，裹糗事耘耔。", 
            "术疏卒不就，无计蜕尘滓。", 
            "昨来绕阿地，足趼累千里。", 
            "冬燠衰正宜，不独花果美。", 
            "居夷亦何陋，便可弃妻子。", 
            "重孤父老望，乡政待经始。", 
            "殷勤谢学僮，悃款语司市。", 
            "幸留未尽缘，海天比邻耳。"
        ], 
        "title": "舟中忆爪哇之游杂述八首 其八", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "去年海南逢岁朝，鼓钲爆竹声通宵。", 
            "昨夕村沽集昆仲，雨止卧听风潇潇。", 
            "家居两纪尊行尽，病足无诣非宣骄。", 
            "高舂始兴诧晴旭，亭午晻曀旋调刁。", 
            "亲朋相过例吉语，天运如此吾何徼？", 
            "畏寒怀土积成癖，幸免冒冻趋大朝。", 
            "却怜吾髯十年长，耄及苦说今管萧。", 
            "上林全树讵汝借，捉置矧更朋鸾枭。", 
            "慈仁寺前列坐处，卅载追忆真春韶。", 
            "似闻双松历劫在，吾道硕果宁终消？", 
            "仲行之官叔不出，且共谈易听水之山寮。"
        ], 
        "title": "元日视两弟", 
        "type": "古风", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "及身不相就，失君还自来。", 
            "轩窗积尘寸，一一为我开。", 
            "撑胸郁梁栋，吐地成楼台。", 
            "委蜕等一寄，遑知华屋哀？", 
            "牡丹正向阑，红白香作堆。", 
            "留慰迟暮眼，识君殷勤栽。", 
            "欲行见遗容，悄然重徘徊。", 
            "交期安足道，悼此旷世才。"
        ], 
        "title": "过驯鸥园留别仲昭 其一", 
        "type": "古风", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "仲昭洵令子，温粹含清英。", 
            "珵美不自襮，澄观瞭八瀛。", 
            "昨从上京归，墓田亦已营。", 
            "掇拾补先稿，梦寐通精诚。", 
            "就我来吴门，并载送以行。", 
            "不期欻至此，编摩共一檠。", 
            "有弟舞勺年，皎然神宇清。", 
            "继述信匪易，世难需坚贞。", 
            "吾衰剩青眼，江海无涯情。"
        ], 
        "title": "过驯鸥园留别仲昭 其二", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "华山碑碎剩拓本，鼎立海内如三峰。", 
            "选楼退庵各据一，苦较先后相雌雄。", 
            "中更燹劫百载近，神物隐现谁能踪？", 
            "庸知化工巧作合，英粲以类来相从。", 
            "陶斋好古力能致，阮梁避席惭酸穷。", 
            "传观题识遍时彦，却炫得宝招村翁。", 
            "别来万事且休说，夜窗开匣光腾虹。", 
            "墨香纸色触已醉，字字峭过青芙蓉。", 
            "目眵神眩忽成四，险误赝鼎迷真龙。", 
            "过庭耳熟老卒觏，自诧此福天胡钟。", 
            "名书古画迭应接，三宿舍去真匆匆。", 
            "青溪绕廊蘸笔处，岳色留碧长双瞳。"
        ], 
        "title": "题陶斋宝华盦图", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "夏暵不可当，避炎乃亲冷。", 
            "吾斋寄人外，语笑忽破静。", 
            "美竹山所同，天与苍璧靓。", 
            "泉声视春弱，溜溜镇悬绠。", 
            "回风无定吹，飘雪著襟领。", 
            "盥漱或就掬，篙筏亦试骋。", 
            "嬉娱随所欣，特地觉昼永。", 
            "少焉斜曛入，水气泛虹影。", 
            "稍嫌见月晚，东际限脩岭。", 
            "欲睡处处宜，蚊蝇自退屏。"
        ], 
        "title": "六月十四日同林行陀方策六李子新钟惺西郭芸屏李石芝王彦和陈易园逭暑小雄山斋 其一", 
        "type": "古风", 
        "yun": "梗"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "匪吾爱听水，山好恒在溪。", 
            "载月昨来处，披丛入幽蹊。", 
            "滩石故迤坦，滑致无纤泥。", 
            "回湍渟成渊，鉴人若玻瓈。", 
            "转转益清驶，坐卧闻微澌。", 
            "林生识远祖，摩挲石上题。", 
            "维时徐谢流，文酒日相携。", 
            "庸知四百载，我辈糜蔬赍。", 
            "荦确行且尽，寻源幸不迷。", 
            "从来考槃宽，安用穷攀跻？"
        ], 
        "title": "六月十四日同林行陀方策六李子新钟惺西郭芸屏李石芝王彦和陈易园逭暑小雄山斋 其二", 
        "type": "古风", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "郎潜垂卅年，一麾乃万里。", 
            "过家屡逾假，临发却复止。", 
            "汝老顾自忘，怜我劳未已。", 
            "我劳不离乡，远宦汝方始。", 
            "平生积一试，志岂在膴仕？", 
            "所忧疏戆素，于世故殊轨。", 
            "海程虽稍近，出入炎瘴里。", 
            "早晚滇池秋，掣电报我喜。"
        ], 
        "title": "送仲勉之官云南 其一", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "交阯铜柱折，缅亡亦随之。", 
            "夙疑国大患，或在西南陲。", 
            "徙薪策不售，两纪空赍咨。", 
            "坐自地宝弃，眼看飙轮驰。", 
            "颇闻此邦贤，惩螫谋自治。", 
            "同民在欲恶，守令皇所毗。", 
            "昔我曾大父，承平实抚斯。", 
            "百年遂陵谷，神格倘尔贻。"
        ], 
        "title": "送仲勉之官云南 其二", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "襁褓为兄弟，廿载相扶将。", 
            "自为仕宦驱，乃各天一方。", 
            "吾归汝却出，欢短悲日长。", 
            "无由奉车杖，梨枣况母傍。", 
            "六人近存半，叔兮髭亦霜。", 
            "暂同镜中影，断雁犹成行。", 
            "期汝以五年，听泉还对床。", 
            "吾衰总汝待，毋倚身健强。"
        ], 
        "title": "送仲勉之官云南 其三", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "东坡六十一，始规白鹤峰。", 
            "明春乃落成，我龄适与同。", 
            "屏居越两纪，一壑甘长终。", 
            "谁知无心云，去住随天风。", 
            "兹山匪广峻，横舍环玲珑。", 
            "脉络系全闽，却居闾井中。", 
            "引泉溉新竹，对月哦古松。", 
            "固虑佚老办，不为山灵容。", 
            "欲别谢知爱，所期信无穷。", 
            "行藏吾自审，不用哀龙钟。"
        ], 
        "title": "海天阁成属有北行留别山中诸子", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "孤儿昔作宦，十载一过家。", 
            "大父犹老健，二亲鬓始华。", 
            "五年失吾祖，母兮亦弃儿。", 
            "父幸儿得归，汝才讵适时？", 
            "长跽聆爷言，誓侍爷以老。", 
            "冉冉一星终，欲报恨不早。", 
            "遗羹既无所，椎牛亦谁知？", 
            "剩持年年泪，来洒青松枝。", 
            "此行岂儿心，除绖已周纪。", 
            "壮盛付等閒，衰迟复何恃？", 
            "得归儿会归，不为祖考忝。", 
            "成亏盖天事，晚节敢自贬？", 
            "下山且十里，犹闻叹息声。", 
            "雨止慎泥潦，微阳傥向晴。"
        ], 
        "title": "入都拜别先冢", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "天人交胜一于定，成败何常死生命。", 
            "湘乡宏毅圣者徒，勋业所存要非性。", 
            "入屯出险恃原往，得丧区区总退听。", 
            "当时设竟从彭咸，知命岂非顺受正？", 
            "多君手援在天下，假以护持傥天令。", 
            "拯危恻怛宁前知，重为中兴生李晟。", 
            "山川再过战声在，箕尾已归哀感迸。", 
            "舍生自是儒门真，忍济留资兵事镜。", 
            "左诗各有激，目击诸艰足旁證。", 
            "津津施报妇儿言，莫滓太清心未净。"
        ], 
        "title": "题章价人直州寿麟铜官感旧图曾文正靖港之败自沈以殉章掖出之", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "慈仁寺燔行十稘，突见丹碧成崇祠。", 
            "虬松两三犹旧姿，自我不见常汝危。", 
            "身历浩劫兀不知，却对霜鬓怜吾衰。", 
            "吾衰乃有看汝时，昔日同游存者谁？", 
            "张叟先来闻有诗，可能雪中持一瓻？", 
            "亭林龛前斟酌之，仰读乾隆御笔碑。"
        ], 
        "title": "访旧七首 其一 慈仁寺松", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "悯忠寺古紧独完，春闰及来看牡丹。", 
            "纷纷黄紫类新植，所爱双栝根深槃。", 
            "旧围注视似稍长，疏荫交翠禅庭宽。", 
            "尔时抚柯辄搔抑，霜肤郁烈逾椒兰。", 
            "柏身松叶足本性，已外荣落何炎寒？", 
            "花时易过更相就，对此永日容忘餐。"
        ], 
        "title": "访旧七首 其二 法源寺栝", 
        "type": "古风", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "朴公图卷失不收，再来犹见前朝楸。", 
            "著花老干未觉丑，根节磥坷阴繁稠。", 
            "当时树下展图读，沘笔赓续王朱游。", 
            "虞山帝傅常独至，自写伊郁酬清幽。", 
            "天回地转讵所料，痛定思痛当谁尤？", 
            "僧贫换米及故纸，此树能免终薪槱。", 
            "巡廊坐阶默相向，急雨打叶风飕飕。"
        ], 
        "title": "访旧七首 其三 崇效寺楸", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "城南老槐多阅人，未料世事日日新。", 
            "精庐幸免兵火烬，其奈时尚憎陈因。", 
            "佛移僧逐换青垩，榜书楹句摧为薪。", 
            "昨闻代者又殊好，趣撤墙屋重经纶。", 
            "我来避嚣值喧閧，匝地瓦砾天灰尘。", 
            "落成突兀定何许？不惜一掷千万缗。", 
            "为槐装点失槐养，何爱争此荒寒滨？", 
            "半聋诗人昔居此，楼外方沼饶游鳞。", 
            "魂归绕槐或三叹，古意灭没从谁陈？"
        ], 
        "title": "访旧七首 其四 龙树寺槐", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "国花堂下花如锦，展禊年年就花饮。", 
            "不知花萎自何年，别梦绕花垂卅稔。", 
            "数丛无乃孙子辈，稚干柔条讵尤品？", 
            "乾嘉以来盛觞咏，忍使流风到今寝？", 
            "或云辇致贵家园，朱邸潭潭谁与谂？", 
            "榜题未改堂庑尽，万事黄粱同一枕。", 
            "郑虔若在定词成，立对斜阳作寒噤。"
        ], 
        "title": "访旧七首 其五 极乐寺海棠", 
        "type": "古风", 
        "yun": "寝"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "卅年蓄泪来观荷，南泊渐淤花不多。", 
            "单车犯雨就北泊，但见葭菼风挼搓。", 
            "柳翁圭翁携手处，破船偃岸虚清涡。", 
            "吾曹冠佩死未悔，花又何罪天荐瘥？", 
            "游尘填涨十刹海，谁念郊野遗姝娥？", 
            "旱摧潦败及今尽，不树胡刈宁由他？", 
            "张王醉魄不可起，诗记默诵重滂沱。", 
            "欲行不忍数回顾，老柳空腹吾苍皤。"
        ], 
        "title": "访旧七首 其六 南北河泊荷花", 
        "type": "古风", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "向日冷官爱冷花，秋近城西常驻车。", 
            "住僧养菊待客选，载归重九犹含葩。", 
            "菜畦豆架纷无数，老我重来选花处。", 
            "禅房客断僧亦稀，塔上数铃自相语。", 
            "送行旧是长短亭，今歌骊驹不出城。", 
            "买花况贵日本种，三贝子园最有名。", 
            "光林宏业迭生灭，隋唐金元去如瞥。", 
            "于花何有寺一尘，佛告塔铃不可说。"
        ], 
        "title": "访旧七首 其七 天宁寺菊", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "危时群患贫，僦宅乃竞贵。", 
            "到京三月近，始得数间庇。", 
            "地偏便閒放，屋老称朽迈。", 
            "故家道咸遗，馀韵但槐桧。", 
            "承平一俯仰，顾我况亦寄。", 
            "轩窗取透凉，未为墐户计。", 
            "忍冻能及春，庭花可一醉。"
        ], 
        "title": "寓斋杂述 其一", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "墙东锄为园，筑榭坐风月。", 
            "贪凉眠复迟，病肺例秋发。", 
            "所欣新种竹，足雨竿竿活。", 
            "稚树与杂花，因依各萌达。", 
            "天功讵可恃，灌溉要无阙。", 
            "经月凿井成，畦蔬亦成列。", 
            "身劳儿女喜，随地恣采掇。", 
            "优游蠲吾疴，谁谓役于物？"
        ], 
        "title": "寓斋杂述 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "弱冠始昏宦，常依甥馆居。", 
            "老窃冰清誉，亦挈女婿俱。", 
            "衰壮每相笑，不必定异趋。", 
            "王翁述过庭，倭曾皆可模。", 
            "今我奚汝益，世论方贱儒。", 
            "殖落卜周乱，承羞匪一夫。", 
            "颓龄复何觊？经训聊自娱。", 
            "秋灯渐可亲，示子以故吾。"
        ], 
        "title": "寓斋杂述 其三", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "海荷开且阑，张叟病未已。", 
            "一樽岂或尼，坐见凉风起。", 
            "颇闻休假中，诗卷自料理。", 
            "思旧蒐遗文，无人会微旨。", 
            "宣南盛气类，往者逝如水。", 
            "卅载终合并，与公俱老矣。", 
            "楼台故无地，错拟集贤里。", 
            "但愿长赓酬，香山窃自比。"
        ], 
        "title": "寓斋杂述 其四", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "隘巷车辚辚，知是沈十二。", 
            "入门便说诗，晷尽炳烛继。", 
            "坐月绿净亭，此景犹梦寐。", 
            "因话百步廊，却忆信州试。", 
            "半生较仕隐，一笑总儿戏。", 
            "离合虽偶然，心情逐年异。", 
            "莫辞会面数，得暇正不易。", 
            "净拂竹间床，少须严羽至。"
        ], 
        "title": "寓斋杂述 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "老妻西湖归，自诧晚有福。", 
            "怜我尘土中，肝膈失山绿。", 
            "谁知一秋梦，长在南溪曲。", 
            "虽无里湖荷，似胜理安竹。", 
            "八月月又圆，无由与看瀑。", 
            "北来独访旧，尚欠僧房宿。", 
            "早晚霜叶红，山山皆路熟。", 
            "纪游成报章，兼讯东篱菊。"
        ], 
        "title": "寓斋杂述 其六", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "出门何所诣，款段西复西。", 
            "同年存张侯，孤僻与我齐。", 
            "岂无向晨星，落落天各涯。", 
            "卅年异出处，独子频分携。", 
            "此来隐王城，山河数朋侪。", 
            "生世孰可乐，遑为泉下悽？", 
            "勇退夙子羡，相看能勿咍。", 
            "秋花自烂漫，且醉霜前杯。"
        ], 
        "title": "寓斋杂述 其七", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "沈阴积成雨，通夕风怒鸣。", 
            "蓦思水上村，飓发霪潦并。", 
            "居人念客子，畏寒何所营？", 
            "夙驾就馆餐，夜炉对书檠。", 
            "由来秉礼国，所恃安无倾。", 
            "小忠效载笔，何日观化成？", 
            "远愧吾叔子，宛然鲁两生。", 
            "先庐抱经卧，不闻风雨声。"
        ], 
        "title": "寓斋杂述 其八", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "风吹尘沙如黑烟，城郭惨澹飞纸钱。", 
            "弥天心事一棺了，丹族此去无日还。", 
            "为臣独难古所慨，谢安裴度宁非贤？", 
            "移山逐日老不给，矧更百虑镵其天。", 
            "漫漫修夜大星失，觇者于国犹哀怜。", 
            "寸丹灰尽料未死，傥吁宗祖通灵乾。", 
            "太行蜿蜒送公处，卅载岂意重随肩？", 
            "对谈往往但微叹，此景追味滋涕涟。", 
            "九原何者算无负？踯躅四顾伤残年。"
        ], 
        "title": "送张文襄公归榇", 
        "type": "古风", 
        "yun": "先"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "山人捉入官，山水跃过屋。", 
            "崩岩破云下，压倒数行竹。", 
            "溪沙或改道，岸蹊欻成谷。", 
            "独有千仞崖，长悬三叠瀑。", 
            "坐我石床安，饮我茶灶熟。", 
            "感彼怀久要，愧兹恋微禄。", 
            "得归复舍去，既至不遑宿。", 
            "请留息壤盟，勿为山灵辱。"
        ], 
        "title": "谒假过家人小雄山留题听水第二斋", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "一年两会近成例，今我来思乃骑岁。", 
            "除夕倾谈漏且阑，元旦君先以诗至。", 
            "闭门歌哭取自养，瓠落无容岂忘世？", 
            "浣花味谏并一炉，日冶万愁铸为字。", 
            "迩来此道失浮竞，根本性情害政事。", 
            "训词深厚古有闻，未屑雷同况羹沸。", 
            "日辉风畅鸟雀喜，想望中兴验春气。", 
            "蓍龟自取庶民从，鼗铎何关处士议？", 
            "老鸡不晨百无用，啄粟太仓类游戏。", 
            "秋风事事可硬差，谭萟还当就吾契。"
        ], 
        "title": "除夕至金陵伯严有诗见及因答其意", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "江山龙虎接茵席，主客林塘乐晨夕。", 
            "风帆吹落旧年春，汤社趣开新历日。", 
            "我如沤鸟近寖驯，使君故亦傥荡人。", 
            "蓬莱一谪卅载逝，坐见沧海三扬尘。", 
            "陕以东西江左右，澒洞年时阻携手。", 
            "筑楼我卧闽山云，入幕君醺燕市酒。", 
            "凄凉世事顿陵谷，蹭蹬才名例箕斗。", 
            "相逢一笑俱华颠，若者鸡口若牛后？", 
            "出山小草不识时，往来柳雪飙轮驰。", 
            "山邱华屋空思旧，风景新亭且说诗。", 
            "到头失得谁为福？亘古输赢无此局。", 
            "风流人尚怀谢安，工速君兼擅枚叔。", 
            "发春献岁试叉手，嚼徵含宫出拄腹。", 
            "功名浮白总等閒，著述杀青元自足。", 
            "名园广宴为我开，感话旧雨晞金台。", 
            "酒垆吟魂招不来，沃酹谁与生前杯？", 
            "题襟人海行复别，揽辔神州正费才。", 
            "赓酬四坐雄苏梅，坛坫翁真矍铄哉！"
        ], 
        "title": "次韵答樊山布政元日瞻园吟集见赠", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "西山对酒如列眉，天然一坞花绕之。", 
            "种花成阴人老矣，坐阅尘劫欢滋悲。", 
            "我来突兀诧壮观，此墅何减蒹葭簃。", 
            "晋阳耆旧昔经始，题榜实取文端遗。", 
            "淀园水木夙在眼，卜筑最有斜街宜。", 
            "落成文恪尚一至，宁料兵火曾未期？", 
            "支扶涂塈又十载，花竹语笑还平时。", 
            "君閒好客辄泥饮，客去独对山支颐。", 
            "白衣苍狗故见惯，陵谷绝倒愚公移。", 
            "斜阳挂树怪我至，酒徒垆下当招谁？", 
            "相门每过脸必泫，香火矧忆亭林祠。", 
            "此身安归且取醉，秋至相戒休为诗。"
        ], 
        "title": "题何润夫云山别墅春宴图云山别墅者三晋朝士淀园直庐祁文端所题额庚寅辛卯间文恪与其乡人欲规复之择地下斜街筑屋种树润夫实董其役庚子燬后重构今且十年予既谂废兴之由益感念文恪为赋长句", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "西山吾故人，久别渴一访。", 
            "潭柘稍阻深，戒坛致清旷。", 
            "前游悔草草，梦想半已忘。", 
            "有分及馀年，登巅骋秋望。", 
            "见从得二子，济胜聊自壮。", 
            "犹疑在故山，松月坐相向。", 
            "此心本无住，所见孰真妄？", 
            "闻梵各洒然，无为忆曩向。"
        ], 
        "title": "重游戒坛潭柘二寺得诗六首示嘿园宰平因寄堇腴 其一", 
        "type": "古风", 
        "yun": "漾"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "入门眩丹碧，千佛阁一新。", 
            "戒坛胜在松，贵是辽金陈。", 
            "一松插霄立，苍黝不见鳞。", 
            "一松称卧龙，抉石根如轮。", 
            "孙枝亦屈铁，偃蹇不可驯。", 
            "其一虽空心，要与栝柏邻。", 
            "独怜活动松，怛化逾廿春。", 
            "生邀宸翰赏，死作僧厨薪。", 
            "琳宫有兴废，古木烦见珍。"
        ], 
        "title": "重游戒坛潭柘二寺得诗六首示嘿园宰平因寄堇腴 其二", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "骚情满僧壁，贤王诗集唐。", 
            "天教十年閒，踏遍山山苍。", 
            "再出事已非，朝露况不常。", 
            "想当抽思初，时上高阁望。", 
            "一气焉可辨？浑河长自黄。", 
            "朅来荫庭树，爱此召伯棠。", 
            "俗缁侈檀施，伟哉选佛场！"
        ], 
        "title": "重游戒坛潭柘二寺得诗六首示嘿园宰平因寄堇腴 其三", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "晓寻观音洞，乃登极乐峰。", 
            "洞深未穷底，峰峻淩空濛。", 
            "峰后亦一洞，谓与浑河通。", 
            "当年避兵人，千百来求容。", 
            "众人一不见，从此丸泥封。", 
            "我读壁上题，尽然声泪同。", 
            "上述乱离状，下勘富贵空。", 
            "谁将此时心，散作千声钟？", 
            "回向忏我佛，冷冷西来风。"
        ], 
        "title": "重游戒坛潭柘二寺得诗六首示嘿园宰平因寄堇腴 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "昔为岫云游，到寺已昏黑。", 
            "那知山门外，双松翠交织。", 
            "宸题引入胜，云日与绚色。", 
            "升阶见娑罗，银杏尤夙识。", 
            "踪寻出寺左，石径顿坦直。", 
            "有亭夹清湍，丹垩亦新饰。", 
            "去都且百里，布施定谁力？", 
            "龙子与拜砖，奔走客万亿。", 
            "幸先香会至，食宿免见逼。", 
            "入梦习泉喧，窥床惜月昃。", 
            "能留过中秋，朝夕共探陟。"
        ], 
        "title": "重游戒坛潭柘二寺得诗六首示嘿园宰平因寄堇腴 其五", 
        "type": "古风", 
        "yun": "职"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "山好半在树，树多能作岚。", 
            "峰回磴随转，深翠藏龙潭。", 
            "潭小却不涸，酌之冽且甘。", 
            "孤亭近阳曦，就树藉草谈。", 
            "涧石谁留题？逼视得两三。", 
            "苏州，前游曾并骖。", 
            "大梦先我醒，笑我还朝簪。", 
            "我心似潭水，世味孰足贪？", 
            "卒业幸放归，听泉终一庵。", 
            "二子实闻此，山灵为之监。", 
            "诗成急寄似，黄髯洞庭南。"
        ], 
        "title": "重游戒坛潭柘二寺得诗六首示嘿园宰平因寄堇腴 其六", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "晓从南冢去，山色尚模糊；", 
            "草露行来湿，蛮烟到处无。", 
            "泉声随涧转，鸟语隔林呼；", 
            "遥望前峰上，朝阳红一隅。"
        ], 
        "title": "晓行山中即目", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "远岫黑云起，长空白日遮；", 
            "水声缘路折，雨势挟风斜。", 
            "处处鸣丛竹，畦畦落稻花；", 
            "遥知烟簇起，已是主人家。"
        ], 
        "title": "自大墩归五张犁书馆遇雨口占", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "独坐书堂久，孤镫渐失辉。", 
            "山空人语亮，城远漏声微。", 
            "细雨斜侵户，寒风自掩扉。", 
            "倦吟方欲睡，萤火上人衣。"
        ], 
        "title": "山馆夜坐", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "屈指登蟾窟，于今已十年。", 
            "蛟龙升碧海，鹰隼击秋天。", 
            "留滞由人事，飞腾卜子贤。", 
            "乘槎挂帆去，计日羡登仙。"
        ], 
        "title": "送邱石庄孝廉北上", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "篮舆过斗六，四面野风颾。", 
            "山势如牛触，溪流亦虎号。", 
            "岸花随路转，岭树拂云高。", 
            "隐隐群峰外，蛟龙起怒涛。"
        ], 
        "title": "牛相触", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "岁岁风檐里，文章困数奇。", 
            "空存天下志，才作秀才时。", 
            "卖赋怜身贱，缄书慰母慈。", 
            "鲤庭遗训在，回首一凄其。"
        ], 
        "title": "补博士弟子纪事 其一", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "红榜填名后，青云得路初。", 
            "几人誇拾芥，今我幸知书。", 
            "驷马高题柱，豺狼逼倚闾。", 
            "前途传警报，仔细慎回车。"
        ], 
        "title": "补博士弟子纪事 其二", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "释菜瞻先圣，衣冠一色新。", 
            "拖青欣有伴，曳白讵无人。", 
            "泮水芹初秀，官桥柳已匀。", 
            "从兹舒骥足，万里骋风尘。"
        ], 
        "title": "补博士弟子纪事 其三", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "溪流何处到，一望浩无涯。", 
            "浪急日光碎，云飞天势移。", 
            "茫茫迷蔗圃，淼淼失芦陂。", 
            "摇橹从兹去，孤舟似箭驰。"
        ], 
        "title": "乌日渡", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "闻乱抛城市，迁家就友生。", 
            "数间茅屋老，十里稻畦清。", 
            "处处花依壁，家家竹作城。", 
            "呻吟吾不恶，閒步看秋耕。"
        ], 
        "title": "赖氏庄 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "摘果穿花径，随流到稻阡。", 
            "鸟冲云外路，鱼乐水中天。", 
            "俯仰皆佳趣，行藏愧少年。", 
            "隔篱有野叟，呼饮夕阳边。"
        ], 
        "title": "赖氏庄 其二", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "薄暮投书馆，题诗寄草堂。", 
            "衔山红日大，出岫白云忙。", 
            "啅雀栖檐瓦，归牛浴野塘。", 
            "兴来无近远，随意宿花庄。"
        ], 
        "title": "赖氏庄 其三", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "结宅临流水，开门见远山。", 
            "主人能好学，稚子不偷閒。", 
            "竹下挑灯饮，花前出画看。", 
            "祗因素相惬，礼数一时删。"
        ], 
        "title": "赖氏庄 其四", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "雨过仍雷电，风来半晦明。", 
            "金瓜供客馔，银鲫入厨羹。", 
            "酒后偏工睡，人前欲息争。", 
            "狂吟聊过日，安坐待时平。"
        ], 
        "title": "赖氏庄 其五", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "海外干戈起，消磨近一年。", 
            "那堪多难后，重话识君前。", 
            "缚裤参戎幕，徵歌列绮筵。", 
            "相逢须痛饮，莫负杖头钱。"
        ], 
        "title": "与韦镜秋上舍话旧，即次其即事原韵 其一", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "转盼又春菲，鸡虫息是非。", 
            "从军年少者，抚景念庭闱。", 
            "大吏轻裘煖，官胥快马肥。", 
            "闻鸡应起舞，不必辄思归。"
        ], 
        "title": "与韦镜秋上舍话旧，即次其即事原韵 其二", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "登高望烽火，落日几徘徊；", 
            "鼙鼓惊千炮，干戈念五材。", 
            "苦心参国是，泪眼不春开；", 
            "惆怅关山暮，苍茫独举杯。"
        ], 
        "title": "与韦镜秋上舍话旧，即次其即事原韵 其三", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "涕泣妻儿共，流离父子俱；", 
            "人谁分盗贼，地各据当途。", 
            "剽掠无完瓦，战争不用弧；", 
            "书生廑民瘼，残喘庆来苏。"
        ], 
        "title": "与韦镜秋上舍话旧，即次其即事原韵 其四", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "偶值清明节，邀朋上翠微。", 
            "雨随啼泪下，风捲纸钱飞。", 
            "世乱邱陵变，民穷祭扫稀。", 
            "登高无限感，搔首共歔欷。"
        ], 
        "title": "清明同友人游八卦山 其一", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "芳草迎游屐，青山聚哭声。", 
            "煖风薰客醉，残照背人行。", 
            "曲径穿林仄，危峰到顶平。", 
            "语来烟景暮，犹自访花卿。"
        ], 
        "title": "清明同友人游八卦山 其二", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "路转青山曲，崎岖石径斜。", 
            "一鸠啼古刹，尽日落梅花。", 
            "竹老堪医俗，僧忙恼出家。", 
            "题诗聊赠佛，不必计笼纱。"
        ], 
        "title": "虎山岩", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "多病仍为客，思归屡望晴。", 
            "沽春芳草店，买药夕阳城。", 
            "雨久衣裳润，天昏灯火明。", 
            "萧斋终日坐，相对倍伤情。"
        ], 
        "title": "夏雨", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "结茅深树里，人迹久寥寥。", 
            "开径成三益，临池种万蕉。", 
            "羡君真隐逸，与物共逍遥。", 
            "一别经年见，怡然慰采萧。"
        ], 
        "title": "大墩与廖沧洲茂才夜话，即叠原韵奉答 其一", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "卧病愁无伴，君来喜不寥。", 
            "吹灯风捲竹，打屋雨淋蕉。", 
            "得水蛙声闹，还乡客梦遥。", 
            "更闻茅屋上，檐马响飘萧。"
        ], 
        "title": "大墩与廖沧洲茂才夜话，即叠原韵奉答 其二", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "檐溜急迢迢，伊人破寂寥。", 
            "诗情云外树，画意雪中蕉。", 
            "山色临窗近，溪流入海遥。", 
            "羡君歌古调，佳句比香萧。"
        ], 
        "title": "大墩与廖沧洲茂才夜话，即叠原韵奉答 其三", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "五更携被起，和梦上牛车。", 
            "店月千枝火，溪风十里沙。", 
            "行藏愧鸡豕，来往负莺花。", 
            "遥指人烟外，曈曈晓日斜。"
        ], 
        "title": "西螺晓发", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "共有离家思，閒谈夜不寥。", 
            "都将孤客泪，洒向美人蕉。", 
            "雨暗青天湿，烟迷绿树遥。", 
            "他乡重话别，愁听马萧萧。"
        ], 
        "title": "再叠前韵留别沧洲 其一", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "君如苏学士，我比释参寥。", 
            "旧雨春前树，归心剥后蕉。", 
            "乾坤双鬓老，湖海一身遥。", 
            "此去逢河叟，关门学纬萧。"
        ], 
        "title": "再叠前韵留别沧洲 其二", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "负笈师兼弟，联床弟与兄。", 
            "过溪初见鹊，开店不闻莺。", 
            "海近鱼虾贱，春深草木荣。", 
            "不辞终夕醉，隔壁有歌声。"
        ], 
        "title": "茅港尾", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "迢递罗山路，年年恨未消。", 
            "离家刚四日，到郡是今朝。", 
            "雨湿罾门渡，风生铁线桥。", 
            "诗成懒题壁，口占与垂髫。"
        ], 
        "title": "茅港晓发", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "种菊宜蒸日，莳兰爱养阴。", 
            "炎凉参世态，花草亦人心。", 
            "气得春秋助，功归雨露深。", 
            "栽培同教化，此理少人寻。"
        ], 
        "title": "种花", 
        "type": "律诗", 
        "yun": "侵"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "高楼明月夜，有客正吟诗。", 
            "照我团圞影，逢君三五时。", 
            "美人在何处？竟夕起相思。", 
            "欲抱瑶琴和，泠泠露湿衣。"
        ], 
        "title": "古香楼对月", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "跨鲤仙人去，登临尚有台。", 
            "城临千雉迥，山抱六鳌回。", 
            "杰阁云中起，秋风海上来。", 
            "丹炉无处觅，日暮几徘徊。"
        ], 
        "title": "九仙观", 
        "type": "律诗", 
        "yun": "灰"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "留与残年反复看，盖头云带万鸦蟠。", 
            "天根一雪埋烽燧，奇骨馀扶石气寒。"
        ], 
        "title": "为仲炤丈题何诗孙翁所画驯鸥园二雪松 其一", 
        "type": "绝句", 
        "yun": "寒"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "脱手偷摹太古踪，撑胸孤喻后凋松。", 
            "冥冥遗世排阊阖，魂出呼骑双白龙。"
        ], 
        "title": "为仲炤丈题何诗孙翁所画驯鸥园二雪松 其二", 
        "type": "绝句", 
        "yun": "冬"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "车音呜咽大江前，缩地劳劳问岁年。", 
            "一片匡庐挥不去，来扶残梦卧云烟。"
        ], 
        "title": "发九江车行望庐山", 
        "type": "绝句", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "秘泄瀛寰亦一奇，龙钟为显古须眉。", 
            "来师造化寻穷壑，散落天花写与谁？"
        ], 
        "title": "徐悲鸿画师来游牯岭，相与登鹞鹰嘴，下瞰洲渚作莲花形，叹为奇景，戏赠一诗", 
        "type": "绝句", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "堂堂尸谏大名垂，死所微怜逐厥私。", 
            "当日死忠仍死孝，请看万恨写庸医。"
        ], 
        "title": "为姚虞琴题吴柳堂侍御罔极图遗墨 其一", 
        "type": "绝句", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "引枢苍黄出国门，痛兼夷祸翠华奔。", 
            "只今海市同燕市，遗像防污溅血痕。"
        ], 
        "title": "为姚虞琴题吴柳堂侍御罔极图遗墨 其二", 
        "type": "绝句", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "沉沉万象出楼台，日气初悬金碧堆。", 
            "避暑阻兵眠食地，忍寻断梦一人来。"
        ], 
        "title": "舟过刘庄感赋", 
        "type": "绝句", 
        "yun": "灰"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "闻道津亭傍胜区，唱筹挝鼓捋髭须。", 
            "露筋祠外千帆尽，税到江头鸥鹭无？"
        ], 
        "title": "寄调伯韬高邮榷舍", 
        "type": "绝句", 
        "yun": "虞"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "白傅堤头峰岫微，过楼雁影与依依。", 
            "十年盼到寻诗脚，只跨浮屠看雪飞。"
        ], 
        "title": "开岁四日黄秋岳自沪至雪中登六和塔归过我即别戏赠并题新诗卷得二绝 其一", 
        "type": "绝句", 
        "yun": "微"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "骚肠溢沥向残微，龙笋传声有扰依。", 
            "收拾精灵出灯底，旁嗔冤魄挟之飞。"
        ], 
        "title": "开岁四日黄秋岳自沪至雪中登六和塔归过我即别戏赠并题新诗卷得二绝 其二", 
        "type": "绝句", 
        "yun": "微"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "来去扁舟凫鹜趋，酒痕霜气照江湖。", 
            "新吟欲比南丰橘，叠沁肝脾起老夫。"
        ], 
        "title": "伯臧岁前自里居还饷以南丰橘顷于役姑苏复写寄见怀之作偶佔酬之 其一", 
        "type": "绝句", 
        "yun": "虞"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "文书引睡那关渠，山尾溪头枕簟如。", 
            "邓尉寻梅魂路断，墙根自抚不村樗。"
        ], 
        "title": "伯臧岁前自里居还饷以南丰橘顷于役姑苏复写寄见怀之作偶佔酬之 其二", 
        "type": "绝句", 
        "yun": "鱼"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "十树秾桃压鬓才，似花人费蝶儿猜。", 
            "看看写影春灯底，飞满歌声水上台。"
        ], 
        "title": "初堂歌席戏为二绝 其一", 
        "type": "绝句", 
        "yun": "灰"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "恍接神人下紫鸾，曾攀福地住仙坛。", 
            "一襟犹带千岩气，飘落尊前作夜寒。"
        ], 
        "title": "初堂歌席戏为二绝 其二", 
        "type": "绝句", 
        "yun": "寒"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "残英枝上一痕春，翠鸟依依惜别晨。", 
            "闻道花源无历志，为余衔赠避秦人。"
        ], 
        "title": "春尽日偶成", 
        "type": "绝句", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "阶下芙蓉花已繁，列盆晚菊亦翻翻。", 
            "风轻日暖擎瓯坐，留得蜂房长子孙。"
        ], 
        "title": "闲居偶成 其一", 
        "type": "绝句", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "晴翠疑分郭外山，孤松散叶影斓斑。", 
            "摩挲左肘鸡声里，世上无人解闭关。"
        ], 
        "title": "闲居偶成 其二", 
        "type": "绝句", 
        "yun": "删"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "环天持轴促留题，如翅之云覆墨池。", 
            "我有愁丝络鳌极，馀丝风剪推梅枝。"
        ], 
        "title": "重伯为人索题画梅于谈坐口占写其上", 
        "type": "绝句", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "卧看大月吐峰头，湖水空明一片秋。", 
            "苦忆微风凉露底，残宵对影在孤舟。"
        ], 
        "title": "南湖月夜有怀仁先生京师 其一", 
        "type": "绝句", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "寻胜谁为携手人，我来君去隔昏晨。", 
            "酒边写塔南湖月，分映埃尘折角巾。"
        ], 
        "title": "南湖月夜有怀仁先生京师 其二", 
        "type": "绝句", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "扬子江声日夜喧，历阳树色暗郊原。", 
            "车尘千里春风道，应湿襟前岱岳痕。"
        ], 
        "title": "浦口别印昆入都", 
        "type": "绝句", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "江南对酒柳摇城，弄影当年隔阿兄。", 
            "老去梦魂呼杀贼，佩刀身手高峥嵘。"
        ], 
        "title": "段伯平乞题戎服小像 其一", 
        "type": "绝句", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "喋血边城虏骑横，只馀将帅坐论兵。", 
            "复生髀肉休回道，卧听秦淮打桨声。"
        ], 
        "title": "段伯平乞题戎服小像 其二", 
        "type": "绝句", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "四百年间话战功，堂堂身手几人同。", 
            "一亭留溅哀时泪，国命如丝系鬼雄。"
        ], 
        "title": "寄题曹公亭（曹名顶南通人明嘉靖间御倭寇战死）", 
        "type": "绝句", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "崷崒灵奇万笏山，相望庐墓虱其间。", 
            "宦成偶写幽居胜，终古高云不可攀。"
        ], 
        "title": "桂林李生乞题其曾大父次星大令所作山居图长卷 其一", 
        "type": "绝句", 
        "yun": "删"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "负笈曾孙气老苍，江南邂逅一倾觞。", 
            "鴐鹅满眼兵尘动，应向图中觅故乡。"
        ], 
        "title": "桂林李生乞题其曾大父次星大令所作山居图长卷 其二", 
        "type": "绝句", 
        "yun": "阳"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "吹帷兰气断氤氲，诵偈馀音不可闻。", 
            "差似学书兼学佛，东坡海上悼朝云。"
        ], 
        "title": "病山成亡姬兰婴小传题其后 其一", 
        "type": "绝句", 
        "yun": "文"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "怜影盟魂护乱离，善根慧业总成痴。", 
            "十年家国伤心史，留證巫阳下视时。"
        ], 
        "title": "病山成亡姬兰婴小传题其后 其二", 
        "type": "绝句", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "玩世穷年簿领间，茅庵佳处托荆关。", 
            "藏身一影如文豹，雾雨层层海上山。"
        ], 
        "title": "题于省吾山居读书图", 
        "type": "绝句", 
        "yun": "删"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "碧湖秋满奈愁何，挂梦山亭放菊多。", 
            "盼到主人邀一舸，空携大句压风波。"
        ], 
        "title": "康更生翁既返丁家山寄庐过访不遇有诗见及次和二绝 其一", 
        "type": "绝句", 
        "yun": "歌"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "鲸海狼区探几何，征衫徒涴泪痕多。", 
            "对花迟我闲携酒，夕照峰头话劫波。"
        ], 
        "title": "康更生翁既返丁家山寄庐过访不遇有诗见及次和二绝 其二", 
        "type": "绝句", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "美酒易尽悲难空，平生风义怀朱翁。", 
            "翁昔酿酒鉴湖侧，百二十瓮堆醇醲。", 
            "酒成跌宕走京国，意轻万户豪千钟。", 
            "归来经年卧酒病，百药尝尽如神农。", 
            "佐军粤西鏺积寇，偶探囊底收奇功。", 
            "长才老谋时不遇，晚经桑海悲衰慵。", 
            "朝晞暮唶减食寐，国之舒惨如在躬。", 
            "却寻故居武林市，十年久据狐兔丛。", 
            "发藏多供兵子醉，急呼朋好开泥封。", 
            "倾写潋潋照盆盎，朋比公瑾秋历冬。", 
            "小车载来湖上宅，香流茵垫涎溪童。", 
            "夜归踏艇误踏浪，淋漓袜履劳燖烘。", 
            "深情极意那可道，倏忽宿草埋幽宫。", 
            "海隅张饮踵公子，感旧涕出知何从。", 
            "时移志事去日远，尊俎犹昔心谁同。", 
            "偷生羞尘国土遇，念乱谁及君山忠。", 
            "酒人向来少成事，荆高遗恨回悲风。"
        ], 
        "title": "朱用和招饮因忆其尊人晓岚先生饮酒之乐怆然出涕送赠一首", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "任重吾道远，才老天心奇。", 
            "沉吟鬓未霜，忽巳七十时。", 
            "主忧臣分辱，锡嘏惟逊辞。", 
            "愧彼惜涓埃，妄徼非分施。", 
            "竭来慰朋旧，婉娈花前卮。", 
            "云天需宴乐，贞吉符爻词。", 
            "严整性所耽，鸡鸣日孳孳。", 
            "属作夜起图，此意谁能知。", 
            "精金淬百鍊，事会无穷期。", 
            "夜衣不遑寝，逆旅真吾师。"
        ], 
        "title": "为苏堪作夜起图即祝其七十初度", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔讽经大涅槃，悲涕震动惊人天。", 
            "津梁欲倦不得倦，说法示寂真能贤。", 
            "金刚体碎舍利出，化身为塔周大千。", 
            "惜哉争宝八国主，食嗔一念森戈鋋。", 
            "滔天业力极阿育，忏悔回向终洗湔。", 
            "役神渡海福震旦，光芒涌地生青莲。", 
            "我今来游育王寺，重逢龙藏惊前缘。", 
            "涂金构架庋舍利，殿中一塔光巍然。", 
            "后方横卧涅槃佛，广榻大被凝香烟。", 
            "支颐曲肘示安隐，眼光欲坠仍依连。", 
            "龛灯夜寂暂趺坐，静中至听奔雷泉。", 
            "尘劳八万四千劫，深恐扰佛清净眠。", 
            "山僧精诚贯智勇，开径营造空后前。", 
            "庄严华美相具足，孰云漏果成唐捐。", 
            "顶礼百拜者谁子，欲以肉眼窥牢坚。", 
            "非真非幻漫参想，谁知舍利在汝边。"
        ], 
        "title": "阿育王寺舍利殿", 
        "type": "古风", 
        "yun": "先"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昨遇天童僧，遂至天童寺。", 
            "天风塔铃语，行行度岭次。", 
            "有松万株竹万竿，到眼先识天童山。", 
            "苍龙起立高秉笏，翠凤绕护飞鸣环。", 
            "寺前潭蛟睡不醒，千年忽改山门影。", 
            "古衲强被茀林装，设教谁能分象景。", 
            "高殿广庑为稻场，户牖处处开蜂房。", 
            "枯眉时遇骆驼坐，小几独焚知见香。", 
            "见佛良易见僧难，永嘉难参一宿禅。", 
            "诸天龙象不可致，邂逅胜地空流连。", 
            "沧流浩浩无归处，维提绝纽谁龙树。", 
            "未暇盛衰论佛门，早惊溃决摧天柱。", 
            "渊明黄唐喟世更，康乐湖海怜平生。", 
            "残年欲遇寒山语，一枕松风梦国清。"
        ], 
        "title": "天童寺", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "岁除非故春，夜曙非昨晨。", 
            "水流无回波，落叶不及根。", 
            "但有孝子传，曾无颂慈亲。", 
            "亲慈为固然，子孝为凤麟。", 
            "生养只半菽，死祭列八珍。", 
            "人事每颠倒，岂属伤哉贫。", 
            "始知天壤间，有恩无报恩。", 
            "自称报恩者，斯人真妄人。"
        ], 
        "title": "拟孟郊", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "画家正宗称四王，导源董巨承悦黄。", 
            "从风蔚起纷百辈，谁欤殿者戴侍郎。", 
            "侍郎觥觥表节义，托兴丹青特馀事。", 
            "云龙上下邵，锁院风流后难继。", 
            "家住钱塘山水绝，尽化烟云为笔墨。", 
            "幽人怀抱非世间，爱摹清晓湖天色。", 
            "南北沉沉横两峰，落月未落闻疏钟。", 
            "云鬟不动睡初起，愁绝西子难为容。", 
            "古来能手各争席，秀韵天成公第一。", 
            "沆瀣吸取黄鹤仙，山林独往营邱笔。", 
            "卷中云物皆依旧，可惜灵区蒙海臭。", 
            "忠魂应自恋清晖，华表堪悲朱鸟咮。", 
            "故家乔木迹未芜，清泠有砚今在无。", 
            "但应模糊灭闻见，夜山继绘高尚书。"
        ], 
        "title": "题戴文节公湖天清晓图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "微窍沸天地，百虫为一吟。", 
            "喧夺万籁寂，气噤龙象瘖。", 
            "长夜何怨诅，切切终古深。", 
            "意欲驻冥晦，日月不照临。", 
            "露气裹重茧，九幽载俱沉。", 
            "天既非昔秋，予亦违夙心。", 
            "残釭对凄警，横臆蛾萧森。"
        ], 
        "title": "秋怀三首 其一", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "亭亭碧梧树，一夕秋风吹。", 
            "书来问我瘦，有弟天一涯。", 
            "气弱畏热候，形貌倏支离。", 
            "镜颜朝暮异，递变子为谁。", 
            "肥瘠两非我，刚馁要自知。", 
            "澄潭映孤月，前路了不疑。", 
            "愿同保岁寒，过驷犹可追。"
        ], 
        "title": "秋怀三首 其二", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "秀夫沉海中，扩廓窜塞外。", 
            "志事虽不成，生气千古在。", 
            "凛凛天泽义，一息持颠沛。", 
            "君臣二为多，孤舟地非隘。", 
            "但得肝脑涂，足抵风云会。", 
            "屯运与昌期，同扶天纪坠。", 
            "时乎不骤得，谁识我心痗。"
        ], 
        "title": "秋怀三首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "回薄万古松，掩抑朱丝桐。", 
            "相依北窗下，合奏生悲风。", 
            "霏霏香爇炉，疏疏灯映栊。", 
            "一弹清我心，再鼓遗我容。"
        ], 
        "title": "八月初九夜梦至一处案上书装册甚古翻视为魏晋六朝人诗梁诗标曰梁言齐曰齐言妙趣纷纶盎有馀味醒后追忆不得遂拟二首彷佛所见云 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "声出幽涧泉，始知山雨歇。", 
            "湿香入庭户，檐卜花初发。", 
            "一丝收钵云，半璧吐岩月。", 
            "道人方不眠，清咏自怡悦。"
        ], 
        "title": "八月初九夜梦至一处案上书装册甚古翻视为魏晋六朝人诗梁诗标曰梁言齐曰齐言妙趣纷纶盎有馀味醒后追忆不得遂拟二首彷佛所见云 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "削崖巃嵷俯浩荡，盘鶄风高身欲傍。", 
            "人间尘忧不到处，心在塔铃相轮上。", 
            "淮南烟树渺千里，江左群峦叠高浪。", 
            "瘴合海门深复深，穿射红鳞献奇状。", 
            "暝钟初发起江声，洄激噌𠴈作悲壮。", 
            "独抱琴心忍终古，山门孤桐为惆怅。"
        ], 
        "title": "同陟甫印楼厚先公渚至别峰庵观落日归坐定慧寺山门", 
        "type": "古风", 
        "yun": "漾"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "急难来山中，意外与翁会。", 
            "惊魂亲紫眉，暂分窗日晒。", 
            "渊明去何之，位置天心怪。"
        ], 
        "title": "十月率室人及儿子邦直女荃视长女疾于庐山之芦林适散原先生先来牯岭过访先生有诗奉和 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "云岚媚老眼，稍喜闻见隘。", 
            "返庐调药鼎，颠风鸣万籁。", 
            "平生安心方，临事忽破碎。", 
            "晓窗隔雾雪，一室乃无外。", 
            "似将入混沌，弥缝大宙坏。", 
            "身落五蕴中，安能正灾害。", 
            "累劫儿女恩，镌刻木石界。", 
            "何时世械轻，忧端释华岱。", 
            "炉灰拨阴何，静与希夷对。"
        ], 
        "title": "十月率室人及儿子邦直女荃视长女疾于庐山之芦林适散原先生先来牯岭过访先生有诗奉和 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "入山寒拾真伴侣，蹑踵云间复相聚。", 
            "我视女疾讨灵药，翁就子养栖岩堵。", 
            "万峰晴雪光眩乱，风帽篮舆闻打户。", 
            "问知有瘳一开颜，盎然春气回吾所。", 
            "造化控抟岂穷极，颠倒殃祥递戚舞。", 
            "一身煎熬不自克，乾坤疮痍谁为主。", 
            "大哉死息吾未竟，剩补讴吟偿肺腑。", 
            "吐嘘冤氛满岩谷，浪使山灵惊苦语。", 
            "濡愁吮墨遗作图，防损匡君貌奇古。"
        ], 
        "title": "次韵散原先生大雪后过访", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "黄龙寺前娑罗树，直干斑文屹天柱。", 
            "我坐其下诵金经，苍翠婆娑开古庭。", 
            "苔地阴冷拥黄叶，四山龙气交冥冥。", 
            "石上犹刻昙诜字，手种已是千年事。", 
            "高僧有情何处逢，遗踪独起寒山意。"
        ], 
        "title": "同君颖至黄龙寺", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "畏归今复归，举目凄旧影。", 
            "呼朋与周旋，深夜烛犹秉。", 
            "添炉挫寒冽，围话剪悽哽。", 
            "庭前一丛竹，新箨出翠粉。", 
            "纵横乱作行，似走无人境。", 
            "独惜老梅树，我去遂枯殡。", 
            "草木尚有知，予心胡已冷。"
        ], 
        "title": "十月返湖庐", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "世味有酸辛，酸辛殊昔今。", 
            "有母酸在口，无母酸在心。", 
            "我于失母年，无语已成瘖。"
        ], 
        "title": "拟孟郊", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔闻有士黄山巅，讽经报母多岁年。", 
            "板阁有客夜投止，声彻三界悲人天。", 
            "有时狂风越岭至，咻若有物伏户边。", 
            "黑云蜿蜒迸入室，经字俄翳灯难然。", 
            "精诚向母愿无尽，虽有异感心不迁。", 
            "我今诵经庐山里，冀瘳女疾中悬悬。", 
            "天伞盖云衣服云，忽若飘拂周大千。", 
            "尘根悠忽少精进，远隔净域犹天泉。", 
            "安得诸根箭脱弦，我亦身坐西方莲。", 
            "但求漏果世缘重，寸心遥爇香炉烟。"
        ], 
        "title": "诵普贤行愿品", 
        "type": "古风", 
        "yun": "先"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晓梦兼雪清，寒光拥卧榻。", 
            "峰峰沉睡容，几日断行趿。", 
            "冻笔写幽栖，穷途天使合。", 
            "傥作先天图，渔樵演问答。", 
            "空寥宣故吐，清冷味新纳。", 
            "难言托枯颖，二石岂真衲。", 
            "留遗好事人，把卷几开阖。"
        ], 
        "title": "为散原先生作幽栖图次韵", 
        "type": "古风", 
        "yun": "合"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "短睡苦未安，长睡不即来。", 
            "颠倒怖喜间，寸隙肠九回。", 
            "中峰富蕴蓄，呼吸殷风雷。", 
            "终然落无闷，天外雄崔嵬。"
        ], 
        "title": "幽忧二首 其一", 
        "type": "古风", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "皇天锡幽忧，往复安若命。", 
            "将身入羿彀，或以不战胜。", 
            "众峰围夜禅，一月提祖令。", 
            "未能逍遥游，且入骆驼定。"
        ], 
        "title": "幽忧二首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "骤暄迫穷阴，蒸雾起寒凌。", 
            "峰峰辉玉屏，溪溪窅水镜。", 
            "冰柱撑突崖，琼屑齿裂璺。", 
            "朽枯被鳞甲，摇曳响钟磬。", 
            "高矾罗万缨，椭璧滑千磴。", 
            "抢地丛筱低，冠岩一松劲。", 
            "救渴细窦鸣，裹脆寒菜剩。", 
            "枝拳冻雀痴，尾曳灶犬佞。", 
            "粉饰到茅屋，低昂失旧径。", 
            "俄顷腾濛濛，迷瞀跬步近。", 
            "练断豁腰腹，掌搴露股胫。", 
            "焚鼎香烟肥，披天絮袄称。", 
            "混茫万象冥，寂灭四禅定。", 
            "中宵星斗烂，纤翳扫忽尽。", 
            "耸峙入庄严，楼阁浸寒韵。", 
            "一白周九天，廓然见无圣。", 
            "嗟予况瘁馀，得睹岩壑胜。", 
            "绝境生净观，神籁发衰听。", 
            "誇丽秘阳施，刻露见阴凝。", 
            "强剖冰雪心，未得忧患正。", 
            "崎岖历千盘，向上难一寸。", 
            "酷寒天所纵，僵卧我为政。", 
            "方丈狮座空，维摩本无病。", 
            "冰砚炙微澌，贻我以无闷。"
        ], 
        "title": "山中即事二十四韵", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "入山抱忧刃，出山剸冰眸。", 
            "缠性万古哀，挈去半若留。", 
            "叩门与翁别，惝恍何言酬。", 
            "示我哀曾篇，涕沉湘水舟。", 
            "跅弛微惜才，攒念与心雠。", 
            "结邻梁居士，瞽目传诗邮。", 
            "经旬不相见，倏忽殊明幽。", 
            "屏居虽人外，死丧撄天游。", 
            "烈风夔罔两，雹雪无时休。", 
            "埋影孑一老，上彻商声讴。", 
            "帝飨歌哭尊，孤噫专灵邱。", 
            "难容一榻安，倡仄悲神州。", 
            "天谴予小子，殃及千悔尤。", 
            "徵声示大戒，饮戈复以矛。", 
            "小心谨奉受，冀以回神庥。", 
            "凛兹一发传，绵延羲孔忧。", 
            "肩舆下危梯，兢凌滑不收。", 
            "直引霄汉魂，下落万丈湫。", 
            "阳崖硉惨澹，阴壑森飕飗。", 
            "屑琼络磊磊，浑璞表修修。", 
            "有松仅自救，有竹连伛偻。", 
            "枝条尽臃肿，张网纷蛛蝥。", 
            "朽枯幻大壮，照耀惊雄彪。", 
            "便疑坚冰终，永永无春柔。", 
            "沉睡寂中峰，天半馀赘旒。", 
            "连冈转俄断，窥罅吐乱洲。", 
            "蜿蜒白浩浩，荒江背天流。", 
            "还想面壁翁，欠伸回白头。", 
            "巉岩万遮眼，聊障江海愁。", 
            "栖神一峰定，飘宇孤云浮。", 
            "我心万金药，终致瞑眩瘳。"
        ], 
        "title": "十一月廿四日携女下山治疾走别散原先生", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "世乱赘腐儒，斯文极天㭬。", 
            "厄年逢在巳，硕果仍见夺。", 
            "京曹昔共居，沧海氛巳恶。", 
            "果然大轴翻，含生化毛角。", 
            "决去我何成，强留翁岂乐。", 
            "旧京再相见，温伟惊索寞。", 
            "逃禅郁苦悲，精气遂销铄。", 
            "区区整齐志，片纸重山岳。", 
            "向来桐城宗，所尚义理学。", 
            "乾隆四库开，纪戴侈通博。", 
            "抑扬汉宋间，持世失扃钥。", 
            "惜抱示异同，百鸷见一鹗。", 
            "湘乡用绪馀，乾坤再清廓。", 
            "饮鸩虽群甘，救死岂无药。", 
            "惟翁渫不食，辛勤守衣钵。", 
            "验方信昭昭，后起谁寄托。"
        ], 
        "title": "挽马通伯", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "厂市归来醉管弦，六街是处是新年。", 
            "不须远溯乾嘉盛，说著同光已惘然！"
        ], 
        "title": "瑞臣属题罗两峰上兀夜饮图摹本 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "紫姑赛熟却趋朝，晚托交期破寂寥。", 
            "但愿年年灯月里，论诗说画度元宵。"
        ], 
        "title": "瑞臣属题罗两峰上兀夜饮图摹本 其二", 
        "type": "绝句", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "岩扃犹剩题名墨，池水应怜皱面人。", 
            "约略老坡眠石处，却从榛莽告晁秦。"
        ], 
        "title": "灵光寺忆竹坡示畏庐石遗", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "重入修门并秃翁，旧巢如扫付西风。", 
            "从来秋士多萧瑟，不为霜林与候虫。"
        ], 
        "title": "题伯愚将军志锐同听秋声馆圆并送之官伊犁 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "山北山南属老臣，冰霜百鍊不赀身。", 
            "胡床夜夜闻笳角，万里长安月自春。"
        ], 
        "title": "题伯愚将军志锐同听秋声馆圆并送之官伊犁 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "夙闻尧颖类高辛，选傅何期及旧臣？", 
            "忍泪残宵还炳烛，子孙要作太平民。"
        ], 
        "title": "瀛台侍直七月至九月得十六首 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "孔墨双流本渭泾，五章教孝始宫庭。", 
            "不惭迂阔平生学，二祖开基是此经。"
        ], 
        "title": "瀛台侍直七月至九月得十六首 其二", 
        "type": "绝句", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "书屋纯皇旧补桐，龙潜已裕十全功。", 
            "神州渴望中兴主，早晚垂灵牖圣聪。"
        ], 
        "title": "瀛台侍直七月至九月得十六首 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "楼台树石水中央，联句何年踵柏梁？", 
            "宿卫庐虚桥板在，忍从老监说先皇？"
        ], 
        "title": "瀛台侍直七月至九月得十六首 其四", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "放船未怅失花时，犹及荷云覆绿漪。", 
            "三十年前桥上过，虹腰圣藻几时窥？"
        ], 
        "title": "瀛台侍直七月至九月得十六首 其五", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "古柳空心都入画，老槐蠢叶镇垂丝。", 
            "无情似汝偏多幸，及见瀛台赐宴时。"
        ], 
        "title": "瀛台侍直七月至九月得十六首 其六", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "艮岳何年辇入金？排衙叠翠到而今。", 
            "九成元是隋仁寿，不比甘泉与上林。"
        ], 
        "title": "瀛台侍直七月至九月得十六首 其七", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "辇路三朝渐就荒，那知海淀转生桑。", 
            "经年春耦斋中膳，短梦无人记毅皇。"
        ], 
        "title": "瀛台侍直七月至九月得十六首 其八", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "亭榭回波树蔽天，梵宫长属玉堂仙。", 
            "谁怜八十先朝傅，圆殿东头旧胄筵。"
        ], 
        "title": "瀛台侍直七月至九月得十六首 其九", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "突兀何来海晏楼？思量社饭阅三秋。", 
            "几回阁笔终留谶，更望桥山涕不收。"
        ], 
        "title": "瀛台侍直七月至九月得十六首 其十", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "绮纨果饵拜恩频，赐馔东朝比辅臣。", 
            "蓑笠半生餍虾菜，何时容乞自由身？"
        ], 
        "title": "瀛台侍直七月至九月得十六首 其十一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "此腹朝朝饱御厨，极知君等笑愚儒。", 
            "平章军国同俄顷，退食金鳌一事无。"
        ], 
        "title": "瀛台侍直七月至九月得十六首 其十二", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "鹤声不到南台树，六岁君王试擘窠。", 
            "但愿平安能永保，老臣受赐已多多。"
        ], 
        "title": "瀛台侍直七月至九月得十六首 其十三", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "霜华渐欲作冰坚，放闸泠泠泻玉泉。", 
            "腐藻败荷收拾尽，空明还我水中天。"
        ], 
        "title": "瀛台侍直七月至九月得十六首 其十四", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "危绿当窗半变黄，树犹如此悟天藏。", 
            "涉春霜柏祇仍旧，看汝成阴又一场。"
        ], 
        "title": "瀛台侍直七月至九月得十六首 其十五", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "同舟日日赋卬须，禁掖明朝各自趋。", 
            "斗室随安转成恋，再来准补岁寒图。"
        ], 
        "title": "瀛台侍直七月至九月得十六首 其十六", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "昨来腊尽顷春残，棋局长安总未安。", 
            "场圃规成亭亦结，远山如画就君看。"
        ], 
        "title": "三月廿四日再访小帆韧叟涞水村居 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "两村还往一牛鸣，炊黍羹蔬数短更。", 
            "此景从来谁梦到？菊花开后尚论兵！"
        ], 
        "title": "三月廿四日再访小帆韧叟涞水村居 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "同是人间待尽身，菰芦心事愧遗民。", 
            "朝朝掉鞅金鳌路，犹自冠裾托侍臣。"
        ], 
        "title": "三月廿四日再访小帆韧叟涞水村居 其三", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "休日频来话梦馀，不成野穫且郊居。", 
            "耕夫识字劳殊甚，兼授村童四子书。"
        ], 
        "title": "题韧叟滏麓归耕图 其一", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "甘澍旬来遍近畿，谁知中禁屡诚祈。", 
            "潜龙民物何曾释，说与遗黎恐涕欷。"
        ], 
        "title": "题韧叟滏麓归耕图 其二", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "旧坊自坏横流成，夸父虞渊抵死争。", 
            "今日回思真失笑，龂龂头白两迂生。"
        ], 
        "title": "题韧叟滏麓归耕图 其三", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "怀旧金风采此篇，流传已是百年前。", 
            "词臣多寿还多幸，身及承平侍讲筵。"
        ], 
        "title": "题文衡山自书西苑诗十首", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "县流难得雨中看，尽夺溪门作怒湍。", 
            "此景在山常梦见，却输归客独凭阑。"
        ], 
        "title": "石遗寄示雨中小雄山观瀑游记并诗率和二绝 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "诗来风雨绕心魂，知是泉喧是竹喧？", 
            "不及山人王友石，一邱送老便成村。"
        ], 
        "title": "石遗寄示雨中小雄山观瀑游记并诗率和二绝 其二", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "阅遍冰霜占断春，凤城从未有双身。", 
            "不须勤举飞英白，满院幽香已醉人。"
        ], 
        "title": "月华贝勒招赏庭梅（甲寅，一九一四） 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "亲手浇培二十年，对花犹及未华颠。", 
            "天心地气须猜度，人事终持造化权。"
        ], 
        "title": "月华贝勒招赏庭梅（甲寅，一九一四） 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "廿年零落几朱门？历劫臞仙合断魂。", 
            "自是深根移不得，国花堂下了无痕。"
        ], 
        "title": "月华贝勒招赏庭梅（甲寅，一九一四） 其三", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "耐寒总抱向阳心，步障围春不在深。", 
            "忏尽绮情就灰槁，却陪索笑一沉吟。"
        ], 
        "title": "月华贝勒招赏庭梅（甲寅，一九一四） 其四", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "钧天梦不到溪山，宴罢瑶池海亦乾。", 
            "谁分梨园烟散后，白头及见跳灵官。"
        ], 
        "title": "六月初一日漱芳斋听戏 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "一曲何戡触旧悲，卌年看举寿人卮。", 
            "相公亦是三朝老，宁见椒风受册时？"
        ], 
        "title": "六月初一日漱芳斋听戏 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "凝碧池边几泪吞，一般社饭味遗言。", 
            "史家休薄伶官传，犹感缠头说报恩。"
        ], 
        "title": "六月初一日漱芳斋听戏 其三", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "此曲能闻定几回？分明天乐梵王台。", 
            "升平法部乾隆日，娄县尚书旧费才。"
        ], 
        "title": "六月初一日漱芳斋听戏 其四", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "地宫三岁梦魂边，陵树成阴定几年？", 
            "此水涓涓终不息，和冰还注峡中天。"
        ], 
        "title": "二月八日节庵寄饷崇陵桥下雪泉（丙辰，一九一六） 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "雪中急递一军持，永念山庐尺涕时。", 
            "自爇寒炉煎赐茗，不眠滋味有君知。"
        ], 
        "title": "二月八日节庵寄饷崇陵桥下雪泉（丙辰，一九一六） 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "烬馀纸墨尚香妍，瞑想翁何跋识年。", 
            "五季如棋谁此寿，却容老眼看云烟。"
        ], 
        "title": "题唐拓武梁祠画像残本", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "投閒假与养亲年，坐看秦头自格天。", 
            "绝学寮中蟾泪尽，刳肝为纸有谁怜？"
        ], 
        "title": "张魏公三省研马通伯得之属题", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "雪肤翠鬣越千春，占断江山阅尽人。", 
            "谁意息阴人去后，战尘还慁岁寒身。"
        ], 
        "title": "诗孙画驯鸥园雪中古栝 其一", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "诗酒淋漓八十翁，当年亭榭共听风。", 
            "吮豪意与骚魂接，勘取青青是雪中。"
        ], 
        "title": "诗孙画驯鸥园雪中古栝 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "赐书楼下支离叟，自昔吟风和夜窗。", 
            "头白何年归对读，倚阑松顶看澄江。"
        ], 
        "title": "仲勉今腊亦（庚午，一九三○）七十矣写楼前松寄之六十年前同让书其下也并题二绝 其一", 
        "type": "绝句", 
        "yun": "江"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "此纸储藏近百年，此松更是百年前。", 
            "乾隆御笔亲研写，持较观音像孰贤？"
        ], 
        "title": "仲勉今腊亦（庚午，一九三○）七十矣写楼前松寄之六十年前同让书其下也并题二绝 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "梦回疑雨复疑风，身在飞流乱石中。", 
            "听水故山吾最习，天涯老顾与君同。"
        ], 
        "title": "志道（英人庄思敦君）留宿樱桃沟卜筑处 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "涧壑能为盛夏寒，未霜林叶已微丹。", 
            "潺潺洗出中秋月，拥褐深宵数起看。"
        ], 
        "title": "志道（英人庄思敦君）留宿樱桃沟卜筑处 其二", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "五峰环拱宝坊开，栖隐金元几劫灰？", 
            "龙井药炉犹好在，朝山只为妙高来。"
        ], 
        "title": "仰山寺", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "阑干东际是京华，香火何缘属碧霞。", 
            "四十年前残泪在，中官衔诏祷天花。"
        ], 
        "title": "妙高峰", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "楼前一树恣盘桓，长忆听涛共倚阑。", 
            "不畏冰霜但愁飓，家书勤与报平安。"
        ], 
        "title": "为刘氏妹画松", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "三世藏书自昔难，使君述德与传观。", 
            "钜编天禄烦钞补，善本鄱阳出覆刊。"
        ], 
        "title": "题傅沅叔藏元椠通鉴初印本 其一", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "桑海迭番谁此寿？丹黄穷岁似无官。", 
            "新收宋椠供雠比，百衲何如璧最完。"
        ], 
        "title": "题傅沅叔藏元椠通鉴初印本 其二", 
        "type": "绝句", 
        "yun": "寒"
    }, 
    {
        "author": "陆求可", 
        "era": "清", 
        "subtype": null, 
        "text": [
            "柳阴深处，背手立多时。", 
            "万条垂绿，日色轻穿，照出金衣。", 
            "春未阑，娇欲醉、翩然熠耀，撩人又上高枝。", 
            "爱芳菲。", 
            "轻风吹过梨园，暖烟引到桃溪。", 
            "洛下千门万户，睍睆春声听不疑。", 
            "酒初醒、双柑未破，羲轮已向西。"
        ], 
        "title": "四园竹（黄鹂）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "高挂筠笼，过尽晚风朝日，钩辀格磔有时闻。", 
            "响穿云。", 
            "生前莫是画眉身。", 
            "费尽张家彩笔，翻教羽毛不如人。", 
            "混风尘。"
        ], 
        "title": "酒泉子（画眉）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "檐前瓦雀无殊相。斗霜天、气偏壮。", 
            "东西转战氍毹上。围住多人望。", 
            "提携在手难轻放。锦为囊、争新样。", 
            "饮啄何曾愁绝饷。怀袖藏飞将。"
        ], 
        "title": "滴滴金（鹌鹑）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "人世蛾眉新样。", 
            "原来是、先成天上。", 
            "薄暮楼头翘首望。", 
            "曲如钩，借残阳，时一亮。", 
            "月殿嵯峨壮。", 
            "问此际、那边安放。", 
            "桂树高高岂得长。", 
            "倘有人，驾星桥，如何上。"
        ], 
        "title": "夜游宫（新月）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "夜被姮娥相恼。", 
            "今夜方才圆了。", 
            "清光大地不能遮，多向花间树杪。", 
            "停杯喧笑处，便对影、岂知衰老。", 
            "新磨明镜在当中，权且将来一照。"
        ], 
        "title": "忆汉月（月满）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "远近鸡声。", 
            "逼尽玉壶清漏，纱橱未发送光来。", 
            "月儿歪。", 
            "羲和曙色便将开。", 
            "忙杀望舒收驾去，散冰轮，敛清魄，莫徘徊。"
        ], 
        "title": "酒泉子（晓月）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "向花前布席，柳下开筵，搔首长空。", 
            "云汉无留翳，见惊禽时过，远树摇风。", 
            "浑如水浸楼阁，大地广寒宫。", 
            "正满眼清凉，一身光彩，斜倚孤松。", 
            "老子真高兴，问耳畔谁传，几处丝桐。", 
            "何似临牛渚，共估船清话，申旦从容。", 
            "良宵止恐负却，深意付杯中。", 
            "怕明日云遮，携尊对影与谁同。"
        ], 
        "title": "忆旧游（对月）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "百花时节芳菲。", 
            "侵晨压倒花枝。", 
            "偶然行过小桃西。", 
            "湿人衣。", 
            "太真肺热朝朝起，朱唇吸处霏微。", 
            "金人缥缈捧盘时。", 
            "与云齐。"
        ], 
        "title": "杏园芳（露）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "把扇过回塘，散发临清渚。", 
            "白昼阿香奔，催起山头雨。", 
            "胆初消，声更举。", 
            "欲失樽前箸。", 
            "蔡顺绕千村，泪滴黄泉苦。"
        ], 
        "title": "生查子（雷）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "花凋林老，渐渐秋深，天气清皎。", 
            "玉露凝了。", 
            "蒹葭映水苍苍、趁风倒。", 
            "摧残野草。", 
            "白雁天上，传信先到。", 
            "凛凛侵早。", 
            "鸳鸯瓦冷，霜华射林杪。", 
            "时候最凄绝，独拥绨袍寒更悄。", 
            "一望东郊西园都似扫。", 
            "但金菊芙蓉，双斗清晓。", 
            "鹧鸪弄巧。", 
            "把朩叶藏身，飞出云表。", 
            "愿羲和、快些来照。"
        ], 
        "title": "绕佛阁（霜）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "飘飘荡荡随风去，许多柳絮楼前。", 
            "羊羔未买酒谁煎。", 
            "青山何事便皤然。", 
            "花园尽日唯高卧，况兼积素无边。", 
            "一杯苦茗结清缘。", 
            "旗亭空索十千钱。"
        ], 
        "title": "临江仙（雪）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "万壑千岩，冬日潇潇清雅。", 
            "是谁将、王尘轻洒。", 
            "卷帘遥望，疑白云归也。", 
            "何从辨、峰峦高下。", 
            "寒鸦古木，此际真堪图画。", 
            "邱中人、定然闲暇。", 
            "鸣琴对酒，谢尘寰车驾。", 
            "赋招隐、蓬门关罢。"
        ], 
        "title": "谢池春（山中雪）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "淅淅寒风吹水面。", 
            "谁料玉龙方战。", 
            "多少败鳞残甲，天上收藏不尽。", 
            "飘落双堤无限。", 
            "渔人指裂收纶转。", 
            "向堤畔维舟，须发明如练。", 
            "羡神仙经现。", 
            "鹤氅前来，舍棹相见。"
        ], 
        "title": "贺圣朝（池边雪）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "天花落。", 
            "便几日、霭霭云垂阁。", 
            "冻折一树梅花，剡曲高人寂寞。", 
            "暖香烧尽，但频弄、鸬鹚鹦鹉杓。", 
            "到今朝、重见羲和，才将寒气收却。", 
            "着屐试出门庭，还只见瑶华，满眼堆着。", 
            "巷口家家争扫路，被短褐、风吹赤脚。", 
            "好寻个、田翁问讯，道来岁、丰年处处乐。", 
            "更无端、好事儿郎，塑狮子、俨如活。"
        ], 
        "title": "尉迟杯（雪霁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "朔风吹作十分寒。", 
            "见万里、黄河生骨，彻底琉璃照远天。", 
            "巧匠琢为山。", 
            "但看峰峦也一般。", 
            "对日便消完。"
        ], 
        "title": "望梅花（冰）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "人潦倒。", 
            "鬓华催对秋昊。", 
            "春树暮云，隔断淮南，许多朋好。", 
            "点点黄沙争扑面，那堪侍、板舆亲老。", 
            "缀朝班，无补承明，早嗟枯槁。", 
            "山渺渺。", 
            "风浩浩。", 
            "身似鸟，长安道。", 
            "空回首乡山，接天连地，但见王孙芳草。", 
            "几度梦寻南下路，雁行何处心如捣。", 
            "又尘冗匆匆，问高天清晓。"
        ], 
        "title": "帝台春（自述）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "呼牛呼马都皆是。一任世人名字。", 
            "不合时宜须记。垒块终何济。", 
            "脂韦面目今如此。难出如今天地。", 
            "场上偶然作戏。不用相回避。"
        ], 
        "title": "虞美人影（警悟）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "尘世事，都似梦相萦。", 
            "处已只宜随日月，逢人何用费聪明。", 
            "利刃断痴情。", 
            "春酒熟，何事不高歌。", 
            "尘网一投安乐少，醉乡深入快心多。", 
            "碌碌欲如何。"
        ], 
        "title": "望江南（警世）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "园扉关好。", 
            "正嫩柳高槐，春光先到。", 
            "今是昔非，左右琴书，正当清晓。", 
            "晚菘早韭都生了。", 
            "问园丁、梅花多少。", 
            "风吹池面，日上墙角，一群啼鸟。", 
            "幽悄。", 
            "车回俗士，但清罄一声，陪人长啸。", 
            "应节夭桃，碎影无心落方沼。", 
            "看他燕子初来小。", 
            "渐对对、衔泥林表。", 
            "窗前日日高眠，无人惊扰。"
        ], 
        "title": "绛都春（闲居）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "轻风吹小苑。", 
            "正玉轴牙签，百城南面。", 
            "试展青缃卷。", 
            "笑鲁鱼亥豕，千秋尘满。", 
            "古人活现。", 
            "却未许、粗人梦见。", 
            "仗何人、炯炯双眸，斩尽葛藤一片。", 
            "留恋子虚乌有，怪诞齐谐，何须高卷。", 
            "不求甚解，持此法，思过半。", 
            "十三经，廿一史，从吾好，值得心烦意乱。", 
            "休深藏、尘土堆中，蠹鱼游遍。"
        ], 
        "title": "瑞鹤仙（读书）", 
        "type": "词", 
        "yun": null
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "红艳蕾初胎，依然手植梅。", 
            "年年花满眼，湖海一归来。", 
            "栏楯迷前赏，风香写独哀。", 
            "魂兮寻月下，应伴绕千回。"
        ], 
        "title": "正月十七日探梅俞园感逝成咏", 
        "type": "律诗", 
        "yun": "灰"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "单车冲雨去，花盛旧园池。", 
            "一径曾扶醉，三年得再窥。", 
            "香寒蜂避屐，影好鹊存枝。", 
            "飘梦东风满，安知主客谁。"
        ], 
        "title": "同袁伯夔絜漪园观梅", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "牢落临溪宅，蹉跎抱古心。", 
            "老惊残岁改，醉恋远钟沉。", 
            "雁骛穿霄避，豺狼拥窟深。", 
            "犹期烽燧外，钟岭引孤吟。"
        ], 
        "title": "尧衢写寄元旦之作依韵和酬 其一", 
        "type": "律诗", 
        "yun": "侵"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "抉目是何年，归耕恐未然。", 
            "旧游同偃蹇，吾道倚狂颠。", 
            "忆汝孤罴坐，传声寒雁先。", 
            "老人星出海，垂照和歌筵。"
        ], 
        "title": "尧衢写寄元旦之作依韵和酬 其二", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "初岁仍微雪，园亭意飒然。", 
            "高枝噤鹊语，欹石活蜗涎。", 
            "冻压千街静，愁明万像前。", 
            "飘窗接梅蕊，零乱不成妍。"
        ], 
        "title": "园居看微雪", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "寒月满溪水，行吟僻更幽。", 
            "峰峦依郭曙，草树映波浮。", 
            "灯出捞虾岸，烟笼射鸭舟。", 
            "鼾声茅舍底，顾影复淹留。"
        ], 
        "title": "步月溪上", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "晴磴辉初眼，虚楼荡醉痕。", 
            "划洲如线水，卫郭落钟村。", 
            "逐鹜旗边合，群峰雪后尊。", 
            "留窥巢底月，井口出啼魂。"
        ], 
        "title": "鸡鸣寺倚楼作", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "馀雪冠岩峦，高高水上看。", 
            "笳音切云起，人语落溪残。", 
            "钓稳鱼痕长，晴完雁背宽。", 
            "引春文石径，梅气自生寒。"
        ], 
        "title": "始春初堂望钟山馀雪", 
        "type": "律诗", 
        "yun": "寒"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "霁郭开吾意，孤寻瘗血冈。", 
            "放春茸短短，翻野吹茫茫。", 
            "石颗蛇遗卵，濠围鼠养疮。", 
            "难忘随牧竖，飞雨在残阳。"
        ], 
        "title": "雨花台登山", 
        "type": "律诗", 
        "yun": "阳"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "度阡穿乱冢，倒眼旧过园。", 
            "斥废留枯树，追攀倚断垣。", 
            "池鱼吞石气，篱犬吠诗魂。", 
            "满抱纤儿恨，依稀故国痕。"
        ], 
        "title": "南城外刘氏废园", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "名德窥三世，沧桑一老儒。", 
            "吟飞鸾鹤气，道应马牛呼。", 
            "孤愤藏杯斝，深居润画图。", 
            "先朝高两监，逸事泣弹珠。"
        ], 
        "title": "挽陈子青翁 其一", 
        "type": "律诗", 
        "yun": "虞"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "羁旅联英冑，依依寄命年。", 
            "海灯摇寤寐，湖舸脱腥膻。", 
            "待续移山志，终荒种秫田。", 
            "魂亲林处士，神理雪梅传。"
        ], 
        "title": "挽陈子青翁 其二", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "休蹄浮磬野，湿鬓落髹椽。", 
            "半暝湖吹雨，一痕山卧烟。", 
            "乱愁鸿雁底，旧句虎狼边。", 
            "对茗魂相语，棋坪换岁年。"
        ], 
        "title": "莫愁湖看雨", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "闲踪问园馆，晴色满江郊。", 
            "织浪回廊侧，楼烟秃柳梢。", 
            "杖寻晞发石，亭欠盖头茅。", 
            "清景摹乘兴，含毫浴砚坳。"
        ], 
        "title": "庸庵用游半淞园韵见怀次答 其一", 
        "type": "律诗", 
        "yun": "肴"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "落魂风月坐，耆旧夜围瓯。", 
            "灯火摇深念，帘栊锁断愁。", 
            "叠吟坚壁垒，老味殉林邱。", 
            "湖海同听雁，声声博掉头。"
        ], 
        "title": "庸庵用游半淞园韵见怀次答 其二", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "迹疏丛桂岭，待菊发华滋。", 
            "贪接高人躅，翻传幼妇词。", 
            "海霞辉寤寐，湖葑乱愁思。", 
            "辟世存杯酒，休论惠与夷。"
        ], 
        "title": "庸庵同年赋诗见怀时眼中兵起先发袭击感而次韵答所寄 其一", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "覆国迎千劫，移家续一年。", 
            "饱飏鹰已怒，突出蚁相连。", 
            "气夺扬尘道，冤攀掌梦天。", 
            "弄戈对把笔，留命作痴颠。"
        ], 
        "title": "庸庵同年赋诗见怀时眼中兵起先发袭击感而次韵答所寄 其二", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "穿郭趋斜径，晴云片片逢。", 
            "春痕新草木，岩气隐虬龙。", 
            "残甓同遗玺，孤亭倒晚钟。", 
            "古悲收载去，仕女莫相从。"
        ], 
        "title": "游孝陵", 
        "type": "律诗", 
        "yun": "冬"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "抱古向天语，姚湾一士痴。", 
            "逢迎衔泪月，飞出写云诗。", 
            "笛冷城头客，巢安叶底儿。", 
            "挂霄明寸梦，过有羽衣知。"
        ], 
        "title": "翔冬示上元夜对月之作次韵奉献", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "听雨宜宵寐，看云得晓晴。", 
            "残荷犹出涨，丛竹自飞声。", 
            "塔势惊雄直，山光已满盈。", 
            "一楼谁主客，题壁护芝瑛。"
        ], 
        "title": "蒋庄楼居一首", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "抱关无人事，坐领好江山。", 
            "歌诵归能者，英灵尽唤还。", 
            "古怀迷醉醒，天运保痴顽。", 
            "偶过分鱼炙，传诗溪水湾。"
        ], 
        "title": "鹤亭移监丹徒权关来金陵邀酌水榭写示杂咏十二篇", 
        "type": "律诗", 
        "yun": "删"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "敷坐同残衲，题轩欠此君。", 
            "邻园闲倚杖，溪水自成文。", 
            "怀旧悬灭壤，飞吟破海云。", 
            "寒阳辉几榻，鹤唳已能分。"
        ], 
        "title": "庸庵尚书寄赠见怀二律依韵和酬 其一", 
        "type": "律诗", 
        "yun": "文"
    }, 
    {
        "author": "陈三立", 
        "era": "清", 
        "subtype": "五言律诗", 
        "text": [
            "湖上墓旁屋，传闻修水筒。", 
            "寻幽一筇雨，吹梦万山风。", 
            "收取英灵去，销磨醉醒中。", 
            "放梅楼阁晓，应变北枝红。"
        ], 
        "title": "庸庵尚书寄赠见怀二律依韵和酬 其二", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "锦衣玉貌过江人，几踬尘埃剩我亲。", 
            "万恨都移疽发背，九幽更恐债缠身。", 
            "羽毛自惜谁能识，圭角难砻稍未纯。", 
            "此后溪桥候明月，一披萧卷一酸辛。"
        ], 
        "title": "哭次申", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "残客光阴托烬馀，接床湖树鸟巢如。", 
            "三年留命偿磨折，一室何心问扫除。", 
            "催老杯浇终古恨，移情灯显数行书。", 
            "杭人认入承平世，爆竹声沉万井庐。"
        ], 
        "title": "乙丑除夕次韵答倦知同年", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "别院閒廊锁暮烟，寻来真到四棺前。", 
            "犹疑飞动生前影，如此庄严死后天。", 
            "神鬼苍生都是幻，美人黄土自何年。", 
            "残阳独下扁舟去，可得重来诔此阡。"
        ], 
        "title": "嘉兴吊强甫 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "何曾留得堂堂去，但见阴寒触眼来。", 
            "神幡剑立无风动，佛齿金坚应手灰。", 
            "尘劫有心元不灭，沧澜终古可曾回。", 
            "冤禽敢负平生志，自衽冰霜没世哀。"
        ], 
        "title": "嘉兴吊强甫 其二", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "早将零落付微尘，不耐当前恨又新。", 
            "长岁祇供三日赏，残杯宁洗一春贫。", 
            "寥空历历风轮转，白日昭昭色相真。", 
            "客去花飞终有极，眼穿肠断可无人。"
        ], 
        "title": "落花", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "潇然行脚四天下，不见白头僧卧庵。", 
            "老傍君门心暂住，晨浇花木兴犹酣。", 
            "南荣罔罔何来众，孔叟栖栖未去贪。", 
            "似此谁能忍终古，一经灯火写孤龛。"
        ], 
        "title": "再赠朴丈", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "风流昭代张宗子，寂寞当年丁令威。", 
            "少日秾华真一梦，重来景物已全非。", 
            "春明小结城南禊，秋晚仍旋汉上矶。", 
            "公去更无生事好，闭门风雨独思归。"
        ], 
        "title": "阅两浙輶轩录载绍兴张岱事岱字宗子累世通显服食豪侈家蓄梨园数部日与诸胜流度曲徵歌及间以古学挑之则自四部七略以至唐宋说家荟萃琐屑之书靡不赅悉尝自谓少壮秾华恍如梦境耳因有感于李猛庵丈之为人率赋一律寄赠", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "月落香寒罢楚辞，梦魂忽与故人期。", 
            "不言尘海三年别，先读梅花一卷诗。", 
            "何逊扬州微醉后，杜陵人日断肠时。", 
            "欲凭驿使传消息，更倩花光写一枝。"
        ], 
        "title": "梦莘田出诗一卷皆咏梅花也因倩松庵画梅寄莘田", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "年年秋色君家好，一度相看一岁除。", 
            "从此菊开谁作主，他时花下渺愁予。", 
            "妻孥和靖微相似，棋曲东坡二不如。", 
            "结习空时了无病，暗尘随意点精庐。"
        ], 
        "title": "林四季鸿幽居善病养菊佳种甲都下花时予必往观君以病不能多言默对而已然君少年时风情遒上工弈曲以至琴笛琵琶之属靡不精妙酒间诸鞠部子弟环侍问业君为之正拍订误通夕不倦自丧偶萧然独处终岁不出户庭今年正月竟以肺疾死感念不已为赋此诗", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "死别吞声意已灰，梦中惊起尚疑猜。", 
            "纸窗未白残灯尽，谯鼓初沉朔雁来。", 
            "语不分明宗国事，意何悽怆百年哀。", 
            "披衣瞑坐存飘瞥，相望人天记此回。"
        ], 
        "title": "梦强甫", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "春梦不知白日去，归来惟见树参天。", 
            "无多涕泪酬亲旧，绝少情怀对酒筵。", 
            "一代衣冠宾毕献，百年心事月初弦。", 
            "征途自衽冰霜重，炊黍劳薪敢自怜。"
        ], 
        "title": "十二日请急回武昌", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "双松足壮帝京色，可惜看松人已无。", 
            "天上孤云长独往，域中奇气此能图。", 
            "翻风动日僵龙起，屈铁回枝衲臂枯。", 
            "暂洗尘沙一趺坐，沉泉悽怆上毡毹。"
        ], 
        "title": "同苕雪游慈仁寺看双松", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "密公奇气谁相肖，四大天门万叠山。", 
            "独起承当忠孝事，游行出入死生关。", 
            "忧端澒洞今犹昔，头上峥嵘去不还。", 
            "如此英灵好身手，一尊江上老酡颜。"
        ], 
        "title": "赠密丹阶", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "飞车度险出重扃，箭激洪河挟怒霆。", 
            "万点华灯照秋水，一行灵鹊化明星。", 
            "横身与世为津渡，孤派随天入杳冥。", 
            "地缩山河空险阻，朝来应见太行青。"
        ], 
        "title": "八月乘车夜过黄河桥甫筑成明灯绵互无际洵奇观也", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "百年墟莽三纲死，开阖不知日月明。", 
            "犹有壶觞存故意，无多情话闇平生。", 
            "兵戈满地惊魂散，风雪残年尽室行。", 
            "无计留君无可去，相看惟有泪纵横。"
        ], 
        "title": "沪上别莘田", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "将军死所胜沙场，凛凛君臣义不忘。", 
            "早识大伦捐二子，晚标奇节报先皇。", 
            "飞腾洒落千秋思，忠孝坚贞一室芳。", 
            "亡国孤累惊破柱，伤心无面赞堂堂。"
        ], 
        "title": "闻日本乃木大将殉日皇事感赋", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "故人书卷暖生涯，犹胜巢泥处处家。", 
            "远寺分钟侵客枕，晓寒连海冻瓶花。", 
            "浇肠茗涩宵悰在，明眼窗晴日计赊。", 
            "芳草欲萋春梦断，倚床空殷九衢车。"
        ], 
        "title": "晓晴偶作", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "断梦敲窗雨未收，暗凉惊起小堂幽。", 
            "鸡鸣未尽多生泪，虫语争分一夜秋。", 
            "据槁尚馀残树影，解纷无复旧蚊帱。", 
            "乘除万念微灯里，蓦地闻钟不自由。"
        ], 
        "title": "断梦", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "云物萧寥极野阴，黯然天地入行吟。", 
            "秋衣野水閒凫梦，瘦杖寒山落叶心。", 
            "迷望乡愁孤塔起，流空杵力暮钟沉。", 
            "霜明一角秋如许，贮雨篱花恨不禁。"
        ], 
        "title": "云物", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "冈陵睪远神犹接，云水重来世已新。", 
            "海阔天空一抔土，夙兴夜寐廿年身。", 
            "惊风飘荡鸾凰族，上帝畸零虮虱臣。", 
            "寸烛寒香回暝色，木兰残雪尚嶙峋。"
        ], 
        "title": "十一月二十六日同君亮表侄展外袓墓谨赋", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "忆宿西山最上重，琳宫高下占诸峰。", 
            "锒铛夜度台廊迥，荦确晨披草木浓。", 
            "殿裹乌云犹耸日，松翻急雨未全龙。", 
            "旧游历历成残梦，剩拾山门一杵钟。"
        ], 
        "title": "被酒昼眠梦在西山戒坛寺中得松翻急雨未全龙之句醒成之", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "强要青帝占年芳，玉殿琼阶夜有霜。", 
            "几见月圆三五夕，祇供天笑亿千场。", 
            "可能久视凭灵药，便信香栖稳画梁。", 
            "汗漫先期应有意，不教清浅镜残妆。"
        ], 
        "title": "清浅", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "辛苦微根北海移，春深无地插新枝。", 
            "何缘庭下依高密，为爱诗中有义熙。", 
            "托命孤芳能几许，招魂终古与为期。", 
            "使君不惜阶盈尺，傥待秋来一展眉。"
        ], 
        "title": "以京师菊种寄养苏堪园中托之以诗", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "踏遍裨瀛老更豪，未将馀事废风骚。", 
            "江山佳日张文宴，坛坫中原接彩毫。", 
            "幽贽尽逾投缟雅，神交犹觉铸金劳。", 
            "苍茫云水相望处，唇齿知君首重搔。"
        ], 
        "title": "日本长冈子爵护美以影照及云海诗卷寄赠赋答其意", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "蝉响枫容已变秋，满衣清吹自凭楼。", 
            "缘枝松鼠如飞过，逐饵池鱼一閧休。", 
            "昨夜月明无客赏，多年屋破累僧修。", 
            "意君病退诗魔在，持赠山云待梦游。"
        ], 
        "title": "八月十二夜期幼点不至时听水斋补葺未竞晓坐池上楼即事柬幼点", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "无意从翁廿载游，风涛中著数椽楼。", 
            "手栽稚树成乔木，眼看新沙替旧洲。", 
            "文字童年劳强记，典型前辈不多留。", 
            "经过迟暮休辞数，正藉深杯与写忧。"
        ], 
        "title": "幼瞻丈病间见过留饮小楼", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "吾年似汝登高日，四海兵戈望中兴。", 
            "卌载风云随过鸟，一身林壑学枯僧。", 
            "此怀正恐儿曹觉，世事元非我辈胜。", 
            "西下夕阳东去水，朅来凝眺最高层。"
        ], 
        "title": "挈复儿登邻霄台", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "满院梅开忍就看？却从亭角望檐端。", 
            "横流泉下能终免，来日山中正大难。", 
            "乡国献徵从此绝，平生诗稿失公删。", 
            "山庄插架犹三万，知作空华过眼观。"
        ], 
        "title": "十一月十六日望耕亭晚眺追怀枚如丈", 
        "type": "律诗", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "舍家来就白云居，判作山人那羡鱼？", 
            "月上未妨龛火烬，梅开差有瓮醅储。", 
            "半楼雪意供蒲褐，一路松声迓竹舆。", 
            "莫笑瞿昙风味似，正须相视印如如。"
        ], 
        "title": "次韵答俶玉", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "五年前寿石林文，目极黔山最忆君。", 
            "今夕灯明初度酒，几番草宿故人坟。", 
            "巢痕隔巷浑如梦，醉语连床久不闻。", 
            "且喜樽前身见在，上楼试与看春云。"
        ], 
        "title": "实孚生日留饮话及恂予", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "已近清明尚剧寒，别筵佳月得来难。", 
            "横流满地诗名贱，积雨骑春客袂单。", 
            "当代犹应思旧德，此才何意就卑官。", 
            "宣南吾及交中散，花事年时未向阑。"
        ], 
        "title": "次肖蜦留别韵即送入都", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "北枝陨尽剩南枝，愁诵终风且暴诗。", 
            "乌石岿存天所赦，赪珠满摘佛之遗。", 
            "倘来结夏从禅子，及未尝新餍岛夷。", 
            "百颗胜无聊报慰，山泉还媵一军持。"
        ], 
        "title": "俶玉以索荔莆田诗徵和摘山寺新熟百颗以饷并致鼓山泉一器即次其韵", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "眼明蔡谱稔莆风，筠笼初开见老红。", 
            "香味不愁三日变，飘摇谁信二州同？", 
            "载醪一骑系何厚，报玖盈筐亦已丰。", 
            "便乞斜川讯坡老，可持闽产较涪戎？"
        ], 
        "title": "俶玉以丹午所寄莆荔三百分饷赋谢因讯特舟直州", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "雨泊江湾喜见星，可曾一诺负山灵？", 
            "廿年算与云泉习，万事浑随齿发零。", 
            "尚亦有人规柱石，未应无地著巾瓶。", 
            "月明留得岩前瀑，准备虚楼彻夜听。"
        ], 
        "title": "雨后入鼓山", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "梦寻才熟江南路，腹痛何缘蓟北行。", 
            "八表同昏偏剩我，九原可作若为情？", 
            "故知白璧无多福，敢望青编有定评？", 
            "满眼边烽封树竟，麻衣凄绝入王城。"
        ], 
        "title": "仲昭以书告窆兼将入都访求遗稿怆赋", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "病橘荒州自负霜，好春如梦剩回肠。", 
            "鬓丝坐阅恒沙劫，心事烧馀楚泽香。", 
            "遗响江湖谁正始？清波亭榭近沧浪。", 
            "秋来政有跫然喜，莫问漫漫夜短长。"
        ], 
        "title": "次韵答实甫", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "四山如昼见秋豪，便借天风散郁陶。", 
            "容易一年冬又燠，相望重海月谁高？", 
            "阴晴那复知明日，丘壑何期属我曹。", 
            "灯火山楼依旧在，夜阑欠汝耳松涛。"
        ], 
        "title": "冬夜同行陀看月邻霄台寄怀嘿园日本", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "桑田三变休龙斗，海上连宵重说诗。", 
            "此事可怜成古调，馀生相对看枯棋。", 
            "村夫食粟能无健？世路回车又有歧。", 
            "岁晚卖文充市隐，水乡丹橘问归期。"
        ], 
        "title": "沪上逢几道有诗酬之", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "瞥眼重重结海楼，别来二十四经秋。", 
            "天公从古憎双鸟，大厦无人问万牛。", 
            "文酒写忧艰一聚，江山横涕仗谁收？", 
            "丰颐瘦损殊非故，不怪新霜也上头。"
        ], 
        "title": "次韵和伯严", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "城郭都非尚此亭，西山偏向别杯青。", 
            "斯文气类关时会，去国心情杂醉醒。", 
            "景武终应行贾策，侯刘差解问元经。", 
            "嗟予相对淞江夜，挂眼蒹葭已再星。"
        ], 
        "title": "题几道江亭饯别图", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "卌年燹地未全苏，食货河渠费究图。", 
            "多事鸡虫殊可已，忍心鹯雀为谁驱？", 
            "岩疆百粤通重险，陆海全闽占上腴。", 
            "斜日据鞍犹骋望，万松关外立斯须。"
        ], 
        "title": "漳州道中", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "渡江虚忆年时楫，布地来谋海外金。", 
            "世上沧桑浑旦暮，别来须鬓各侵寻。", 
            "造车同轨知何日？命驾兼程见子心。", 
            "欲赋閒居閒得未？板舆岁月羡君深。"
        ], 
        "title": "仲容别十五年矣适宰潮阳闻余过汕倍道来会感赠", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "阿爷梦里索诗看，觉后寻思宛昔颜。", 
            "民物一腔惭付托，风涛万里念衰孱。", 
            "灵来不信全无据，身退谁知尚靳閒。", 
            "终胜相公老忧畏，耄年航遍大瀛环。"
        ], 
        "title": "七洲洋风浪中梦先公命呈近诗", 
        "type": "律诗", 
        "yun": "删"
    }, 
    {
        "author": "陈毓瑞", 
        "era": "清", 
        "subtype": "七言绝句", 
        "text": [
            "隔廉花影漾参差，独坐空庭动客思。", 
            "正是月明人静后，一声玉笛好风吹。"
        ], 
        "title": "纳凉", 
        "type": "绝句", 
        "yun": "支"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "城南风日太清妍，半醉扶寻陌上钿。", 
            "十里梨云吹不断，酒旗红出绿杨烟。", 
            "法华寺在台南市。"
        ], 
        "title": "春日重游法华寺 其一", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "篮舆发北门，市尘忽已隔。", 
            "一径入寒林，微风动深碧。", 
            "不知何代女，树此贞坊石。", 
            "郁郁马鞍山，白骨鱼鳞积。", 
            "聚此万古魂，草木黯无色。", 
            "翁仲立斜阳，白杨卧沙砾。", 
            "堂堂少穆公，一代推巨擘。", 
            "吾友赖秀才，八年傍窀穸。", 
            "凭依得正人，他乡死亦得。", 
            "涕泣奠椒浆，鸡酒酬在昔。", 
            "薄暮野风吹，纸钱挂松拍。", 
            "一鸟下空山，归途日已夕。"
        ], 
        "title": "马鞍山吊赖秀才墓", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "炎云未退暑气恶，战罢文场忽不乐。", 
            "主人示我温泉汤，一洗人间百病却。", 
            "双髻峰前雪山陬，几派流来绕城郭。", 
            "腾烟结篆泉气蒸，潜火沸出千珠落。", 
            "岂其一气鼓洪炉，地水火风相磅礡。", 
            "不然调剂肃杀变春温，天帝装炭雷击橐。", 
            "琼浆玉汁养灵胎，赐与群真此汤沐。", 
            "九鲤已去任公升，丹液长留在丘壑。", 
            "一任裸濯来凡夫，袪疴起痼已痁疟。", 
            "谁开温室款游人，朱甍碧瓦纷交错。", 
            "杯盘狼藉振衣亭，歌管沸腾藏春阁。", 
            "我来八月秋水生，万里江天极寥廓。", 
            "解衣一试等华清，伐毛洗髓真吾福。", 
            "尘土湔除肠胃明，邪秽涤荡精神作。", 
            "寒酸致此一时无，三生枉濯冰壶魄。", 
            "我闻天下温泉九十九，舞雩最古点也浴。", 
            "其馀藉藉列山图，晚出独数黄山麓。", 
            "吾乡硫黄亦同源，烂鸟游鱼众所谔。", 
            "斯理微茫渺难求，欲扣混沌窍未凿。", 
            "群生垢尽混常流，山僧欺人吾不诺。", 
            "会须一日一来游，洗濯尘埃俱不著。", 
            "弹冠一笑归去来，白圭汤盘宜三复。"
        ], 
        "title": "浴汤泉", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "言寻越王山，忽逢华林寺。", 
            "绀殿郁崔嵬，金紫迷人醉。", 
            "历历阶前松，千年抱空翠。", 
            "无诸昔建国，故址犹堪识。", 
            "霸图一消歇，香火归初地。", 
            "鸣禽带梵音，寒蝉悦禅意。", 
            "坐啸来清风，溽暑忽全避。", 
            "日暮数声钟，满山黄叶坠。"
        ], 
        "title": "华林寺", 
        "type": "古风", 
        "yun": "寘"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "岩头已没潮头出，军中望气知第一。", 
            "白马三郎提剑来，万人拜舞声如雷。", 
            "包茅职贡坚尊奖，东南保障旗鼓开。", 
            "有唐末造紊纲纪，寿州屠儿鼓刀起。", 
            "长驱破竹下汀、漳，不许军行带妻子。", 
            "由来忠孝感人心，扶母从军法不禁。", 
            "帐里将军方下令，篁中壮士已成擒。", 
            "天教霸业恢闽土，乾宁诏下军威武。", 
            "陶砖增拓越王城，建纛宏开都督府。", 
            "诞敷文教遍三山，蜑户蚶田礼让娴。", 
            "千秋德政琅琊颂，一代儒风邹鲁间。", 
            "可怜再世耽游宴，黄金筑起长春殿。", 
            "秦女楼头引凤凰，汉皇宫内巢飞燕。", 
            "荡桨空歌万岁游，谁知床第即戈矛。", 
            "转眼桑田变沧海，回头台榭已山邱。", 
            "离宫寂寞生秋草，霸气销沉忽如扫。", 
            "金鱼玉盎落人间，石马铜驼埋古道。", 
            "莲花峰下鹧鸪飞，千载行人吊夕晖。", 
            "惟有青山不改色，胭脂满地似桃绯。"
        ], 
        "title": "莲花峰吊闽忠懿王墓", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "鼓山如龙忽昂首，兜之不住复东走。", 
            "走到沧海路已穷，翻身跳入冯夷宫。", 
            "之而鳞爪藏不得，散作海上青芙蓉。", 
            "我从崱屴来，买棹归乡里。", 
            "小焉海潮生，百夫声齐起。", 
            "掀碇转柁飞如龙，倏时已过山千重。", 
            "回头却顾船来处，天半屹立千高峰。", 
            "鸾凤翱翔以下瞰，龙虎巃嵷而上冲。", 
            "黄牛白犬距其左，龟形鳖状肩相从。", 
            "既连复断横复纵，如迎如送如拱揖，为狮为象为孩童。", 
            "纷纷到眼不暇给，谁复一一比拟工形容。", 
            "我疑大海中有巨鳌足，首戴屃赑作山岳；", 
            "又疑巨灵伸左手，下捉蛟螭露筋肘。", 
            "不然茫茫海水浩无岸，山根地脉亦中断；", 
            "何以不崩不坏洪涛中，蛛丝马迹相钩贯。", 
            "穿过澎湖沟底来，一发螺纹都莫看；", 
            "荡云沃日浪如山，四大皆空天浩瀚。", 
            "忽然万里川倒流，插天掉出鸡笼头，掷下五十二区神仙窟宅之瀛洲。", 
            "四季花长发，一年稻两收。", 
            "秦皇汉武不能到，古来唯见白云浮。", 
            "圣朝声教讫日出，木公不敢私丹邱。", 
            "唤取王母作图献，长列王会无时休。", 
            "我行十月台飓息，纤尘不动船夷犹。", 
            "溯源竟委恣幽讨，终朝枯坐舵尾楼。", 
            "果然天吴海若不相负，驱遣百怪来双眸。", 
            "朝看万峰夕千岭，一日十更行已周。", 
            "荡胸洗眼云水阔，斯行奇绝生平尤。", 
            "会须觅得丹青手，图作乘风破浪游。"
        ], 
        "title": "由港口放洋，望海上诸屿，寻台山来脉处，放歌", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "众山如火光炎炎，九十有九昆冈尖。", 
            "春风万古吹不到，山形骨立无留髯。", 
            "洪家有楼高百尺，三层对峙飞雕檐。", 
            "朅来引我缘梯上，俯视群峰成排签。", 
            "不藉树木为奇古，空所依倚何森严。", 
            "怪犀丑象纷罗列，缺处仍以云峰钳。", 
            "鱼尾半赤红日坠，鹅毛一白青天粘。", 
            "须臾变灭有千百，山耶云耶都相兼。", 
            "屋后飞泉挂绝壁，千丈陡落横素缣。", 
            "水光晶莹照岩壑，下有蛟龙胡能潜。", 
            "遥望良田如画罫，翠毯万顷初抽针。", 
            "江山信美非吾土，坐脱狂兴来无厌。", 
            "手摘星辰楼上望，直待月出擒妖蟾。", 
            "山灵媚人更狡狯，列缺吐焰阴火熸。", 
            "非鬼非物空赞叹，觉有好句时难拈。", 
            "细听泉声杂风雨，林端已开金镜奁。"
        ], 
        "title": "登洪家天玉楼望火炎山诸峰", 
        "type": "古风", 
        "yun": "盐"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "看山如论文，平淡须纡曲。", 
            "我爱鳌栖山，蔚然秀拔俗。", 
            "铲地构佛堂，灵境豁心目。", 
            "一水如襟带，交环漱鸣玉。", 
            "微雨从东来，群峰净如沐。", 
            "古榕张翠幢，回互荫平麓。", 
            "山僧亦可人，煮茗然枯竹。", 
            "对客誇清泉，淡然了无欲。", 
            "日暮钟磬鸣，满堂飞蝙蝠。"
        ], 
        "title": "鳌栖观音院", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "清水出山罅，如口开复钳。", 
            "喷薄千珠玉，落地鸣投签。", 
            "初看脊骨断，谛视尻首黏。", 
            "下临十丈壑，隐隐蛟龙潜。", 
            "悬流作飞瀑，如挂水晶帘。", 
            "散为千峰雨，白日来蜚蠊。", 
            "登降若缘蚁，九曲穿一针。", 
            "两崖立积铁，列岫罗修尖。", 
            "藤木互纠结，绿草何髯髯。", 
            "下崎战心胆，出谷豁观瞻。", 
            "依山筑绀殿，佛象何森严。", 
            "疏泉凿圆沼，明镜开半奁。", 
            "其时秋八月，枫叶红炎炎。", 
            "野马不知名，和鸣飞上檐。", 
            "支公邀我宿，日暮开床幨。", 
            "一灯对佛龛，趺坐神何恬。", 
            "启牖见残月，一抹横钩镰。", 
            "中夜桂花湿，凉露凄以沾。", 
            "不知何处云，蚀此白玉蟾。", 
            "西风从东来，骤雨忽纤纤。", 
            "沉吟不能寐，佳句时一拈。", 
            "生平烟霞癖，山水恒伤廉。", 
            "登临得幽暇，复此一夕淹。", 
            "晨钟发深省，到耳同针砭。", 
            "题诗扫净壁，逸兴一时添。"
        ], 
        "title": "清水岩", 
        "type": "古风", 
        "yun": "盐"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "朝经水沙连，暮宿大坪顶。", 
            "石级高百盘，槎枒争一梃。", 
            "直上如云梯，连步防躐等。", 
            "中绝旁忽通，俨若汲引绠。", 
            "前登膝齐腰，后顾形随影。", 
            "绝顶忽开张，桑麻近千顷。", 
            "耕凿数百家，茅舍亦修整。", 
            "有如桃花源，鸡犬得仙境；", 
            "又若榴花洞，烟霞饶佳景。", 
            "大石立其前，势如猛虎猛。", 
            "修篁四森布，巨可任舴艋。", 
            "峨峨高半天，岭上叠诸岭。", 
            "居人扳木末，云际摘山茗。", 
            "复闻大顶峰，中有蛟龙井。", 
            "其上多白云，其下产莼莛。", 
            "路绝不可攀，怅望徒引领。", 
            "何当结茅屋，长此事幽屏。", 
            "闭户有名山，愿言养心静。"
        ], 
        "title": "大坪顶", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "砑光舞罢群花死，一夕凉风生殿里；", 
            "吹来天地不平声，万古愁心都唤起。", 
            "茂陵词客擅风流，坐对商飙伤白头；", 
            "人间弱水三千里，天上明星十二楼。", 
            "楼高人远看不见，倏忽繁华去如箭；", 
            "赵女前宵换舞衣，班姬此夜悲团扇。", 
            "宠移爱夺总伤情，枕簟凄凉梦未成；", 
            "题来红叶千行字，拨得商弦第一声。", 
            "飘零几度伤捐弃，玉貌逢秋半憔悴；", 
            "陌上垂杨儿女怨，汉南枯树英雄泪。", 
            "英雄儿女去悠悠，一度秋来一度愁；", 
            "五更雨散黄牛峡，半夜寒生白鹭洲。", 
            "凄凄切切几倾耳，月落乌啼半江水；", 
            "凤凰楼上叫哀鸿，蟋蟀堂前飞燕子。", 
            "燕子哀鸿相背飞，肠断边城未寄衣；", 
            "北地关山征士笛，西方刀尺美人机。", 
            "天涯回首同摇落，骚客年年苦飘泊；", 
            "醉墨曾惊吐白凰，狂歌直欲碎黄鹤。", 
            "赋就秋声无限悲，可怜风雨恼人思；", 
            "鲈鱼蒪菜江南味，白发黄花九日诗。", 
            "唯有陶公独行乐，携杖自采东篱菊；", 
            "一杯在手万缘空，那管秋风破茅屋。"
        ], 
        "title": "秋风曲", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "半夜怪风吹不息，满天烂熳黄金色。", 
            "哀呼动地声如雷，彼此相看面如墨。", 
            "戎妆文武带兵来，奔前直与火斗力。", 
            "鏖战祝融夜合围，火鸦一出军皆北。", 
            "蚩尤夭雾昏蔽天，咫尺人面不相识。", 
            "光燄万丈射星斗，顷刻半空飞霹雳。", 
            "丹楹画桷化浮烟，裂瓦崩垣如掷戟。", 
            "欲捲银河倒地流，仓卒水龙无处觅。", 
            "岂无汲井与抱瓮，一杯究非舆薪敌。", 
            "亦有开道折屋梁，栋宇未下火已逼。", 
            "蔓延佛寺连街衢，玉石同归焦土黑。", 
            "烈火方炽人心焚，家家捆载争他适。", 
            "市井小儿逞空拳，那禁对面为盗贼。", 
            "焦头烂额不知痛，出没黑烟如鬼蜮。", 
            "明朝火熄风亦停，满地唯见瓦与砾。", 
            "奸商于利竞锥刀，可怜一炬无遗积。", 
            "蕴利生孽理或然，何至万间屋俱赤。", 
            "人火日火天火灾，如此奇祸诚堪恻。", 
            "何况洪范五行志，炎上之兆乃兵革。", 
            "果尔劫火将复燃，柳州有书贺不得。", 
            "我无其位逢其时，侧身焉敢忘修德。", 
            "巷南巷北多哭声，寄语长官好矜惜。", 
            "水懦火烈调其平，莫对焦原空唧唧。"
        ], 
        "title": "火炎行", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "不闻欸乃声，但见山水绿。", 
            "烟雨昼濛濛，人在青溪曲。"
        ], 
        "title": "蔡杏垣山水画册 其四", 
        "type": "古风", 
        "yun": "沃"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "男儿重横行，亡命作山贼。", 
            "驱之军旅间，一举还两得。", 
            "既可安乡闾，兼以报君国。", 
            "慷慨赴军门，风云为生色。"
        ], 
        "title": "前从军行，仿杜前出塞体九首 其一", 
        "type": "古风", 
        "yun": "职"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "丈夫志四方，何况无妻子。", 
            "平旦见军书，薄暮辞乡里。", 
            "性命托旗枪，前行办一死。", 
            "白浪高于山，吞声渡海水。"
        ], 
        "title": "前从军行，仿杜前出塞体九首 其二", 
        "type": "古风", 
        "yun": "纸"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "八尺生番布，裁为战士衣。", 
            "鸟枪白如练，能击飞鸟飞。", 
            "出门别亲故，有泪不肯挥。", 
            "英雄期马革，何用室家为？"
        ], 
        "title": "前从军行，仿杜前出塞体九首 其三", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "朝上沙合船，暮赴九龙山。", 
            "半夜戈相拨，军行积雪间。", 
            "□炮一声响，彼军胆皆寒。", 
            "斩杀万馀级，士卒未朝餐。"
        ], 
        "title": "前从军行，仿杜前出塞体九首 其四", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "生长不霜天，目未睹冰雪。", 
            "夜来六出花，手足为皴裂。", 
            "万幕，代艹寂无声，刁斗寒不咽。", 
            "明朝饮马窟，层冰凝积血。"
        ], 
        "title": "前从军行，仿杜前出塞体九首 其五", 
        "type": "古风", 
        "yun": "屑"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "吮血健精神，吞心养胆气。", 
            "生不读兵书，用奇出人意。", 
            "潜伏草莽间，杀人等游戏。", 
            "一粒铅如星，中有万夫泪。"
        ], 
        "title": "前从军行，仿杜前出塞体九首 其六", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "军中有犒赏，金帛邱山高。", 
            "呼卢争一掷，百万如秋毫。", 
            "行装典鬻尽，只手归蓬蒿。", 
            "乃知轻性命，原不重钱刀。"
        ], 
        "title": "前从军行，仿杜前出塞体九首 其七", 
        "type": "古风", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "大贼作主将，小贼为偏裨。", 
            "杀人如草菅，野战谁能支？", 
            "抚驭一失所，化为狐与狸。", 
            "哀哉绿林辈，可用还可疑。"
        ], 
        "title": "前从军行，仿杜前出塞体九首 其八", 
        "type": "古风", 
        "yun": "支"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "跃马延平津，剑气射牛斗。", 
            "双龙去不还，战骨已成朽。", 
            "世乱功名轻，封侯到屠狗。", 
            "荣耀归里闾，英雄耻为偶。"
        ], 
        "title": "前从军行，仿杜前出塞体九首 其九", 
        "type": "古风", 
        "yun": "有"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "封侯无相骨，际会须风云。", 
            "君看牧羊儿，一胜拜将军。", 
            "粤西有巨盗，十载烟尘昏。", 
            "蔓延及浙水，召募急如焚。", 
            "投辕授旗甲，万马如蜂屯。", 
            "男儿身许国，生死安足论。", 
            "努力事戎行，及时当树勋。"
        ], 
        "title": "后从军行，仿杜后出塞体五首 其一", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "岂无绿营兵，羸弱不堪用。", 
            "不教驱而战，毋乃邹鲁鬨。", 
            "诛求到县官，刍茭罄所供。", 
            "出门如虎狼，百里为骚动。", 
            "未立尺寸功，已觉威权重。", 
            "他日封侯归，闾里谁敢从？"
        ], 
        "title": "后从军行，仿杜后出塞体五首 其二", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "朝渡沧溟去，暮出仙霞关。", 
            "凉月照大野，白骨高于山。", 
            "敌兵三十万，合围成一团。", 
            "羽书如流星，请援来百蛮。", 
            "士卒饲豺虎，将帅徐要官。", 
            "坚壁但自守，何敢望生还！"
        ], 
        "title": "后从军行，仿杜后出塞体五首 其三", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "不见关山苦，安知征戍愁！", 
            "他乡异水土，服食多不侔。", 
            "野宿畏卑湿，露眠出风飕。", 
            "十夫九病疫，何以负戈矛？", 
            "贼来忽忘疾，抱创争出头。", 
            "军中无药饵，饮血病已瘳。"
        ], 
        "title": "后从军行，仿杜后出塞体五首 其四", 
        "type": "古风", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "昔赴常山县，今往衢州城。", 
            "昔日三千卒，今日万人行。", 
            "从军日以众，租税日以增。", 
            "卖犊买刀剑，田园去不耕。", 
            "一曲浪死歌，最易摇民情。", 
            "寄语长官者，防患须未萌。"
        ], 
        "title": "后从军行，仿杜后出塞体五首 其五", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "古来无英雄，成名半天幸。", 
            "唯有诸葛公，事业隆中定。", 
            "抵掌话三分，乾坤若悬镜。", 
            "后来所设施，一一操券胜。", 
            "问其所以然，淡泊兼宁静。", 
            "二语足千古，微言阐孔、孟。", 
            "姚江误良知，勋业亦相称。", 
            "如何后生辈，开口肆讥评。", 
            "攻诘到阴私，立心毋乃佞。", 
            "我欲扫蜉蝣，万古嚣尘净。", 
            "大雅久不作，哇声谁放郑？"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "汉儒专标榜，宋儒尚攻击。", 
            "此论一以开，前贤何所适？", 
            "曹寺分水火，朝堂生荆棘。", 
            "既树君子仇，仍寻古人隙。", 
            "六经如埃尘，毫芒严缕析。", 
            "卮言日夕驰，卷轴邱山积。", 
            "咄咄西河叟，独与紫阳敌。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "壬戌二月二十二，春风习习花明媚。", 
            "林逋折柬开华筵，一县名流今日聚。", 
            "是时四野尽成狂，烧香作会等儿戏。", 
            "纷纷肉食不知谋，但坐高堂唯卧治。", 
            "君子防患贵未萌，杞人忧天在无事。", 
            "九十九峰夕照黄，对此茫茫百忧至。", 
            "金陵烽火达钱塘，徵召年年来驿使。", 
            "酖毒由来生宴安，太平焉可忘武备？", 
            "人生浩气秉乾坤，报国何须权与位！", 
            "但教友助循古风，自保一方即忠义。", 
            "诸公矫矫人中豪，绸缪未雨真高谊。", 
            "愧我雕虫非壮夫，才弱不堪供指臂。", 
            "因君慷慨发悲歌，把酒劝君且一醉。", 
            "树头喔喔晨鸡鸣，为君起舞别君去。"
        ], 
        "title": "北投埔义士林锡爵招同林文翰舍人、邱石庄、简荣卿孝廉、洪玉昆明经及各巨姓头人宴集倚南轩，计议防乱事宜，即席赋赠", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "仓皇辞长官，低徊别妻子。", 
            "岂不怀艰虞，生平感知己。", 
            "弦高犒秦师，荆轲度易水；", 
            "缅彼市井儿，树立乃如此。", 
            "矧我七尺躯，家国交相倚。", 
            "乘兹鼎沸时，抽薪犹及止。", 
            "峨峨茭荖山，北望暮云紫。", 
            "仰视黄鹄飞，一举翔千里。", 
            "加鞭策驽骀，我行殊未已。"
        ], 
        "title": "三月十六日，奉宪命往南北投联庄遇乱，避居牛牯岭，即事述怀 其一", 
        "type": "古风", 
        "yun": "纸"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "薄暮投山庄，杯酒互相庆。", 
            "父老三五人，问名半同姓。", 
            "艰难出简书，慷慨论王命。", 
            "愧非守土官，栖栖毋乃佞。", 
            "一炊而百扬，众寡常不胜。", 
            "夜来闻笳声，烽火四山应。", 
            "抬头望乡关，旌旗蔽岩磴。", 
            "流涕寂无言，俯首看刀柄。"
        ], 
        "title": "三月十六日，奉宪命往南北投联庄遇乱，避居牛牯岭，即事述怀 其二", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "刀柄铁环环，摩挲日三百。", 
            "携将沧海去，邂逅孙宾石。", 
            "旷野夕悲风，阴云悽以黑。", 
            "慷慨发高歌，白云为之匿。", 
            "采薇供夕餐，拾橡充朝食。", 
            "悽怆杜陵叟，流离辽海客。", 
            "家乡在何处，远望泪沾臆。"
        ], 
        "title": "三月十六日，奉宪命往南北投联庄遇乱，避居牛牯岭，即事述怀 其三", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "午山一回首，百里尘茫茫。", 
            "有客从北来，相逢歧路傍。", 
            "牵裾引之近，急问弟与娘。", 
            "客言贼如毛，揭竿万万行。", 
            "红旗蔽白日，刀戟相低昂。", 
            "前头载妇女，后头括金珰。", 
            "杀人但闻声，乌能审其详。", 
            "三问不吾对，涕泗沾衣裳。"
        ], 
        "title": "三月十六日，奉宪命往南北投联庄遇乱，避居牛牯岭，即事述怀 其四", 
        "type": "古风", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "空谷有幽兰，岁久生荆杞。", 
            "春风时一花，绿叶何靡靡。", 
            "抱此王者香，掩没榛𣙷里。", 
            "采佩虽无人，芬芳常在己。", 
            "遥睇茳与蓠，葳蕤被江沚。", 
            "九畹长莓苔，怅望隔秋水。"
        ], 
        "title": "咏怀 其一", 
        "type": "古风", 
        "yun": "纸"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "寒色上枯桐，凉飔吹古柳。", 
            "仰视浮云飞，白衣变苍狗。", 
            "感此百虑并，思君行役久。", 
            "披榛采芳兰，榛多刺伤手。", 
            "不惜妾手伤，但念君情厚。", 
            "千里一寄赠，誓永不相负。"
        ], 
        "title": "咏怀 其二", 
        "type": "古风", 
        "yun": "有"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "精卫填沧海，衔石不辞劳；", 
            "杜鹃思故国，啼血长自号。", 
            "古来奇杰士，志气与天高。", 
            "仲连耻帝秦，正平辱骂曹。", 
            "片语夺狂魄，万古称人豪。", 
            "生非重泰山，死非轻鸿毛。", 
            "叹息此风靡，涕泣沾衣袍。"
        ], 
        "title": "咏怀 其三", 
        "type": "古风", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "壮士鄙雕虫，千金买一剑。", 
            "骑马出国门，凛凛吐光燄。", 
            "斩蛟恶水溪，剸虎清风店。", 
            "恩怨身未酬，风尘人已厌。", 
            "登高望中原，生灵正昏垫。", 
            "中夜一投袂，雷霆起帷幨。", 
            "鸡鸣非恶声，去去勿回念。"
        ], 
        "title": "咏怀 其四", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "举世尚散诞，陶公独任真。", 
            "茫茫千载后，为我指迷津。", 
            "置身羲皇上，抗志怀、葛民。", 
            "偶逢天地醉，饮酒以全身。", 
            "竭力勤农亩，馀事作诗人。", 
            "松菊三径秀，榆柳一家春。", 
            "即此是桃源，何处寻避秦。"
        ], 
        "title": "咏怀 其五", 
        "type": "古风", 
        "yun": "真"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "虎子山，禾芄芄，昔时民田今在官。", 
            "官家有田万千顷，取诸顽民民不省。", 
            "田园父老为予言，此是当时陈家园。", 
            "陈家昔日擅豪华，侠少盈门囚在家。", 
            "市上杀人官不问，栏中盗牛谁敢拿？", 
            "盗牛杀人不知数，可怜天狗堕门户。", 
            "朝悬大纛拟侯王，暮上槛车作囚虏。", 
            "田园万顷金千亿，输入官仓藏不得。", 
            "六亲散尽缌麻空，不论老少皆诛殛。", 
            "至今春雨杏花时，麦饭无人祭寒食。", 
            "寒食年年春复秋，桑麻依旧绿阴稠。", 
            "惟闻陇上耕耘处，夜夜鬼哭声呦呦。", 
            "声呦呦，诉悲愁；", 
            "前人田地后人收，后人不悟前人忧。", 
            "君不见唐朝锄菜翁，临刑泪交流；", 
            "又不见今日虎子山之田兮，苗油油？"
        ], 
        "title": "虎子山歌", 
        "type": "古风", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "霜铃夜语诃林黑。", 
            "送芳尘，雨连陌。", 
            "断鹭稀芦共头白。", 
            "动横塘词客。", 
            "相思泪点黄金滴。", 
            "怕园英，为无色。", 
            "鸣籁空山静时觅。", 
            "罢洒风邻笛。"
        ], 
        "title": "滴滴金", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "峭香不许闹蜂闻。", 
            "未来春。", 
            "记得相逢如梦、作梨云。", 
            "浪吟千树身。", 
            "此时一点见花真。", 
            "掩孤颦。", 
            "漫想明朝花在、客愁新。", 
            "半妆浑绝伦。"
        ], 
        "title": "鬲溪梅令 僧院早梅一花先放", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "红玉。几度照花银蜡烛。", 
            "麝云檀雾温燠。旧屏经雨绿。", 
            "梦中记传天曲。沸帘筝语促。", 
            "沈郎频缓腰束。散珠量满斛。"
        ], 
        "title": "归国谣", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "苔点。傍槛绣尘金潋滟。", 
            "照楼黄月方崦。学妆人冉冉。", 
            "玉匣凤弦闲掩。蠹纨乾泪染。", 
            "白头宫女多感。听歌心事减。"
        ], 
        "title": "归国谣", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "此花除我更无邻。", 
            "犹是隔年春。", 
            "窥墙便欲深心许，岁华静、蜂蝶逡巡。", 
            "香讯懒对，闲门早闭，各自过黄昏。", 
            "何郎词笔久销魂。", 
            "垂老尚情亲。", 
            "小楼绣被熏香罢，又还念、空谷佳人。", 
            "输与夜来，一方明月，流水二三分。"
        ], 
        "title": "一丛花 邻西一废园新种梅数十株，连日六禾来讯，余未有以应也。偶出见花，喜报六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "云端。", 
            "鸣环。", 
            "檐间。", 
            "下群仙。", 
            "芳妍。", 
            "虬龙凤凰驮婵娟。", 
            "午灯风定禅圆。", 
            "人意闲。", 
            "展画夜窗看。", 
            "彼美知我兮忍寒。", 
            "旧榕翠窈，来去何年。", 
            "此花见在，犹染南朝麝烟。", 
            "花似雪兮泠然。", 
            "雪似花兮无言。", 
            "萧梁随逝川。", 
            "浮图依天边。", 
            "此地足流连。", 
            "赋诗谁是何逊贤。"
        ], 
        "title": "醉翁操 六榕寺园亭赏梅，铁禅上人出图属题", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "结鸥邻，寻酒伴，尘事记来少。", 
            "门系渔船，刚道草堂好。", 
            "野桥几树官梅，角声归马，暗惊断、绿情红调。", 
            "旧行到。", 
            "梦廊无主风花，亲人在鱼鸟。", 
            "灯火邻家，年语待莺报。", 
            "那回拚忍清寒，清寒休诉，漫吹入、边愁如草。"
        ], 
        "title": "祝英台近 岁晚掩关，闻塘西有戍垒", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "蝶粉融酥，残梦早莺金谷。", 
            "钿箫犹恋，奈东风暗促。", 
            "梨苑闭雨，潋滟春情盈掬。", 
            "黄昏应是，怨红愁绿。", 
            "一笑香兰，趁无人、计念熟。", 
            "凤箱重绮，理幽单半幅。", 
            "泉华自浇，翠冷一簪寒玉。", 
            "心灰长付，玳筵银烛。"
        ], 
        "title": "传言玉女 闻雪娘将忏绮，词以坚之。亦好闻隐遁之意也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "淡日楼台，销凝粉融金滟。", 
            "杏墙窥燕，笑新妆乍欠。", 
            "笙箫梦冷，半晌风幡微飐。", 
            "凡尘流水，午钟清梵。", 
            "旧迹江南，落花时、泪暗染。", 
            "郢歌饶怨，冻春山两点。", 
            "维摩丈室，只有天花能艳。", 
            "佳邻千万，布金谁赚。"
        ], 
        "title": "传言玉女 雪娘卜邻萧寺，再拈此解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "绿酒新醅，黄柑旧俎，看春不到尘土。", 
            "镜涯关了闭门，黛色暗愁琐户。", 
            "榆关柳塞，料不是、东风行处。", 
            "误玉人、羌笛旗亭，唱入少年金缕。", 
            "青未上、凤鞋丽句。", 
            "红乍惹、燕钗茸绪。", 
            "已怜挑荠多阴，更堪采兰倦侣。", 
            "花风廿四，第一记、今番无雨。", 
            "算钿箫、犹恋红梅，待等带伊寻去。"
        ], 
        "title": "东风第一枝 壬戌岁不尽十日立癸亥春，忆史梅溪、高宾王有词。爰和梅溪，并约六禾各赋", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "霜角宵吟，酒阑多少残灯事。", 
            "雁声谁系。", 
            "西北浮云蔽。", 
            "芳意天涯，目极春归际。", 
            "椒杯洗。", 
            "旧兰清泚。", 
            "屏在东风底。"
        ], 
        "title": "点绛唇 岁除，与韩树园夜话", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梦仙路杳。", 
            "壶天初养娇小。", 
            "旋洗露花，金井清晓。", 
            "腰细袅。", 
            "想为春瘦了。", 
            "枝头巧。", 
            "换东风旧笑。", 
            "艳辰回首，花笺无限情调。", 
            "比花又老。", 
            "何况人年少。", 
            "一点关怀抱。", 
            "樱素好。", 
            "看有谁解道。"
        ], 
        "title": "垂丝钓 瓶桃花落结子，娇俊可爱。歌以赏之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "骤暖花熏人醉，絮绵吹又多。", 
            "看尽日、变几阴晴，闲风景、恁费消磨。", 
            "斜阳家家树色，鞦韆外、梦迹尘艳波。", 
            "念谢堂、客燕无聊，飞来晚、怅失人世何。", 
            "淡淡故山睇蛾。", 
            "旗亭事去，无因更遣颜酡。", 
            "病榻维摩。", 
            "有园菜、与寒锉。", 
            "青烟汉宫流恨，渐迤逦、到修萝。", 
            "鹃声泪和。", 
            "愁红怨紫外，生寸荷。"
        ], 
        "title": "绮寮怨 寒食", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "酒垆残日山河渺。", 
            "怅陈迹、依稀梦到。", 
            "酽灯凉语浥春潮，古调。", 
            "倚红箫、未拟教。", 
            "清明道。", 
            "飞莺长草。", 
            "念吹笛、邻人自老。", 
            "只除杨柳不风流，坐悄。", 
            "有提壶、共旧好。"
        ], 
        "title": "杏花天影 桥西旧酒家邻吴伯篯故居", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "海燕逐春潮。", 
            "寒食烟花尽放娇。", 
            "无奈长亭栖暮雨，潇潇。", 
            "那有斜阳梦谢桥。", 
            "珠字太无聊。", 
            "芳信江南次第抛。", 
            "心事蒙蒙残絮畔，吹箫。", 
            "西北高楼雁已遥。"
        ], 
        "title": "南乡子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "芳筵仍占禊渚。", 
            "日暮流莺语。", 
            "梦水分愁到，吟壶小，听风雨。", 
            "言笑惊断绪。", 
            "飞红去。", 
            "看尽丝杨舞。", 
            "黯凝伫。", 
            "孤鸿又逝，佳辰回首无数。", 
            "西窗烛在，最感不眠鹦鹉。", 
            "零落单襟共贵素。", 
            "歧路。", 
            "香兰心系幽阻。"
        ], 
        "title": "隔浦莲近拍 三月三日，黄园小集话旧，晦闻不终会先归", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "香台传绮字，断云雁北，片艳长离忧。", 
            "渐看春事短，次第风花，旅宿燕知愁。", 
            "登临故国，怕冷落、梨苑成秋。", 
            "惊梦回、绿阴如劝，乱絮点维舟。", 
            "淹留。", 
            "沧州残画，海市新绡，想佳人难偶。", 
            "浑未觉，伤春含泪，封素怜幽。", 
            "杯前爱听闲消息，正采兰芳渚夷犹。", 
            "盟鹭在，年年拼忆清游。"
        ], 
        "title": "渡江云 晦闻南归，匆匆数面，言仍当北去。及芍药期，为词促之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "岸柳看人迎送，樯燕去。", 
            "几日蜡烛青烟，风雨朝还暮。", 
            "流莺一晌销凝，劝客无多语。", 
            "前度。", 
            "点点飞花到何许。", 
            "花解远，但白浪、跳鱼舞。", 
            "泪眼看春，愁落故山芳杜。", 
            "争得相携，短楫轻鸥斗新句。", 
            "梦绕蒹葭渌浦。"
        ], 
        "title": "荔枝香近 越翼日得晦闻书，知即开船，倚歌以送", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "伤春无极。", 
            "向茸窗底，倦绪慵织。", 
            "蛮花过眼谁主，曾行到处，蛛尘摇壁。", 
            "杜宇天涯渐少，倩谁劝残客。", 
            "又淡淡、鸦点斜阳，傍水依林弄颜色。", 
            "西园旧俎黄莺识。", 
            "但闲心、一往经年隔。", 
            "空杯自洗流景，沉恨去、水宽天窄。", 
            "染泪苍苔，珍重东风，与扫尘迹。", 
            "待拚了都不思量，坐久如何得。"
        ], 
        "title": "雨霖铃", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "点茵残絮，梨苑幽芳歇。", 
            "愔愔燕飞帘户，缥缈惊鸿绝。", 
            "中座筝弦似语，过眼花风掣。", 
            "清游兰楫。", 
            "相逢曲水，心字罗衣绣重叶。", 
            "漓漓襟上是酒，眼底人全别。", 
            "亭榭多宴依然，彩笔都捐箧。", 
            "团扇新裁样小，不似当时月。", 
            "欢情难惬。", 
            "宫词幽怨，送了春归向谁说。"
        ], 
        "title": "六么令", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "垂珠㔩叶，袅糺枝金缕，趁节迎风步微逗。", 
            "恁唐宫标致，汉殿轻盈，浑不许、偷眼杜陵延寿。", 
            "梁园珍重意，绝代丰姿，应仗传神出纤手。", 
            "玉雪两相欢，宝髻天花，也祗合、才人消受。", 
            "笑宛转、先期报琼瑶，认一角猩泥，好春酣透。"
        ], 
        "title": "洞仙歌 爰居阁主倩今雪女士模周文矩玉步摇图为瓶斋主人寿，图成徵题，因戏作此解", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "听江城落叶，又砧杵、乱哀蝉。", 
            "甚精爽销磨，香缯曳影，蕙帐凝烟。", 
            "还怜。", 
            "新洲老去，误笼鹦几度唤婵娟。", 
            "漫道逢人意绪，归来费泪鸾笺。", 
            "银蟾。", 
            "低户照无眠。", 
            "旧恨总难捐。", 
            "怅极目征程，刀环梦断，翠袖寒添。", 
            "他年。", 
            "相期素约，共名山灯火伴吟编。", 
            "应是金钿愿稳，玉箫重话前缘。"
        ], 
        "title": "木兰花慢 和青萍居士悼亡姬之作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "十丈旃檀，甚弹指、乍现荼罗莲国。", 
            "诸宝璎珞庄严，珠鬘晃金碧。", 
            "宏四愿、寻声度厄，俨礼补、弥陀遗迹。", 
            "绀马朝飞，天琴画下，音妙灵匹。", 
            "叹垂老、萍泊三涂，待凭乞、金簏抉缠幕。", 
            "还又劫灰扬遍，舞洪涛声急。", 
            "分瑞露、天心悔祸，普南洲、共被慈力。", 
            "且化玉帛干戈，岁清时谧。"
        ], 
        "title": "琵琶仙 次韵和青萍居士毗卢寺扶桑十一面观音丈六瑞像", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "西风一叶铿梧韵，平牵夜窗幽梦。", 
            "梦里溪山，云深院宇，犹识神清仙洞。", 
            "冰轮乍涌。", 
            "映大地霏琼，诸天凝汞。", 
            "障袂层霄，笑看尘世沸醯瓮。", 
            "年光迢递易晚，怅江湖路阻，难驾飞鞚。", 
            "雁后芳期，琴边俊语，都付啼螀偷送。", 
            "閒愁万种。", 
            "待写入奇怀，故人谁共。", 
            "倦影灯前，玉蟾窥画栋。"
        ], 
        "title": "齐天乐 题赵叔雍高梧轩填词图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "相携人月双圆候，佳气郁珑葱。", 
            "凤翘金缕，琼枝玉杵，并影春侬。", 
            "应多乐事，评量奇字，商略眉峰。", 
            "芸香清伴，风帘咏絮，汗简雕龙。"
        ], 
        "title": "人月圆 贺李功抍世兄新婚", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "太液承欢霞袖翥。", 
            "禁多少、玉酣红妩。", 
            "宫粉凝妆，仙云并影，缥缈淩波步。", 
            "一自移盘人暗去。", 
            "怕荒却、月明千亩。", 
            "怨笛沉烟，残萤飘水，梦断临平路。"
        ], 
        "title": "雨中花 戊寅荷花生日，社集分赋", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "倦羽江关，赋情何处同衿契。", 
            "临风遥忆玉珂人，跌宕长安醉。", 
            "奕世芸香共继。", 
            "咏芙蓉、金天镜里。", 
            "旧巢归燕，梦魇花愁，伤春无绪。"
        ], 
        "title": "烛影摇红 寿郭啸麓六十 其一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "沙合南台，故乡鸾凤蜚英异。", 
            "沧桑阅尽遂閒身，料理名山计。", 
            "馀事脂樱唾腻。", 
            "斗芳菲、词场青兕。", 
            "瀣楼还羡，作健逢辰，谟觞清閟。"
        ], 
        "title": "烛影摇红 寿郭啸麓六十 其二", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "泛玉歌阑，闹红妆褪，野塘零乱斜晖。", 
            "又凉蝉唱晚，倦柳沦漪。", 
            "露重瑶房欲坠，烟昏青镜都迷。", 
            "佳期过却，水天清梦，输与鸥知。", 
            "锦鳞波远，荡尽兰桡，采香人到应迟。", 
            "还暗忆、巴池飐雨，潘鬓萦丝。", 
            "碎影犹怜翠被，馀酲空想娇姿。", 
            "西风后夜，寒蛩蓼溆，替写相思。"
        ], 
        "title": "雨中花慢 秋荷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "玉恨昙欢一梦醒。", 
            "踪迹楚江萍。", 
            "征裳不浣酒痕青。", 
            "留待与、话飘零。", 
            "长亭烟柳，长堤芳草，何处是归程。", 
            "几回消息盼帘旌。", 
            "应共我、此时情。"
        ], 
        "title": "燕归梁 题陈君任佳住楼词意图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "无情渡口垂杨树，不绾行舟。", 
            "分付东流。", 
            "最怕黄昏泊石头。", 
            "天涯影事孤蓬梦，好语难酬。", 
            "一曲离讴。", 
            "秋雨如人泪不收。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "洞房红烛花枝暖。", 
            "宿酒不辞金爵满。", 
            "别来几度对良宵，风月祗供肠寸断。", 
            "石城柳老莺声啭。", 
            "去住青春人意短。", 
            "明朝两袖拂蘋烟，又向溪山迷泪眼。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "碧天云，河汉鹊。", 
            "耀我绣襦金络。", 
            "绿窗花好不归家，惆怅旧阑庭角。", 
            "袅沉檀，浮晚酌。", 
            "月澹千家帘幕。", 
            "蕙烟兰露待君来，此意更无人觉。"
        ], 
        "title": "满宫花 七夕", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "花光凉节夜痕秋。", 
            "人在小红楼。", 
            "残梦兀遥灯影，惊心疑漾帘钩。", 
            "屏山归路，青芜沙外，稚柳江头。", 
            "渐是兰桡荡尽，倚阑无那凝眸。"
        ], 
        "title": "朝中措", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "梦魂惯识春庭路。不抵仙源误。", 
            "争知重到尽魂销。最是当时依样、月华娇。", 
            "画廊检点泥痕在。漫共辞巢悔。", 
            "断肠何处说酬恩。一度花开一度捲帘人。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "意气拿云忆昔年。", 
            "当筵借箸画山川。", 
            "功名欹枕看飞鸢。", 
            "草檄未成憎命达，酬恩何计受人怜。", 
            "一龛云卧送华颠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "禁暖禁寒风信恶。", 
            "雨滴空阶，閒飏鞦韆索。", 
            "满眼情怀还似昨。", 
            "弸彋故故吹罗幕。", 
            "漫道新欢迷旧乐。", 
            "窥玉墙东，未许三年约。", 
            "直抱此情归碧落。", 
            "他生铸就今生错。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "枣花西院。", 
            "弄语闲莺燕。", 
            "已是闻声情不浅。", 
            "况道恁时相见。", 
            "尊前别有风流。", 
            "三生同梦扬州。", 
            "剪取吴淞江水，输他一段凝眸。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "凤葆霓旌列画看。", 
            "兰舟箫鼓荡漪澜。", 
            "更飘仙乐满人间。", 
            "廿载华胥惊梦破，三秋烟柳倦凭栏。", 
            "西征往事忆长安。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "强支颐，慵整髻。", 
            "疑喜疑嗔，离合回还意。", 
            "门外日高犹睡里。", 
            "不管春风，浩荡移人世。", 
            "会时难，别轻易。", 
            "晓月残星，心事嗤迷际。", 
            "欲草鱼笺偏不寐。", 
            "几许安排，饤饾相思字。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "漏泄瑶台事有无。", 
            "香心密印未模糊。", 
            "一编衔袖蕊珠书。", 
            "广乐既张天酩酊，模觞初闭地清娱。", 
            "人间差认白鸠符。"
        ], 
        "title": "浣溪沙 效海日楼体", 
        "type": "词", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "海外天留见面缘，两家儿女话缠绵；", 
            "谁知识得荆州后，烽火惊心又一年。"
        ], 
        "title": "怀人诗七首 其一 林锡三太史", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "文字风流老郑虔，一官爱客苦无毡；", 
            "诸生散后烽烟起，不识何人肯赠钱！"
        ], 
        "title": "怀人诗七首 其二 彭文宇广文", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "记从福地买归舟，刻烛催诗夜未休；", 
            "一片冰壶清见底，何人得比韦苏州！"
        ], 
        "title": "怀人诗七首 其三 韦玉叔孝廉", 
        "type": "绝句", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "谁驱市井作乡兵，饮血医疮更守城；", 
            "横海他年论竹帛，合将七宝祀书生。"
        ], 
        "title": "怀人诗七首 其四 家子安明经", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "裘带翩翩脱俗情，张郎才调本天成；", 
            "双瞳剪水身如玉，风度依稀似九龄。"
        ], 
        "title": "怀人诗七首 其五 张策六拔元", 
        "type": "绝句", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "倚马才高卢照邻，弓弯六石笔千钧；", 
            "阴符一卷埋头读，何可今朝无此人！"
        ], 
        "title": "怀人诗七首 其六 卢辑五上舍", 
        "type": "绝句", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "咫尺关山道路分，相思几度赋停云；", 
            "伤心耆旧凋零后，海外论诗独有君。"
        ], 
        "title": "怀人诗七首 其七 家放梅拔元", 
        "type": "绝句", 
        "yun": "文"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "寂寞空山岁又经，出门今始到前汀；", 
            "随缘且共村翁醉，不是嬉春要踏青。"
        ], 
        "title": "正月八日村翁邀饮", 
        "type": "绝句", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "频年奔走盗纵横，忽听优歌眼渐明；", 
            "忘是乱离忘是客，随人踏月到三更。"
        ], 
        "title": "上元夜看烟火有感 其一", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "放来烟火十三层，彻夜喧阗斗綵灯；", 
            "牵著老夫垂一泪，故园□炮正飞腾。"
        ], 
        "title": "上元夜看烟火有感 其二", 
        "type": "绝句", 
        "yun": "蒸"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "请援何人涉险来，黄云四塞道途开。", 
            "将军养重如胡贾，辜负包胥哭几回。"
        ], 
        "title": "感事 其一", 
        "type": "绝句", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "昆明劫起血成河，猿鹤沙虫委逝波。", 
            "死是众人功一将，战场从古不平多。"
        ], 
        "title": "感事 其二", 
        "type": "绝句", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "一别山城已两年，初归犹自怯烽烟。", 
            "荆榛塞遍来时路，几度停舆不敢前。"
        ], 
        "title": "乱后初归里中 其一", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "平芜一望绿连天，白骨槎枒尚满田。", 
            "莫道近乡情更怯，来人相对也潸然。"
        ], 
        "title": "乱后初归里中 其二", 
        "type": "绝句", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "沧桑回首总伤情，旧日楼台一望平。", 
            "僮仆不知陵谷变，向人犹问定军城。"
        ], 
        "title": "乱后初归里中 其三", 
        "type": "绝句", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "定军山下草萋萋，几处颓垣卧蒺藜。", 
            "乡里到来偏不识，却教舆子问东西。"
        ], 
        "title": "乱后初归里中 其四", 
        "type": "绝句", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": "七言绝句", 
        "text": [
            "败垣围井长黄花，日落寒烟绕郭斜。", 
            "莫问旧时王谢宅，寻常百姓已无家。"
        ], 
        "title": "乱后初归里中 其五", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "卅年不见江亭雪，老顾犯寒迹前辙。", 
            "城南冷人得两三，联句僧窗慰孤孑。", 
            "西山入云怪相避，乾苇戴花愁压折。", 
            "微阳欲吐阴旋凝，薄饮频消气不热。", 
            "岿然劫后竟我待，惭愧鬓华照飘瞥。", 
            "此人此景能几逢？影事陈陈更休说。", 
            "忧时阅道吟立就，乞外诚斋行复别。", 
            "却因难弟忆兀方，白战故山久弦绝。"
        ], 
        "title": "雪中过石遗招同尧生昀谷登陶然亭", 
        "type": "古风", 
        "yun": "屑"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "谪仙非谪乃其游，坡公故是仙者流。", 
            "谷神出世八百秋，禁网所脱声画留。", 
            "陶斋好古苏斋侔，梁髯新来趣命俦。", 
            "图书色香逾荐羞，陈以飨客餍客求。", 
            "嗟公于世生何雠？死作奎宿谗始休。", 
            "已灰之木不系舟，孰者龟鹤孰蜉蝣？", 
            "往来人海髯如鸥，此会欻若风中沤。", 
            "主人诗好难为酬，雪大能上西山不？"
        ], 
        "title": "陶斋招为柬坡生日节庵新至信宿即归陶斋有诗索和", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "街西三寺无一存，慈仁独以松留痕。", 
            "双松成三久代嬗，望古销尽渔洋魂。", 
            "山光满镜昔登阁，戒公息叟遗孤墩。", 
            "顾阎龛火接凉翠，中有梵籁无尘喧。", 
            "讵知转眼便泡影，窑像指画同泥洹。", 
            "三松倔强天所赦，物外不动宁非尊？", 
            "人间何世独也正，后秀足可追金元。", 
            "欲知未来视过去，诗成图就吾何言！"
        ], 
        "title": "二月二日温毅夫御史招同访松旧慈仁寺", 
        "type": "古风", 
        "yun": "元"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "花朝无一花，却造花之寺。", 
            "佛扃僧亦去，荒寂可吾意。", 
            "喜无城郭遮，西山青到地。", 
            "天然有水竹，野步随所至。", 
            "此来或是梦，往迹忍追记？", 
            "暝近雪且成，阴寒趣归辔。"
        ], 
        "title": "花朝集花之寺", 
        "type": "古风", 
        "yun": "寘"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "胜地如胜朋，习处不知宝。", 
            "一从别后忆，反覆无不好。", 
            "城隅一撮土，见我少还老。", 
            "君亦江海徒，及来共春讨。", 
            "西山为留雪，对客起画稿。", 
            "泠泠荻芽风，吹冻尽变潦。", 
            "座有思归人，庐瀑已挂抱。", 
            "何妨少濡滞，聊缓百忧捣。", 
            "他年或见怀，此会忍草草？", 
            "还寻旧酒垆，曛黑须醉倒。"
        ], 
        "title": "苏盦招集江亭时瘦唐将假归", 
        "type": "古风", 
        "yun": "皓"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "苇湾昔再至，先雨后过晴。", 
            "重寻亦雨中，含泪花盈盈。", 
            "今来荷未出，雪尽葭始萌。", 
            "朋欢既一新，物态还迭更。", 
            "独喜八十翁，犹能守轩楹。", 
            "旧游数朝士，约略记姓名。", 
            "却怪非花时，命俦顾出城。", 
            "山春不可即，况更新堤横。", 
            "低徊壁上题，迤逦水次行。", 
            "喧寂各取适，宁复知衰荣？", 
            "将诗当禊序，俯仰谁无情？"
        ], 
        "title": "苇湾禊集", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "无花常独来，况此丁香海。", 
            "暄风扇馨烈，紫白各璀璀。", 
            "海棠开已阑，牡丹未破蕾。", 
            "静女淡益姝，了无一尘浼。", 
            "追欢幸犹及，栝柏亦好在。", 
            "行宫剩枯槐，谁当禁樵采？"
        ], 
        "title": "法源寺丁香盛开酬赵尧生", 
        "type": "古风", 
        "yun": "贿"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "春光能醉人，花气酽于酒。", 
            "君诗夙餍我，香味比花厚。", 
            "枣花取名寺，近乃富鹿韭。", 
            "紫白冠以黄，墨者开最后。", 
            "红杏青松图，闻将还僧手。", 
            "但要选花易，韵事已仅有。", 
            "庭楸亦自花，镇与佛相守。", 
            "丁香西来阁，枯株顾老寿。", 
            "举觞酹朱王，诗魂常来否？"
        ], 
        "title": "曾刚甫招饮崇效寺花前", 
        "type": "古风", 
        "yun": "有"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "涉春行不留，胡子未为恝？", 
            "矧兹岵屺望，久矣昏晨缺。", 
            "亭林伤陆沈，益惧人纪绝。", 
            "嗟君一束管，沥尽方寸血。", 
            "东风日夜吹，新绿柳成列。", 
            "庐阜吾能忘，西山子忍诀？", 
            "载书寿二老，世事不可说。", 
            "或者念我曹，谢祠花底别。"
        ], 
        "title": "送胡瘦唐归江西", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "庄生状陆沈，离世类枯槁。", 
            "行藏绝意必，圣者故中道。", 
            "曩子宿吾楼，山云白浩浩。", 
            "廿年海三变，长望出日杲。", 
            "深根宁小行？楼成子亦老。", 
            "顾怀将压惧，蓄念斡洪造。", 
            "东来更袖手，归去趁芳草。", 
            "曰艾未遽衰，一室安事扫？", 
            "交兴与交丧，争此千金保。", 
            "颓暮吾合休，吾楼且自宝。"
        ], 
        "title": "题苏盦海藏楼图卷", 
        "type": "古风", 
        "yun": "皓"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "钓徒落尘网，见水如放归。", 
            "闽江划双流，君我各一涯。", 
            "烟波老忍割，来与风埃期？", 
            "通河源玉泉，放闸清沦漪。", 
            "秋泛昔有图，况及初夏时。", 
            "葭菼雨新沐，船过凫群飞。", 
            "依稀家江景，所欠青山围。", 
            "乞君为我图，逝将寻旧矶。", 
            "鸥鹭正责诺，素衣幸未缁。"
        ], 
        "title": "畏庐招泛通河", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "西湖西山迭宾主，五载还同月中语。", 
            "萧森松际无留云，多感龙天为收雨。", 
            "昔君城居阅兵火，谁识山刹并焦土？", 
            "佛摧塔坏过者悲，况我三宿迷处所。", 
            "兹庵幸完足坐卧，不独松寿柏亦古。", 
            "去秋与客一再至，准拟长夏借逃暑。", 
            "君持茗芽龙井来，共就龙口掬泉煮。", 
            "夜深细响合松籁，净洗根尘见肺腑。", 
            "石梁看瀑君未餍，我老枕流宜石鼓。", 
            "世间何地无月明，到处松泉视人取。"
        ], 
        "title": "同颖生龙泉庵坐月", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "故山痼胸无可药，除借他山与磨错。", 
            "西山游熟羡北山，难得休闲试行脚。", 
            "沟沟取义水注谷，一谷中含百崖崿。", 
            "陵山西望已魂与，缚屩租驴趣晨作。", 
            "四更雨师忽破梦，胜负山灵视此博。", 
            "韩苏欺人祷辄应，天故无心孰厚薄？", 
            "能留三日会有晴，无那吾侪苦尘缚。", 
            "云峰隔崦晚奔凑，饱饭山庵恣谈谑。", 
            "庵中主人今汉南，此际相望定谁乐？"
        ], 
        "title": "同石遗郁庭藜观宰平游沟沟岩中途阻雨宿白鸰墩归来庵陶斋所营也", 
        "type": "古风", 
        "yun": "药"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "园林安可常？适然成主宾。", 
            "坐君绿阴中，疑与涧壑邻。", 
            "秋花断人肠，忍死经冬春。", 
            "僧房歘觏止，乃为隔世人。", 
            "谂君亦避兵，徙宅城南新。", 
            "顾念亭子上，槐龙谁与驯？", 
            "轩棂与墙藩，位置尽手亲。", 
            "故知皆幻缘，有图存一尘。", 
            "邂逅吾且恋，矧君永昏晨。", 
            "观颐重所养，大患正有身。", 
            "祁诗审晚年，味之如饮醇。", 
            "咸同贞元际，缅想馀悲辛。", 
            "叙图将归君，展读还频频。"
        ], 
        "title": "题何润夫养园圃用卷中祁文端旧韵", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "忠端吾乡贤，书画并奇恣。", 
            "夙藏砚山图，独立足正气。", 
            "梁髯炫我松，磊珂千里致。", 
            "别来岁云寒，再见定何地？", 
            "君今得此本，用笔特工致。", 
            "何爱写后游，赋语殆有契。", 
            "江山不复识，石砚眼出泪。", 
            "阅年近三百，望古更题识。", 
            "梦中鹤不归，去去人间世。"
        ], 
        "title": "黄忠端东坡后游赤壁图为黎露苑编修湛枝题", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "力子治小学，而以通于医。", 
            "五十守田里，不与金门期。", 
            "偶为人海游，想望中兴基。", 
            "儒术世弗尚，顾被方技知。", 
            "维时急变法，二圣方宵衣。", 
            "宗衮非间平，硕辅无韩琦。", 
            "大患讳自养，责效剂和微。", 
            "传宣无虚晨，赏赉使遝驰。", 
            "郭玉之所怖，越人固见几。", 
            "有庐城西南，爽垲于病宜。", 
            "花竹与果蓏，适情兼𤻲饥。", 
            "我来已改元，相见馀赍咨。", 
            "正有栋榱惧，岂徒弓剑悲。", 
            "省君插架书，犹是俸入遗。", 
            "窥源證诵籀，订赝穷轩岐。", 
            "此理东西同，新故何常师。", 
            "医国匪吾事，活人聊自怡。", 
            "每从谈姬岩，安能忘阳崎？", 
            "一壶处处可，所冀太平时。"
        ], 
        "title": "力轩举医隐庐", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "慰情涉林坰，乘霁得观穫。", 
            "人烟广莫野，十数即墟落。", 
            "黄云错蒲苇，弥望际丛薄。", 
            "沮洳自古然，潴防恃力作。", 
            "物穷例返本，敦俗孰农若？", 
            "耘耔以俟天，操蹄愿已约。", 
            "营田有遗迹，稍稍事芟斫。", 
            "犹似陶江佃，羡君好腰脚。", 
            "平生习畴垄，老顾无住著。", 
            "休日亦自难，相从一宿乐。"
        ], 
        "title": "鹅房观穫示轩举", 
        "type": "古风", 
        "yun": "药"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "秋深赴霜林，常恐风先我。", 
            "谁知前夕雪，断送陆浑火。", 
            "渥丹变焦墨，入画亦自可。", 
            "狂飙通夜号，千树晓不堕。", 
            "成毁时则然，造物测或叵。", 
            "君看初日丽，倏尔黑云裹。", 
            "却趁半晌晴，秘魔厓下坐。"
        ], 
        "title": "展重阳同石遗嘿园宿师子窝因过秘魔压", 
        "type": "古风", 
        "yun": "哿"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "狂风如雷不肯停，中有无数寒号声。", 
            "又疑控弦万骑下，欲曙不曙甘长醒。", 
            "去年今日泛舟处，立冬未届昨已冰。", 
            "大钧失柄五纪舛，不怪四气相侵陵。", 
            "何辜道旁冻死骨，谁实阶厉天无刑。", 
            "神州累棋更幅裂，熙熙贺厦宁异情？", 
            "馀生皈佛恋桑下，敢望身及黄河清？", 
            "团城松栝日相见，输汝历历金元明。"
        ], 
        "title": "九月二十九夜大风不寐作", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "终贾才气邹枚文，海西始归先识君。", 
            "苦将痛哭聒里耳，阎阖荡荡谁能闻？", 
            "至今追话辄自哂，嫠纬依然周已陨。", 
            "万言及上皇帝书，老尚卖文寄悲闵。", 
            "江楼剪灯梨与楂，望衡还往一钓艖。", 
            "廿年骥子亦千里，相对能勿双鬓华？", 
            "世风贵少例侮老，漫拥炉雪听宫鸦。", 
            "著书五车竟何有？尧桀是非付杯酒。", 
            "自循漠腊数躔离，且闰唐年介耆耇。", 
            "故乡橘熟红满林，霜中犹是平生心。", 
            "君如作亭颜楚颂，会约沈归联吟。"
        ], 
        "title": "赠几道", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "五代通文寺，于今迹尚存。", 
            "桑沧千佛古，风雨一灯昏。", 
            "地拓峰为壁，山盘石作门。", 
            "磨崖怀昔彦，苔藓蚀题痕。"
        ], 
        "title": "南法云寺", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "一卧东山寺，千年姓氏留。", 
            "相韩卑蒯彻，尊汉重班彪。", 
            "烈火终难动，高风孰与俦！", 
            "南丰凭吊处，台殿已芳邱。"
        ], 
        "title": "虞公庵", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "昔日逢仙处，苍苔满径斜。", 
            "山空无鹿迹，洞古尚榴花。", 
            "曲水时贤禊，东山故相家。", 
            "此间真福地，王谢漫相誇。"
        ], 
        "title": "榴花洞", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "万古无诸国，高城控百蛮。", 
            "秋风螺女渡，落日越王山。", 
            "形胜一千里，溪流卅六湾。", 
            "探奇多古迹，萝径几跻攀。"
        ], 
        "title": "冶城杂兴 其一", 
        "type": "律诗", 
        "yun": "删"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "石壁镌诗遍，摩挲几度过。", 
            "闽山临海尽，古寺入唐多。", 
            "黑夜闻山鬼，苍松挂女萝。", 
            "登台眺平楚，秋色满岩阿。"
        ], 
        "title": "冶城杂兴 其二", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "市镇邱墟后，重来独怆神。", 
            "一花开破屋，五里半流民。", 
            "俗悍官依盗，村荒鬼弄人。", 
            "耕桑资令尹，救敝在还淳。"
        ], 
        "title": "葫庐墩", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "乍过罗星塔，还看福斗山。", 
            "舟穿千岭曲，帆转一溪湾。", 
            "夜火明渔浦，人声出市阛。", 
            "前头烟树里，已是万安关。"
        ], 
        "title": "自南台江至水口 其一", 
        "type": "律诗", 
        "yun": "删"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "碧海流千里，青山转万重。", 
            "一钩茅店月，半夜鼓山钟。", 
            "水落鱼龙静，天清霜露浓。", 
            "明朝有风便，放柁快相逢。"
        ], 
        "title": "自南台江至水口 其二", 
        "type": "律诗", 
        "yun": "冬"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "啅雀噪前庭，春风岁又更。", 
            "卅年欣乍到，一第愧初成。", 
            "酌酒娱康母，焚香祝太平。", 
            "衣冠谁拜贺，门外马铃鸣。"
        ], 
        "title": "元旦", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "滚滚沙兼石，奔流疾似梭。", 
            "九州添黑水，一笑比黄河。", 
            "雷雨驰声壮，沧桑阅世多。", 
            "不堪频唤渡，平地有风波。"
        ], 
        "title": "浊水溪", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "蹭蹬沙连道，十年来往频。", 
            "好山重识面，旧路忽迷津。", 
            "崖险驴欺客，庄深狗吠人。", 
            "多情谢宗族，杯酒醉千巡。"
        ], 
        "title": "水沙连纪游 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "石与沙相搏，终朝殷怒雷。", 
            "水穿山腹过，舟掷浪心来。", 
            "两岸崖如束，四时花乱开。", 
            "有诗酬不得，深愧谢生才。"
        ], 
        "title": "水沙连纪游 其二", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "旧说珠潭屿，烟霞别有天。", 
            "烧山开鹿社，浮筏种禾田。", 
            "欲往嗟无伴，重游订后年。", 
            "桃源在何处，目极万峰巅。"
        ], 
        "title": "水沙连纪游 其三", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "岁岁干戈里，争雄气未残。", 
            "普天皆赤子，何地得贤官。", 
            "海熟鱼虾贱，山空鼠雀寒。", 
            "茫茫百川水，只手障狂澜。"
        ], 
        "title": "肚山漫兴 其一", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "市废犹存社，田荒半作园。", 
            "薄云不成雨，深树欲藏村。", 
            "稻熟鸟声乐，潮来龙气昏。", 
            "操戈悲骨肉，涕泣与招魂。"
        ], 
        "title": "肚山漫兴 其二", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "竟夕此静坐，寂寞一庭幽。", 
            "萤火自成夜，虫声不待秋。", 
            "野风落残果，山月睡喘牛。", 
            "无限心中事，吟来只自愁。"
        ], 
        "title": "山斋夜坐", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "不辨路何处，行行月影中。", 
            "虫吟千树碧，犬吠一灯红。", 
            "屈折迷新径，扶持仗小僮。", 
            "到家还不寐，閒坐理丝桐。"
        ], 
        "title": "夜行", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "咄咄缘何事，伤心独倚栏。", 
            "十年回首处，万感上眉端。", 
            "燕雀巢虽稳，豺狼驭尚难。", 
            "忧天空涕泣，无力障狂澜。"
        ], 
        "title": "春日有感", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "死亦寻常事，如君浩气存。", 
            "但知危授命，不向虏求恩。", 
            "篆卸忠尤盛，官卑节弥尊。", 
            "荒陬思德政，涕泣遍山村。"
        ], 
        "title": "钮贰尹殉节诗", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "独辟盈廷议，提师出海东。", 
            "千秋存大节，一死表孤忠。", 
            "骂贼眦皆裂，忧民泪未终。", 
            "炎荒崩砥柱，何处不沙虫！"
        ], 
        "title": "孔观察殉节诗 其一", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "不把科名鬻，清修绝代无。", 
            "五年持玉尺，一网尽珊瑚。", 
            "洙泗渊源远，乾坤节义孤。", 
            "招魂感知己，剪纸几遥呼。"
        ], 
        "title": "孔观察殉节诗 其二", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "仓卒传烽火，他乡破胆惊。", 
            "皇天开杀运，群盗忽盈城。", 
            "奔走欣无恙，团圞庆再生。", 
            "空山吾见汝，悲喜不胜情。"
        ], 
        "title": "城破，喜二弟挈家眷至 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "出郭才三日，思家抵一年。", 
            "无人问消息，何处脱烽烟。", 
            "握手惊初定，闻言泪未涟。", 
            "联床对灯火，破屋话缠绵。"
        ], 
        "title": "城破，喜二弟挈家眷至 其二", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "忽报孤城陷，苍茫百感新。", 
            "半生轻结客，此日愧知人。", 
            "拾橡杜陵叟，负薪朱买臣。", 
            "悲歌聊度日，不敢怨清贫。"
        ], 
        "title": "山居漫兴 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "一身如逐客，数日寄岩阿。", 
            "世乱乾坤窄，山深云雨多。", 
            "生涯依木石，时事阅兵戈。", 
            "不见天边鸟，高飞避网罗。"
        ], 
        "title": "山居漫兴 其二", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "寂寞空山里，无人独掩扉。", 
            "养茸麋鹿驯，分子鲤鱼肥。", 
            "习字妻磨墨，熏香婢拂衣。", 
            "忧来频命酒，勉强学忘机。"
        ], 
        "title": "山居漫兴 其三", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "燕去泥犹落，虫飞雨欲来。", 
            "山林饶乐趣，豺虎恕庸才。", 
            "竹迸松根茁，兰穿树腹开。", 
            "桃源无处觅，鸡犬漫相猜。"
        ], 
        "title": "山居漫兴 其四", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "偶阅岩前稼，时来原上行。", 
            "分秧迟闰夏，种豆急新晴。", 
            "地瘦宜瓜植，田硗带石耕。", 
            "谁知抱瓮者，原是一书生。"
        ], 
        "title": "山居漫兴 其五", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "巘叠复峦重，寻幽偶寄踪。", 
            "草深没人迹，山缺拥云峰。", 
            "将帅思擒虎，经纶怀卧龙。", 
            "沉吟无限思，日暮倚青松。"
        ], 
        "title": "山居漫兴 其六", 
        "type": "律诗", 
        "yun": "冬"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "此地勤耕稼，年来幸有秋。", 
            "刺花巢白鸟，蔗叶饲黄牛。", 
            "瓜果参差熟，田园次第收。", 
            "相怜多父老，挈榼到墙头。"
        ], 
        "title": "山居漫兴 其七", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "三春花落后，四月雨晴初。", 
            "凿地开山沿，留泉灌野蔬。", 
            "屋从吾辈老，谷合乃公愚。", 
            "日共村翁醉，方知乐不如。"
        ], 
        "title": "山居漫兴 其八", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "白日忽西坠，黑云俄四封。", 
            "偶依门外树，遥睇雾中峰。", 
            "野旷雷声大，天低雨气浓。", 
            "负薪应未返，𨀉立望家僮。"
        ], 
        "title": "日暮晚眺", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "贼势延三县，臣心尽一锥。", 
            "皇天竟大醉，此地复何之。", 
            "速死祈宗祝，长饥学伯夷。", 
            "抚躬今不愧，一见幸无亏。"
        ], 
        "title": "七月望后谋刺逆首不中，几罗飞祸，口占纪事", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "身世双蓬鬓，乾坤一腐儒。", 
            "所来为宗族，从此出妻孥。", 
            "鼓角悲荒塞，尘沙立暝途。", 
            "寂寥人散后，野月满庭隅。"
        ], 
        "title": "感事述怀，集杜二十首（并序） 其一", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "寂寞书斋里，他乡且旧居。", 
            "荆扉对麋鹿，邻舍与园蔬。", 
            "雾树行相引，村花不扫除。", 
            "犹残数行泪，自寄一封书。"
        ], 
        "title": "感事述怀，集杜二十首（并序） 其二", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "洗眼看轻薄，无心耻贱贫。", 
            "检书烧烛短，对酒满壶频。", 
            "生意甘衰白，行歌非隐沦。", 
            "艰难随老母，呕血事酸辛。"
        ], 
        "title": "感事述怀，集杜二十首（并序） 其三", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "烽火连三月，兵戈有岁年。", 
            "无家问消息，累月断人烟。", 
            "雄剑四五动，茅斋八九椽。", 
            "何乡为乐土，此别竟茫然。"
        ], 
        "title": "感事述怀，集杜二十首（并序） 其四", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "乱离知又甚，留滞敢辞劳！", 
            "壮惜身名晚，悲怜子女号。", 
            "一旬半雷雨，八水散风涛。", 
            "生死论交地，寸心铭佩牢。"
        ], 
        "title": "感事述怀，集杜二十首（并序） 其五", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "惨淡风云会，飞腾战伐名。", 
            "呻吟更流血，长啸一含情。", 
            "耕凿安时论，渔樵寄此生。", 
            "故林归未得，群盗尚纵横。"
        ], 
        "title": "感事述怀，集杜二十首（并序） 其六", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "四海犹多难，边隅还用兵。", 
            "至今劳圣主，何以守王城。", 
            "勋业行看镜，朝廷谁请缨。", 
            "忽闻哀痛诏，顿使寸心倾。"
        ], 
        "title": "感事述怀，集杜二十首（并序） 其七", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "回首驱流俗，深情托所亲。", 
            "干戈犹未定，消息苦难真。", 
            "易下杨朱泪，难甘原宪贫。", 
            "沈思欢会处，愁杀白头人。"
        ], 
        "title": "感事述怀，集杜二十首（并序） 其八", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "未负幽栖志，千秋万岁名。", 
            "得辞儿女丑，因见古人情。", 
            "秋水通沟洫，高风捲旆旌。", 
            "兵戈与人事，回首泪纵横。"
        ], 
        "title": "感事述怀，集杜二十首（并序） 其九", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "苦负平生志，经书满腹中。", 
            "与时安反侧，驾驭必英雄。", 
            "天下兵皆满，关河信不通。", 
            "烟尘独长望，愁坐正书空。"
        ], 
        "title": "感事述怀，集杜二十首（并序） 其十", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "戎马交驰际，苍生喘未苏。", 
            "丈夫誓许国，壮志耻为儒。", 
            "只益丹心苦，空悲清夜徂。", 
            "朝来偶然出，随意数花须。"
        ], 
        "title": "感事述怀，集杜二十首（并序） 其十一", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "谁肯艰难际，从容静塞尘。", 
            "功名不自立，豺虎未宜驯。", 
            "故老思飞将，中原忆旧臣。", 
            "向来忧国泪，老去一沾巾。"
        ], 
        "title": "感事述怀，集杜二十首（并序） 其十二", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "仗钺夺忠烈，何由见一人。", 
            "英雄馀事业，盗贼本王臣。", 
            "好武宁论命，临危莫爱身。", 
            "哀鸣思战斗，涕泣在衣巾。"
        ], 
        "title": "感事述怀，集杜二十首（并序） 其十三", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "战哭多新鬼，江山非故园。", 
            "几人全性命，作客信乾坤。", 
            "骨肉恩书重，蛟龙窟宅尊。", 
            "四郊未宁静，无梦寄归魂。"
        ], 
        "title": "感事述怀，集杜二十首（并序） 其十四", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "词赋工无益，寰区望匪他。", 
            "世人皆欲杀，吾道竟如何！", 
            "寒木累旌旆，深江净绮罗。", 
            "寄书长不达，早已战场多。"
        ], 
        "title": "感事述怀，集杜二十首（并序） 其十五", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "兵气回飞鸟，残生随白鸥。", 
            "文章憎命达，河汉逐人流。", 
            "山鬼吹灯灭，鲛人织杼愁。", 
            "梦归归未得，心折此淹留。"
        ], 
        "title": "感事述怀，集杜二十首（并序） 其十六", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "九月犹絺绤，山云淰淰寒。", 
            "高风下木叶，烽火被冈峦。", 
            "用拙存吾道，安居奉我欢。", 
            "因君问消息，持答绿琅玕。"
        ], 
        "title": "感事述怀，集杜二十首（并序） 其十七", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "十月清霜重，千崖秋气高。", 
            "关山随地有，跋涉觉身劳。", 
            "多病休儒服，交情脱宝刀。", 
            "安危大臣在，穴蚁欲何逃。"
        ], 
        "title": "感事述怀，集杜二十首（并序） 其十八", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "今日看天意，苍生岂再攀。", 
            "时危思报主，世乱敢求安！", 
            "自顾转无趣，逢人多厚颜。", 
            "忧来籍草坐，对食不能餐。"
        ], 
        "title": "感事述怀，集杜二十首（并序） 其十九", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "歌罢仰天叹，苍茫兴有神。", 
            "由来意气合，直取性情真。", 
            "枕簟入林僻，檐藤刺眼亲。", 
            "不知沧海上，薏苡谤何频！"
        ], 
        "title": "感事述怀，集杜二十首（并序） 其二十", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "山居访旧命湖航，虚过高轩欠举觞。", 
            "一水盈盈情脉脉，有人扶杖立斜阳。"
        ], 
        "title": "绝句率和报谢 其一", 
        "type": "绝句", 
        "yun": "阳"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "抱膝庐旁万菊丛，劫灰不涴自摇空。", 
            "怜予负尽看花约，分伫楼栏受晓风。"
        ], 
        "title": "绝句率和报谢 其二", 
        "type": "绝句", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "出网双鱼带笑看，不忘老秃佐加餐。", 
            "深惭亦饱姜侯德，罢向灵岩斩钓竿。"
        ], 
        "title": "绝句率和报谢 其三", 
        "type": "绝句", 
        "yun": "寒"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "旧燕衔泥绕壁廊，巢痕下上暖斜阳。", 
            "将雏栖稳黄金屋，影断东风五柳旁。"
        ], 
        "title": "燕巢", 
        "type": "绝句", 
        "yun": "阳"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "甲兵十万据胸中，未预铭钟画阁功。", 
            "闲寄秃毫吐奇气，墨痕犹欲湿鸿濛。"
        ], 
        "title": "题秉三先人熊翁所画卷 其一", 
        "type": "绝句", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "郎君儒雅亦谈兵，手泽摩挲念老成。", 
            "莫忘图中破茅屋，却灰飞尽待归耕。"
        ], 
        "title": "题秉三先人熊翁所画卷 其二", 
        "type": "绝句", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "梦痕犹并雪山浮，十九年馀一掉头。", 
            "又托漏舟迷死所，呼携丛稿塞横流。"
        ], 
        "title": "题程道存之罘出险图 其二", 
        "type": "绝句", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "吟虫鸣鸟送残年，老卧青溪钓石边。", 
            "一为成连寻海上，琴音歇绝鼓音传。"
        ], 
        "title": "为海客索赠鼓娘刘翠仙 其一", 
        "type": "绝句", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "北地佳人刘翠仙，独当旗鼓若临边。", 
            "飞腾一点英雄气，万里风沙为飒然。"
        ], 
        "title": "为海客索赠鼓娘刘翠仙 其二", 
        "type": "绝句", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "憨态还从逸响传，亭亭邀立画堂前。", 
            "痴儿心死神光里，解秽天留蜕骨仙。"
        ], 
        "title": "为海客索赠鼓娘刘翠仙 其三", 
        "type": "绝句", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言绝句", 
        "text": [
            "雨过池台明夕晖，钓丝微映芰荷衣。", 
            "回头莺燕衔花尽，莫向清溪款款飞。"
        ], 
        "title": "尹和伯画蜻蜓", 
        "type": "绝句", 
        "yun": "微"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "呜呼辛亥秋，亡国古未有。", 
            "列圣磐石基，毁坏翻覆手。", 
            "坚冰固有渐，绳绝值其纽。", 
            "戊戌伤天伦，庚子困黔首。", 
            "巨猾乘其间，国柄窃已久。", 
            "行贿乱官常，舆台被章绶。", 
            "封疆无重臣，变起谁为守。", 
            "邪说煽庠序，嘉苗化稂莠。", 
            "国防易新军，隐患伏腋肘。", 
            "枭狐羽翼成，虽智莫善后。", 
            "到官猝出柙，舍死惟降走。", 
            "堂堂文烈公，骂贼血濡口。", 
            "一门殉忠孝，大节同不朽。", 
            "触愤视遗墨，哀今往谁咎。", 
            "一死存三纲，寸心良不负。", 
            "偷生竟何成，泚笔馀愧忸。"
        ], 
        "title": "题陆文节父子手札卷子", 
        "type": "古风", 
        "yun": "有"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "嗟子亲药炉，正坐甚疾恶。", 
            "槎枒塞胸臆，触事森然作。", 
            "热血吐向壁，烦冤自煎灼。", 
            "汉鼎系一丝，孤臣天所活。", 
            "经旬不相见，执手惊瘦削。", 
            "述病语滔滔，真气犹喷薄。", 
            "赴召予北征，欲行足若缚。", 
            "知君贫似我，裹饭独君托。", 
            "琨逖心则同，张范风已邈。", 
            "何时地雷复，乾坤洗浑浊。", 
            "中兴拜我皇，功胜万金药。"
        ], 
        "title": "舟中寄高云麓同年", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "浩浩东海滨，清晖霭一庐。", 
            "主人手种树，参天仰扶疏。", 
            "当阶芍药花，娟娟表春馀。", 
            "有楼书插架，十万琳琅如。", 
            "主人朝盥罢，竟日何为娱。", 
            "掩书即作字，辍笔还读书。", 
            "黾勉日不暇，岁月忘居诸。", 
            "庭芜日夜深，足不至门闾。", 
            "独乐岂真乐，乾坤极疮痡。", 
            "斯人著此间，天意终何如。"
        ], 
        "title": "舟过青岛访潜楼四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "清晨闻咿唔，花木静书斋。", 
            "二子出揖我，循墙谨趋陪。", 
            "温温子弟色，真疑麟凤来。", 
            "先生伟衣冠，恐是石徂徕。", 
            "神州化相柳，童丱为枭豺。", 
            "种子傥不绝，会挽狂澜回。", 
            "儒门今淡薄，谁为好秀才。"
        ], 
        "title": "舟过青岛访潜楼四首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "应门老臧获，朴野故不俗。", 
            "惊喜见我来，致词容有蹙。", 
            "昨为月十三，丁巳事在目。", 
            "随主在旧京，亲见宸位复。", 
            "荒荒十四载，往事堪痛哭。", 
            "出纸索我书，流品严清浊。", 
            "书中无多人，胡已鬼录。", 
            "主人深闭门，长岁少剥啄。", 
            "料无东坡客，教坏君实仆。"
        ], 
        "title": "舟过青岛访潜楼四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "经年不相见，既见终何言。", 
            "千钧蚀一发，欲语声复吞。", 
            "履霜至坚冰，倏见大轴翻。", 
            "持世上无学，虚陋真乱源。", 
            "二三浮华士，见贵宰相门。", 
            "肆毒遂滔天，遗孽今犹存。", 
            "噬哜悔何及，天道宁足论。", 
            "仓卒饫一饭，有泪盈清尊。", 
            "驶帆丁字沽，潮流正浑浑。"
        ], 
        "title": "舟过青岛访潜楼四首 其四", 
        "type": "古风", 
        "yun": "元"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "春明残梦官焙香，廿年江海真淡忘。", 
            "泪销凤烛滴不尽，复此莲勺沾恩光。", 
            "从龙帷幄几人在，零落走散殊可伤。", 
            "与君对直岁月久，惟有景老同回翔。", 
            "眉庞须磔语言直，入直常自携茶囊。", 
            "当年草牍连案几，即今不忍窥遗藏。", 
            "我来拂尘辨手迹，争宝片纸如琳琅。", 
            "箧留双瓶贮佳茗，海南风味乌龙强。", 
            "试煎小啜遣长昼，洗涤烦浊生微凉。", 
            "清严如见故人面，致身晚节真堂堂。", 
            "逍遥坐食愧何补，剩癖文字沉膏肓。", 
            "苦吟漫追双井黄，正坐车声绕羊肠。"
        ], 
        "title": "景文诚公入直行园常以茶囊自随公逝后三年予于公所治事之案得所临晋人行楷一束遂与愔仲分存之又遗乌龙茶二瓶试啜之馀感叹不已与韬庵年丈愔仲作诗纪其事并为之图", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "飘飖江海身，南北随所缘。", 
            "胡今尽室行，别恨翻牵连。", 
            "故人重我行，置酒酬诗篇。", 
            "杂杳集旅舍，伴我共不眠。", 
            "侵晨犯宿雾，冲雨寒江壖。", 
            "登舟不忍去，惜此俄顷延。", 
            "最念弱小弟，糊口委吏间。", 
            "分寸不失步，世好无一缠。", 
            "寒暑不假息，后罢往必先。", 
            "自为无母儿，万劫无人怜。", 
            "顾彼下船影，使我泪迸泉。", 
            "四海复四海，行李叠股肩。", 
            "童稚恣欢呼，岸景移当前。", 
            "申江百万户，倏忽迷空烟。", 
            "长风动地至，大波起轩然。", 
            "房房深闭置，床床困拘挛。", 
            "排荡群足跛，轰轕众器掀。", 
            "披衣起中夜，坚立据船舷。", 
            "如山度黑影，猛溅蛟龙涎。", 
            "高桅插象纬，森若宝网悬。", 
            "三星及北斗，左右相周旋。", 
            "扶摇挟噫气，肃杀盈大千。", 
            "万灵诉冤痌，帝所惊喧阗。", 
            "东方漏微白，晃漾日影穿。", 
            "黝铁喷千花，金银忽相宣。", 
            "炉镕不祥冶，腾踔颠坤乾。", 
            "荒荒忍终古，冥冥人世迁。", 
            "记我初北征，奉母虱朝官。", 
            "袖手视陆沉，未衔寸木填。", 
            "辛亥出国门，梦落西泠边。", 
            "晨昏不努力，遗恨存高阡。", 
            "君亲已两负，性命仍苟全。", 
            "安知二十载，孤光回故躔。", 
            "臣精实销亡，志事何有焉。", 
            "岂有尺寸报，酬兹沟壑年。", 
            "赠行慰好语，予友情邈绵。", 
            "恐无南归意，诸弟语尤酸。", 
            "起伏乱方寸，眼底轻波澜。", 
            "海水不尽地，我意真弥天。"
        ], 
        "title": "八月十三日渡海", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我识蒋君二十年，谨厚载物今所少。", 
            "春晖满庭事亲乐，浮云万事读书好。", 
            "中程天骥空勒缰，名节挺立松柏长。", 
            "西泠佳处著兰墅，时奉慈颜嬉野航。", 
            "竭来杜门远宾客，开径琅嬛与世隔。", 
            "锦机自织分淹迟，借书千里真一痴。", 
            "温温降心敬师友，吸纳万派无町畦。", 
            "醉经根矩断豪饮，介祉惟献南山卮。", 
            "重阶兰玉遍栽植，一洗茹蘖冰霜凄。", 
            "左右晨昏有道韫，不数戒旦鸡鸣诗。", 
            "况闻慈祥润及物，仁风嘘枯政一律。", 
            "鍊颜不知东海尘，种萱北堂多岁月。", 
            "我亦南湖奉母人，至今花开非我春。", 
            "南湖风月独君有，更喜康强进于旧。", 
            "我有新诗比春酒，为太夫人千万寿。"
        ], 
        "title": "蒋母马太夫人七十寿", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "春秋诛乱贼，其始萌一敢。", 
            "改官先去礼，国本实已斩。", 
            "含生化毛角，𧥄𧥄供猎狝。", 
            "是关族兴亡，岂直祚修短。", 
            "根镵饰微末，张皇开礼馆。", 
            "诸老信辛勤，弥缝嗟已晚。", 
            "旧事忍重论，有责谁可逭。", 
            "惨酷人禽哀，漫托兴废感。", 
            "后死竟何乐，熟视馀愤懑。", 
            "图中话旧人，隔世空怀缅。"
        ], 
        "title": "题春明感旧图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "清晨趋园直，草木呈芳妍。", 
            "憔悴三冬枝，忽复青盖圆。", 
            "娟然万绿底，见此黄金盘。", 
            "亭亭一丈身，初日颜色鲜。", 
            "徘徊自顾影，风露疑可餐。", 
            "未施灌溉勤，遗种自昔年。", 
            "但使本根在，长养天机全。", 
            "何心附气类，倾阳希甫贤。", 
            "一见移我情，臭味如相牵。", 
            "见同感则异，自媚谁为传。", 
            "万化存孤根，弱毫安所宣。"
        ], 
        "title": "静园直庐前有向日葵一株孤秀可爱既为之图并约愔仲作诗纪之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "枭鸾无并栖，温猛不并世。", 
            "伥虎势已成，投鼠有深忌。", 
            "事仇难苟同，衔恩敢独异。", 
            "坐视良不忍，轻去惭大义。", 
            "茫茫天壤宽，我行独无地。", 
            "却瞻先几者，冥鸿恣高寄。", 
            "遁远而处裕，学易符深契。", 
            "洪镛秘近响，沉略敛雄志。", 
            "愧此图中人，看天还忍泪。"
        ], 
        "title": "题李木公肥遁庐图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "重溟鼓枻蹑年尾，风剺箭激开冰奁。", 
            "落帆易车突百里，峰垤起伏随遪𧽼。", 
            "时濒荒滨掠浩渺，极目绝岛馀两三。", 
            "蚊螭冻死飞鸟绝，吞天一色堆黯蓝。", 
            "海隅苍生几遗孑，犹遵汉腊桃符黏。", 
            "穿崖出穴豁重镇，楼台高下横烟岚。", 
            "雄殇十万表一塔，斜阳如血衔孤尖。", 
            "独寻故邸启扃钥，纪纲之仆司森严。", 
            "相失深惭左右手，间关一面伤迟淹。", 
            "君臣相对更何语，肺腑纵剖舌若钳。", 
            "一名所系重山岳，有争触刃真饴甘。", 
            "坚冰峨峨闭天地，迫塞生气无洪纤。", 
            "故人诗篇出袖底，使我冻抱回温炎。", 
            "但恐临济失只眼，范驱曰驭非愚担。", 
            "宵深爆竹动年事，争忍回睇天东南。"
        ], 
        "title": "除夕同君适至旅顺行在所灯下检上海友人所赠诗词感赋", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "明皇酣醉沉香亭，夜雨蜀道愁淋铃。", 
            "道君绘事更奇绝，五国城中窟冰雪。", 
            "游戏岂是天子事，后身重光今再至。", 
            "一枝带露写鞓红，香国胡然见天帝。", 
            "当年宴坐琼津堂，赭衣弄翰围群芳。", 
            "素绢染成天水碧，正色不数姚家黄。", 
            "一朝围城迫烽火，谁捧玉皇红一朵。", 
            "六宫粉黛载明驼，山色燕支真夺我。", 
            "宴山亭畔见杏花，故宫何处悲龙沙。", 
            "披图题署词皇阁，付与万古长咨嗟。"
        ], 
        "title": "题宣和御笔鞓红牡丹", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "香中有至清，桐花最为佳。", 
            "世人不知赏，但数榆与槐。", 
            "微之昔独夜，清阴倚高斋。", 
            "幽然妙香至，万玉飘苔阶。", 
            "因之怀故人，微吟寄诗牌。", 
            "迢迢商应宫，清若双凤喈。", 
            "朋友有至契，义等君臣谐。", 
            "两人一夕感，凄我千春怀。", 
            "乐天本热士，一蹶甘照埋。", 
            "微之并高才，枉寻肆挤排。", 
            "薰莸理何常，一念成歧乖。", 
            "傥保清净退，岂非贤哲侪。", 
            "嗟君与我别，情与元白偕。", 
            "山川虽悠阻，徒能隔形骸。", 
            "偶感桐花落，身世泪莫揩。", 
            "芳馨入秀句，相赠逾琼瑰。", 
            "我今苦离索，作恶旬日皆。", 
            "妄冀荃察情，幸未橘化淮。", 
            "何时遂幽讨，与子投林厓。", 
            "高馆憩层峰，连床对若鞋。", 
            "生心水精域，回首空尘霾。", 
            "丝桐奏良夜，和露吟松钗。"
        ], 
        "title": "啸麓园中桐花正开久坐其下以诗寄怀因和", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "国家养士恩潭潭，临轩诏问尤尊严。", 
            "焚香士求忠孝一，大廷策对天人三。", 
            "传胪归去驰御道，戴花拥马倾城瞻。", 
            "虽云三年此故事，风行海澨歆穷檐。", 
            "持世长物只论语，众流截断群阴潜。", 
            "空山腐儒风雨夜，掩卷寤寐唐虞酣。", 
            "鼓荡群动纳至静，止乱岂复劳兵戡。", 
            "君臣意周礼至重，气象如日升东岩。", 
            "范公先忧自襕衫，何况天子门生衔。", 
            "一生吃著语至陋，蒿梁硪柱视所担。", 
            "君不见流芳百世文文山，又不见万年遗臭留梦炎。"
        ], 
        "title": "书历科状元策后", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "知心四海一，立志万年强。", 
            "老至惟兄弟，孤根共雪霜。", 
            "相悲馀惘惘，相慰亦堂堂。", 
            "寄语愁真宰，书天字一行。"
        ], 
        "title": "寄答强志", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "见虎了无惧，见蝶欲生擒。", 
            "前却皆天机，漫鼓中郎琴。"
        ], 
        "title": "题心畬婴儿捕蝶图", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "论交端不愧陈徐，万兀千摇鬓各丝。", 
            "化鹤何心重会合，解牛满志费踌躇。", 
            "向来活国推无咎，未信钞方老敬舆。", 
            "无负相期看晚节，惟深心地念居诸。"
        ], 
        "title": "苕雪六十初度 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "事急易受言，豁达称高皇。", 
            "承平骨肉际，何益百子房。", 
            "愁哉李邺侯，宠荣无比方。", 
            "联辔复对榻，莫救建宁王。", 
            "苦诵台瓜词，中夜起彷徨。", 
            "华茵伏缄毡，刻骨神惨伤。", 
            "隐忍复隐忍，众情安可量。", 
            "进退有大节，龙蛇寓行藏。", 
            "一朝决然去，冥鸿天际翔。"
        ], 
        "title": "李邺侯", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "汉文车驾新丰回，慎夫人从同辇陪。", 
            "眼中忽见邯郸道，当年迎立自此来。", 
            "同来时迁复同过，感新念旧伤心怀。", 
            "死生离别谁遣此，长歌倚瑟声悲哀。", 
            "人生富贵事傥忽，恐惧安乐殊乖谐。", 
            "文叔鹰鹯起帷帟，勤求故剑良难哉。", 
            "古往今来邯郸道，梦中扰扰千车雷。", 
            "谁能同来复同过，可念雾露深云台。"
        ], 
        "title": "邯郸道", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔勘书官学曹，桐城一老同昏朝。", 
            "澹怀万事不挂眼，心维口诵惟方姚。", 
            "精诚所结好所聚，阅肆妙迹逢灵皋。", 
            "朱书平点柳州集，辨析雅郑严秋毫。", 
            "惜抱遗文旧所得，酒酣出示珍球刀。", 
            "行草宕逸味隽永，题品妙称安吴包。", 
            "座间凫翁最倾倒，书后博引何滔滔。", 
            "春明燕饮事在眼，家居撞坏群儿跳。", 
            "抱润先生亦宿草，长物散失寒烟飘。", 
            "醰醰至味沁肺腑，坠欢隔世难重遭。", 
            "斯文一脉有冥契，纵极天椓终难消。", 
            "沉渊连璧复照眼，如水收覆魂相招。", 
            "去年旧京觏袁子，摩挲柳集真久要。", 
            "君复徵题姚手迹，拓本远致千琼瑶。", 
            "桐城后劲两君属，弥天风雨闻嘐嘐。", 
            "我落穷边岁月久，所思不见徒心劳。", 
            "何时传观得合并，光宣旧梦回寒宵。"
        ], 
        "title": "木公以惜抱文稿卷子属题为其师马通伯故物", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔戏言古人所欲见，当代莫先惜抱翁。", 
            "行如望溪加蕴藉，文追永叔仍淹通。", 
            "标宗论学本末具，显晦与世关污隆。", 
            "觥觥笥河李元礼，万派吐纳皆朝宗。", 
            "少年相逢盛意气，追逐上下如云龙。", 
            "袁并豪俊，辛陈异帜归牢笼。", 
            "江山跌宕照千古，四时气备谁能同。", 
            "嗟予不学空仰止，蚁蛭何自希高踪。", 
            "惟君怀贤乃过我，宝贵尺札逾苍琮。", 
            "輶轩所指被时雨，南钱北孔双钟镛。", 
            "曹溪一滴汇沧海，继起百辈成流风。", 
            "湘乡表章炳日月，柈湖持论隘未公。", 
            "吾子私淑深入室，绝境自辟天难穷。", 
            "吁蹉古人不可见，安得与子岁晚婉娈长相从。"
        ], 
        "title": "伯夔以所藏惜抱典试鲁湘日记册属题", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "丹心黄发契宸衷，褒德犹当式百工。", 
            "莫作寻常科第看，中兴曾及见咸同。"
        ], 
        "title": "劳韧叟乡举重逢拜御书丹心黄发之赐寄贺 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "诂经精舍旧经生，六十年前亦厌兵。", 
            "今日陆沈定谁过，可曾选举胜科名？"
        ], 
        "title": "劳韧叟乡举重逢拜御书丹心黄发之赐寄贺 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "与君同举不同科，转眼三年或止戈。", 
            "回忆金陵平定岁，中元甲子又如何？"
        ], 
        "title": "劳韧叟乡举重逢拜御书丹心黄发之赐寄贺 其三", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "补天挥日手能閒，冠带扶锄水石间。", 
            "不见成阴心不死，长留遗蜕傍桥山。"
        ], 
        "title": "梁文忠崇陵种树遗照", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "家法尊师裕圣功，十朝全盛数乾隆。", 
            "微臣耄及丁阳九，书屋曾窥旧补桐。"
        ], 
        "title": "高宗为皇四子时致蔡文勤闾疾诗翰敬题 其一", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "怀旧犹褒八载勤，立言得力论韩文。", 
            "当年仁庙昌朱学，薪火鳘峰一席分。"
        ], 
        "title": "高宗为皇四子时致蔡文勤闾疾诗翰敬题 其二", 
        "type": "绝句", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "半笏松烟伴岁寒，尚劳隔海数衰残。", 
            "钓台归试题糕笔，聊作平生缟纻看。"
        ], 
        "title": "日本阪口五峰自其国电索予书走笔应之", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "承平凡卉亦精神，耆宿风流此一尘。", 
            "八十九年虫网遍，衰残及写岁寒身。"
        ], 
        "title": "闇公得黄勤敏为祁文端画秋花纨扇属为写松", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "曾是花王近侍花，相从踯躅犯风沙。", 
            "故山红遍无归梦，来往丰台辄驻车。"
        ], 
        "title": "李子申画芍药杜鹃便面", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "海天阁外閒吟遍，听水斋中寤宿深。", 
            "吾契尚留髯叟在，与君相喻岁寒心。"
        ], 
        "title": "画松寄吴郁生亲家", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "流落江南吾小坡，二窗断送卌年过。", 
            "故知一切谁真妄？奈此回肠荡气何！"
        ], 
        "title": "文小坡冷红簃填词卷子 其一", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "三过吴门一面悭，眼中犹是旧朱颜。", 
            "如何入画还相避？背坐拈毫对小鬟。"
        ], 
        "title": "文小坡冷红簃填词卷子 其二", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "风沙叫啸日西垂，投止何门正此时。", 
            "写作昌黎诗意读，天昏地黑扈龙移。"
        ], 
        "title": "苏盦作风异图以纪甲子十一月初三日之事", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "桃李纷纷漫斗妍，曲江占断艳阳天。", 
            "谁怜老秃探花客，坐阅春光六十年。"
        ], 
        "title": "题画二首 其一 杏花", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "皓质香肌总客尘，分明写照梦中人。", 
            "将衰正盛何曾觉，肠断年年剩感春。"
        ], 
        "title": "题画二首 其二 辛夷", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "宿雨成泥未阻游，乌云何意镇随舟？", 
            "衰残偏得天怜惜，乞与晴漪一帆秋。"
        ], 
        "title": "天津至胜芳舟中偶占 其一", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "一路菰青间蓼红，渐收残暑付西风。", 
            "五年不作烟波梦，谁意家江落眼中！"
        ], 
        "title": "天津至胜芳舟中偶占 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "夹水荷香忽满船，宛然放艇液池年。", 
            "地偏自合花开晚，只惜相逢欲暝天。"
        ], 
        "title": "天津至胜芳舟中偶占 其三", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "无月无灯坐一更，星光中带候虫声。", 
            "村居水宿吾都习，但祝年丰永息兵。"
        ], 
        "title": "天津至胜芳舟中偶占 其四", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "清流眉目骚坛主，老作遗民及盛时。", 
            "礼塔青原观素逝，密之僧腊世谁知？"
        ], 
        "title": "冒巢民先生遗像为鹤亭题 其一", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "隐同禅室酹生辰，年谱新成海未尘。", 
            "今日耳孙抱遗像，厌兵还恋旧京春。"
        ], 
        "title": "冒巢民先生遗像为鹤亭题 其二", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "庭花如雪人如玉，侧帽江南去不还。", 
            "凄绝阿兄风雪夜，人琴馀泪话闽山。"
        ], 
        "title": "李次玉双辛夷楼填词图畏庐所绘为拔可题 其一", 
        "type": "绝句", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "画师宿草亦成邱，旧馆苔荒况胜俦。", 
            "老矣碧栖尚传食，可能撅笛谱蘋洲？"
        ], 
        "title": "李次玉双辛夷楼填词图畏庐所绘为拔可题 其二", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "琴里散声诗逸品，稽留山色落吴门。", 
            "江南一种承平味，今日追思尽梦痕。"
        ], 
        "title": "汪君牧临金冬心画册 其一", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "少作齐纨久付装，宋元家法故堂堂。", 
            "损轩诗卷争传世，斜日黄垆总断肠。"
        ], 
        "title": "汪君牧临金冬心画册 其二", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "北地南禽苦耐冬，故巢云海梦重重。", 
            "为君不惜倾金翠，芳景清歌讵易逢？"
        ], 
        "title": "题渡边晨亩画孔雀", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "俟斋鹤涧傥同俦，三绝犹当第一流。", 
            "懒记饿乡聊避世，未因艺事累清修。"
        ], 
        "title": "恽南田小像为沅叔题", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "养源斋外交柯树，不憩凉阴已两年。", 
            "犯雪蒙霜浑细事，羡渠曾见百年前。"
        ], 
        "title": "自题画松", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "习看柯叶孰知心？绵历风霜不自今。", 
            "多事柴桑醉中叟，苦将独树较连林。"
        ], 
        "title": "自题画松", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "春梦随花不可寻，廿年几度吊禅林。", 
            "不因留得榱题在，谁识承平岁月深。"
        ], 
        "title": "心畬国花堂坐雨图为立之题即用其韵", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "航瀛学子岁如林，谁信神州坐陆沉？", 
            "端合庄书千万本，遍悬横舍作南针。"
        ], 
        "title": "题几道示子璿诗卷子 其一", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "此才不用谁之过？惭愧平生说项斯。", 
            "腹痛残年及铭墓，弥天兵火读兹诗。"
        ], 
        "title": "题几道示子璿诗卷子 其二", 
        "type": "绝句", 
        "yun": "支"
    }, 
    {
        "author": "陆求可", 
        "era": "清", 
        "subtype": null, 
        "text": [
            "天上云，瓶里水。", 
            "此谜如何猜起。", 
            "比邱误杀几多人，落得一身泥滓。", 
            "若个能参无隐义。", 
            "雨后朩樨香气。", 
            "蒲团坐破总成空，离却蒲团才是。"
        ], 
        "title": "满宫花（参禅）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "蒲叶迎风，榴花照眼，天中节明朝是。", 
            "五十年前，劬劳今日，曾自轻啼声试。", 
            "于今老大，痛回首、灵椿早逝。", 
            "树背萱花，叹履冰、半生劳瘁。", 
            "制得彩衣新翠。", 
            "彻寿觞、且承菽水。", 
            "谆谆语儿辈，婉辞车骑。", 
            "待得中秋以后，下弦月、清光照丛桂。", 
            "母氏千秋，总拼一醉。"
        ], 
        "title": "天香（自寿）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "梅花如雪。", 
            "又报千秋节。", 
            "嘉平放出通宵月。", 
            "仙人乘羽盖，青鸟衔金屑。", 
            "称觞会，豹胎麟脯争罗列。", 
            "广乐当庭设。", 
            "玉碗葡萄洁。", 
            "称万寿、蓬莱阙。", 
            "绿鬓方瞳子，袖有丹砂诀。", 
            "从此去，蟠桃慢慢枝头结。"
        ], 
        "title": "千秋岁（庆寿）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "惹征尘、几年面目，只怕山灵憎我。", 
            "赋归去、寻山清坐。", 
            "孤鹤野猿相和。", 
            "涧户平安，山堂无恙，任昼吟宵卧。", 
            "把旧日、八尺乌皮，移向篱前，延接高人几个。", 
            "回首看、长安道上，名利何人丢过。", 
            "用尽巧机，波澜反覆，直是亏他作。", 
            "恁蝇头蜗角，还须明眼觑破。", 
            "算不如、一邱一壑，且消却闲功课。", 
            "石上流泉，松间明月，清福天来大。", 
            "咏考槃在陆，不受世人颠簸。"
        ], 
        "title": "十二时（山居）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "秧针初绿，绕蓬门远近，高低如簇。", 
            "日上山头，风到溪边，田父荷锄行速。", 
            "儿童催却牛羊去，向高陇、笛吹村曲。", 
            "任野人、无事徘徊南亩，堪娱幽独。", 
            "城市红尘隔远，茅檐斟浊酒，胜如醽醁。", 
            "但有榆连柳矗，也何用得，乔松修竹。", 
            "逢迎野老威仪肃，周旋久、爱他朴遫。", 
            "况秋来、高廪千家，真是太平风俗。"
        ], 
        "title": "疏影（村居）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "迎眸处，一溪流水碧无尘。", 
            "把三间茅屋，临溪结构方新。", 
            "早起推窗看浴鸟，晚来倚槛卷丝纶。", 
            "偏空阔、洗尽凡心，乐我天真。", 
            "眼边无俗物，但有渔舟，来往青苹。", 
            "独坐开襟，悠悠短笛遥闻。", 
            "一带好山衔早月，千村远树送斜曛。", 
            "贾芸老、风流渺渺，付与闲云。"
        ], 
        "title": "雪梅香（水阁）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "钓竿轻，蓑草绿。", 
            "夜深星斗随船宿。", 
            "独捻须，双赤足。", 
            "醉后几声新曲。", 
            "妇飞蓬，儿曲局。", 
            "一生占得江湖福。", 
            "晚风高，春浪促。", 
            "欹枕船舷睡熟。"
        ], 
        "title": "渔歌子（渔）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "秋飙短褐。", 
            "渐远近千岩，寒催落叶。", 
            "满眼烟凝暮紫，斧斤时节。", 
            "丁丁溪径云重叠，早看星、晚肩明月。", 
            "青泥充腹，石泉消渴，山风吹发。", 
            "四时景、自然罗列。", 
            "桃开霞艳，枫丹霜烈。", 
            "逢着仙人对局，偶然争劫。", 
            "薪蒸暂傍松间歇，把斧柯、回头频阅。", 
            "莫教烂却，都迷尘世，求归不迭。"
        ], 
        "title": "桂枝香（樵）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "霜肃秋天迥。", 
            "看紫塞、西风劲。", 
            "关门榆老，城头柳断，孤鸿留影。", 
            "渐满川、组练申军令。", 
            "清苦日、胡笳称。", 
            "马萧萧、鸣未了，莲花幕底难听。", 
            "回首望江南，全然是、暮云遮定。", 
            "时向镜中看，都无青鬓剩。", 
            "穷塞主、枕头欹着，沉吟数、戍柝寒更永。", 
            "试语悲秋客，征夫愁更盛。"
        ], 
        "title": "塞垣春（边思）", 
        "type": "词", 
        "yun": null
    }, 
    {
        "author": "陆求可", 
        "era": "清", 
        "subtype": null, 
        "text": [
            "白羽扬幡，莲花作幕，凛然先声。", 
            "领七萃、星列云屯，点点轻沙堆面，令下风清。", 
            "螳臂当车难恃勇，看谈笑、烽烟指顾宁。", 
            "纶巾映日，轻裘行阵，不信书生。", 
            "军中倚马草檄，便露布先成奏上京。", 
            "好收戈韬矢，归牛放马，齐贺升平。", 
            "执丑都门，献俘天阙，玉陛千官颂洗兵。", 
            "黄河带，更泰山如砺，求世簪缨。"
        ], 
        "title": "大圣乐（凯歌）", 
        "type": "词", 
        "yun": null
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "邻巷吟人引酒卮，初逢上日雪消时。", 
            "浓花照坐惊催发，侧帽摇灯欲自奇。", 
            "醉语漫存人物论，老怀最忆草堂诗。", 
            "襄阳耆旧风流在，千里莼羹恋滑匙。"
        ], 
        "title": "人日宗武宅宴集赋纪并示坐客吴宽仲同年", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "水上孤台风露清，柳林暧暧月临城。", 
            "一痕鱼沫初沉网，数点鸦巢对倚楹。", 
            "俄乱花光缠酒气，聊移世变入闲情。", 
            "歌弹歇绝披衣起，门外桥头落雁声。"
        ], 
        "title": "十月十四夕蔡师愚召集初台玩月", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "幽径烟肥履迹苔，湿园细雨客能来。", 
            "穿花魂冷游蜂照，吹叶声酣卧犬猜。", 
            "乘兴欲呼山入座，作痴犹待月衔台。", 
            "光阴窈窈扶吟地，留命伤春赋七哀。"
        ], 
        "title": "三月十五日偕宗武过仓园看花坐雨初台依韵同作", 
        "type": "律诗", 
        "yun": "灰"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "亡命叠为文酒会，飞笺截句列长筵。", 
            "坐乾涕泪娱酣战，归狎烟波又换年。", 
            "湖海相望聊示疾，梦魂不灭与攀天。", 
            "飘山坠叶穿疮雁，星底谁窥访衲船。"
        ], 
        "title": "忆去岁避兵沪上常聚为诗钟之戏次韵寄倦知同年", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "残菊堆排照曲廊，犹能风底漏微香。", 
            "朝饥百绕啁啾寂，劫末孤逢意绪长。", 
            "写影移添张壁画，披衣遥认溢楼霜。", 
            "吟人自媚双烟坐，偷笑城头雁骛忙。"
        ], 
        "title": "方巡视残菊宗武示晓起独坐之作因次和", 
        "type": "律诗", 
        "yun": "阳"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "往时初脱九秋痾，诗兴曾联水部何。", 
            "弹指黍离迎暮景，牵肠桃梗废酣歌。", 
            "尧年历历苍人死，禹甸茫茫白骨多。", 
            "拟拨烽烟追谢客，登山心迹托颐阿。"
        ], 
        "title": "写怀次闲止痾韵", 
        "type": "律诗", 
        "yun": "歌"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "江海逢迎盖世翁，十年长我气如虹。", 
            "独怜夙夜回天愿，移诵尪羸续命功。", 
            "不朽扬云垂绝业，扶倾宗泽郁孤忠。", 
            "列仙儒视人伦表，绰约飘髯酒颊红。"
        ], 
        "title": "冯蒿盦同年八十生日诗", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "百日重寻丑石存，芙蓉照水柳当门。", 
            "蝶招裙屐迷荒径，蜗篆亭台认断痕。", 
            "乱叶鸣空群籁合，晚江撼坐一襟尊。", 
            "秋堂对茗围寒雨，遗世魂依犊鼻裈。"
        ], 
        "title": "半淞园坐雨伯夔重伯寿臣及儿子方恪同游", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "手挽溪风满草堂，喜逢小舸系篱旁。", 
            "寻源波底出山影，乱眼鸦群翻夕阳。", 
            "苍翠穿桥灵境换，星辰垂野断魂凉。", 
            "偷闲遗世无人觉，微起钟声认道场。"
        ], 
        "title": "四月既望过初堂同徕之移舸溯青溪抵太平桥而返", 
        "type": "律诗", 
        "yun": "阳"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "投山归鸟与衔晴，摇荡秋光柳岸清。", 
            "魂梦叠为溪涨涴，须眉低映酒波明。", 
            "偶依近局尊闲味，赢得哀歌托后生。", 
            "灯底都成新鬼世，残宵弄影一含情。"
        ], 
        "title": "用韵答宗武秋夜集初堂坐客为说鬼故有末句", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "辟地贪逢隔世人，照星酒坐满酸辛。", 
            "旧游莫问长埋骨，大患依然有此身。", 
            "开物精魂馀强聒，著书岁月托孤呻。", 
            "六家要指藏禅窟，待卧西山访隐沦。"
        ], 
        "title": "任公讲学白下及北还索句赠别", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "松出高墙菊在盆，迷离光影镜中存。", 
            "灯如星点渴围坐，屋漏雨声凉有痕。", 
            "泥饮何妨遭杜甫，山行几欲叱王尊。", 
            "狂歌醉语沉沉夜，莫数生前白发根。"
        ], 
        "title": "再用前韵写苍虬宅也饮馀兴", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "疏柳摇湖叶叶声，新堤沙净簟纹平。", 
            "千岩作暝鸦群没，一水涵空鱼队行。", 
            "绰约重楼歌吹隐，飘旋小艇羽毛轻。", 
            "胡床列坐车音里，远火高低隔雾明。"
        ], 
        "title": "同闲止杜园晚步湖堤上用前韵", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "小雨生寒蚊蚋尽，功同扫寇与平戎。", 
            "息身欲笑耽吟岛，载酒应惭问字雄。", 
            "梦恋饲鱼荷叶饼，闲期射鸭竹枝弓。", 
            "天遗我辈兵戈外，搔首摩须和一东。"
        ], 
        "title": "同闲止和倦知感事诗触景增愁乃摆落而托俳谐体仍用其一东韵", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "徐园异菊列千盆，往岁探看仕女存。", 
            "屡劫归君成独赏，短吟题我尚馀痕。", 
            "从遗浊世魂初合，胜读离骚道已尊。", 
            "惆怅落英留眼待，孤山补插野梅根。"
        ], 
        "title": "次和伯夔独游徐园看菊", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "云物当楼俨列陈，微阳在水映杯新。", 
            "久同穷鸟依寒木，休问群魔塞要津。", 
            "氛祲不开迷故国，斧斤所赦托遗民。", 
            "只成阅世加餐饭，痴抱犹期岳降申。"
        ], 
        "title": "次和倦知丙寅元旦作", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "过师枕席万全不，遮道壶浆孰献酬。", 
            "行帐云垂尾闾海，前锋尘接秣陵秋。", 
            "从来崩坼成儿戏，赢得荒唐写客愁。", 
            "一老观星揩泪眼，欃枪斜指少微留。"
        ], 
        "title": "次和倦知翁近感", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "难忘赌酒联吟处，花近楼中月下筵。", 
            "老味各私真率会，馀生犹恋太平年。", 
            "只今魂气依残唾，不隔烽烟落九天。", 
            "傥问圣湖安著我，水痕掠笔屋为船。"
        ], 
        "title": "次韵庸庵同年寄怀", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "陇亩圜圜似仰盆，吟人选胜一椽存。", 
            "当阶觞榼埋花影，倚杖须眉出月痕。", 
            "自冷秋心霜露写，偷娱海角梦魂尊。", 
            "吾衰未及东篱下，强和陶诗恐不根。"
        ], 
        "title": "次韵伯夔宴集夏吷庵园屋月下看菊", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "叠吟怒涌源泉似，万斛惭将一勺酬。", 
            "坐洗襟抱吞海气，隔扶魂梦湿湖秋。", 
            "尊前菊影开奇境，鬓外坟痕有断愁。", 
            "逸趣报公携岛客，表忠观更访碑留。"
        ], 
        "title": "次和答蒿叟三首 其一", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "窅然燕处忘天下，不放笳声落几筵。", 
            "寇盗连群犹过隙，诗书定命欲疑年。", 
            "寻秋画□围花屋，共影筇迷坠叶天。", 
            "采药求仙痴绝耳，凭渠风引海中船。"
        ], 
        "title": "次和答蒿叟三首 其二", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "癃疲安问起沉痾，天柱摧倾唤奈何。", 
            "远去曾逢龙种泣，德衰犹接凤兮歌。", 
            "典坟堆案元精合，海水添潮老泪多。", 
            "稍欲从公恭睡味，一毡番市恋槃阿。"
        ], 
        "title": "次和答蒿叟三首 其三", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "双流浩渺送残春，孤艇凄迷溯暮津。", 
            "万事回潮空有泪，残灯相影且为人。", 
            "求仁几辈堂堂去，开卷幽情往往新。", 
            "一念不回应到海，归田无意誓江神。"
        ], 
        "title": "舟夜", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "海竭天荒有别离，义山肠断未曾知。", 
            "关心娇宠都成梦，立望偏反尚可疑。", 
            "万里阴浓愁未暮，三山事息忆成痴。", 
            "几回雨后仍相见，一尔风前便永期。"
        ], 
        "title": "落花四首 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一片俄惊万点新，更劳车马碾成尘。", 
            "费声林际催归鸟，负手阑干独立人。", 
            "愿以虚空为息壤，偶回庭砌聚残春。", 
            "青天淡薄难充纸，欲写芳悰迹已陈。"
        ], 
        "title": "落花四首 其二", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "沟水参差西复东，谁怜无主浅深红。", 
            "新阴方满园亭瘦，残醉未消天地空。", 
            "白袷香馀初夜露，虚堂梦稳五更风。", 
            "当前本意犹难遣，何要年年岁岁同。"
        ], 
        "title": "落花四首 其三", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "日夕怀人人未归，难凭孤注送残菲。", 
            "寻知池馆来何暮，惜到芳樽愿已违。", 
            "一树秾盈酬夜雨，诸天缥渺共斜晖。", 
            "纷纷蜂蝶休猜怨，莫是东皇杜德机。"
        ], 
        "title": "落花四首 其四", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "浮踪到寺似投林，我与寒泉共一心。", 
            "坡老来如前日事，慈云閒作本山阴。", 
            "坚苍入骨嵌岩树，曲折沿流绕指琴。", 
            "未识诸天定何意，佛香遥送过前岑。"
        ], 
        "title": "八月二十七日奉母再到龙井", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "残柳新芙晚更幽，湖天沉寂一当楼。", 
            "乱鸦脱叶参差暮，单雁重云夹带秋。", 
            "旧事已乾丛菊泪，閒心难繫故园舟。", 
            "危阑尽处从孤倚，搅入边风画角愁。"
        ], 
        "title": "楼望", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "晚禽啼罢梦初回，绕砌芳兰几度开。", 
            "山月常看杯引满，松风不为世悲哀。", 
            "临流栖鹭同閒影，过雨寒花笑独来。", 
            "天末凉风归雁尽，有谁乘兴破苍苔。"
        ], 
        "title": "晚禽", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "短瓢亲浥爱澄澄，巨瓮行担笑未胜。", 
            "试茗安能妨夜睡，倾瓶聊可漱晨兴。", 
            "松风一往萦残梦，石磴何时坐并肱。", 
            "空说清游住尘界，中心无那醉瞢腾。"
        ], 
        "title": "次韵苏堪谢遗泉水之作", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "买茶雨后来山寺，乍启虚堂意界宽。", 
            "修竹连墙邀雪净，高橼一树破僧寒。", 
            "闻钟渐觉安心竟，出谷方悲值世残。", 
            "无用传衣参佛祖，梦魂应绕白云端。"
        ], 
        "title": "雨后同贻先觉先贾茶至法相寺", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "萧条徐泗漫经过，九逝英魂一荡摩。", 
            "永去南中淹日月，忽悲北向看山河。", 
            "屯淮列幕酣歌急，挟海崩云变幻多。", 
            "势转图穷惊匕见，远涂垂暮定如何。"
        ], 
        "title": "宿州道中", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "曾无一溉苏穷壤，欲乞九河湔涕痕。", 
            "胞与斯民原妄念，孑遗末世自烦冤。", 
            "髓乾犹迫诛求令，时改方知湛濊恩。", 
            "水涩山枯夕阳尽，梦魂悽恻住荒村。"
        ], 
        "title": "潼山村宿", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "当年霜鬓为神州，士马精研耀上游。", 
            "手足不曾头目捍，痏痈翻作腹心忧。", 
            "书生自有西凉簿，神笔空传上将猷。", 
            "台迹未荒宾客在，九京遗恨已千秋。"
        ], 
        "title": "过洪山阅兵台下", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "卧闻鱼跃水声洪，起视高天月正中。", 
            "分耀同光一星在，有香无影万荷空。", 
            "百年何事酬良夜，微念生凉自好风。", 
            "宝相瞻前旋在后，镜奁只是岭西东。"
        ], 
        "title": "十五夜月", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "早忘自念犹伤逝，难洗馀哀那入禅。", 
            "味简多生宁有债，把诗过日岂非天。", 
            "僵蝉咽断繁霜后，瘦菊魂销细雨前。", 
            "一念嵯峨妨学道，傥看射虎未残年。"
        ], 
        "title": "八月十一日生日偶作", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "悤悤北上止天津，不过西州拟未伦。", 
            "岂料京人为异客，何堪门历注亡臣。", 
            "相关岁晚馀亲友，一笑灯前孰幻真。", 
            "草草杯盘作重九，天涯半日尚逢辰。"
        ], 
        "title": "九月以事至天津季湘苕雪治芗子安楚生八兄寥志二弟皆自京来会适逢九日就市楼小饮即别去途中感赋二首 其一", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "回车念念盈眶泪，未解真为徐李哀。", 
            "从掷千冤争一恸，已空旧梦可重来。", 
            "天寒白雁江湖尽，秋老丹枫日夜催。", 
            "未了馀青迷望眼，参天岱色只成灰。"
        ], 
        "title": "九月以事至天津季湘苕雪治芗子安楚生八兄寥志二弟皆自京来会适逢九日就市楼小饮即别去途中感赋二首 其二", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "霜严风急夜凄凄，踏影微行月向低。", 
            "北府兵屯残角冷，寄奴巷陌晓乌啼。", 
            "熏天可待扬灰尽，学道终怜到死迷。", 
            "明灭龛灯愁外远，不眠心拾上方梯。"
        ], 
        "title": "往宝应视朴生疾过镇江作", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "高柯交影散瑶台，露气横流拨不开。", 
            "无住奔泉先我去，孤飞大月逐峰来。", 
            "清寒一往甘终古，劳转多生记此回。", 
            "胜绝都空哀乐意，山门残梦洗风雷。"
        ], 
        "title": "六月十五日夜同九兄四弟五弟步至飞来峰看月", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "荷已离披桂未稠，淡云微雨过中秋。", 
            "为耽野饭寻僧饭，还觉平流胜俊流。", 
            "小阁空山宜客梦，寒芳深院助禅幽。", 
            "相期更醉重阳节，晞发天风最上头。"
        ], 
        "title": "中秋日恪士邀饭于法相寺", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "湖居预拟登高处，绝顶南峰定北峰。", 
            "夜雨销魂燕市酒，天风吹梦戒坛松。", 
            "中年诸子看犹健，一念怀人剩未佣。", 
            "长日临流何所羡，双鱼会有尺书逢。"
        ], 
        "title": "湖上寄怀治芗即祝九日四十初度兼讯苕雪季湘子安 其一", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "年年寿酒黄花节，爱子飘然思不群。", 
            "别后西湖空付我，秋来东道最思君。", 
            "寒芳老圃悲残雨，落叶荒台扫暮云。", 
            "灰忍已无惊坐句，疏狂应有答嘲文。"
        ], 
        "title": "湖上寄怀治芗即祝九日四十初度兼讯苕雪季湘子安 其二", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "饤饾杯盘野兴长，招提萧散作重阳。", 
            "坐深潭影閒云过，望浅秋晖暮气凉。", 
            "却笑清游贪寂住，翻因高处怯苍茫。", 
            "今年今会还如此，浊沥何辞奠侍郎。"
        ], 
        "title": "九日同俞觚庵其侄伯刚朱棣卿马卓群陆澍斋徐肖研许姬传七伯父觉先弟儿子邦荣邦直共十二人携酒肴至龙井登高", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "杜老佳辰对群盗，陶公九日阙持醪。", 
            "幽忧不出古人下，极目依然天界高。", 
            "萸菊暂酬秋寂寞，江山空觉气萧骚。", 
            "旧京糕字无消息，断雁西风首重搔。"
        ], 
        "title": "和觚庵", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "当年建塔镇江潮，万弩难胜一柱标。", 
            "昔览烽烟愁饮马，今荒榛莽任栖鸮。", 
            "老怀凭远馀悲健，寒籁回空振悴凋。", 
            "欲向檐前问铃语，冀州丧后更萧条。"
        ], 
        "title": "同散原老人登六和塔", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "掠眼林岩最眩人，一亭一堠几由旬？", 
            "此行算与云争路，昨夜新烦雨洗尘。", 
            "无数荒山供矿税，尽留散木作车薪。", 
            "神州谁问蓬莱股，不怪天公醉赐秦。"
        ], 
        "title": "自吉隆车行至威雷斯雷近八百里", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "斯文未丧任居夷，豪杰能兴岂在师？", 
            "孔里衣冠通寤寐，朱波山水付嗟咨。", 
            "天无私覆从知圣，才不虚生要为时。", 
            "南下惜无三日暇，与君论学更论诗。"
        ], 
        "title": "海澄苏学书邱子安并生长缅甸而以兴教育才倡其乡人苏尤习缅地图志尝为竹枝词数十首有诗见投因答其意", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "魂何来此岂其仙？驾海乘风路万千。", 
            "地下相思应更苦，天南独客有谁怜？", 
            "馀生病尰归犹及，穷岁幽忧死傥贤。", 
            "三岛十洲粗一览，与君恨不卅年前。"
        ], 
        "title": "胫肿复作夜梦蒉斋", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "忍携佳月就嚣尘？肠断沧波一片银。", 
            "舟小畏风差得泊，楼高近市漫成邻。", 
            "顽山是处愁吟望，残夜无人省病呻。", 
            "却为彗星搔短发，万方涕泪诏书新。"
        ], 
        "title": "七月十三夜厦门寓楼作", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "菱蕹弥望损湖光，谁更荒龛讯办香？", 
            "失喜诗人今岳牧，得閒乡梦在沧浪。", 
            "晋安风雅吾能说，天宝呻吟事可常。", 
            "两纪萧条携手处，百花洲上旧祠堂。"
        ], 
        "title": "爱苍倡脩宛在堂诗龛见寄二律赋和 其一", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "林谢耆英不可留，邳州博野亦山邱。", 
            "十年里社斯文尽，万事沧桑我辈休。", 
            "史料一朝正阳集，才名并代海藏楼。", 
            "天然坛坫雄旗鼓，下视螺烟是橘洲。"
        ], 
        "title": "爱苍倡脩宛在堂诗龛见寄二律赋和 其二", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "不材社栎敢论年？刻划无盐正可怜。", 
            "万事桑榆虚逐日，半生草莽苦忧天。", 
            "身名于我曾何与，心迹微君孰与传？", 
            "独愧老来诗不进，嗜痂犹说近临川。"
        ], 
        "title": "谢琴南寄文为寿", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "三百馀俦最少年，海壖一卧亦华颠。", 
            "平生自断羞言命，世事回思剩问天。", 
            "党籍累君迟假节，陆沈愧昔让先鞭。", 
            "别来两纪差持慰，小技雕虫未减前。"
        ], 
        "title": "伯平同年不通问二十四年矣书联见贶有瀛洲旧侣成耆宿之语感赋报谢", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "瞥眼真成廿六年，书来草法逼张颠。", 
            "早知好月难终夕，独惜晨星各一天。", 
            "出殿神羊宁改触？放山病马久忘鞭。", 
            "却愁会面从何说，身世交衡底似前？"
        ], 
        "title": "叠韵答伯平见和", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "壮不如人况暮年，任从时世笑诗颠。", 
            "未应八表同沈陆，无那群飞正刺天。", 
            "久矣畏牺宁羡绣，㗳然伏枥忍加鞭？", 
            "怪君多事供描画，簸秕扬糠例在前。"
        ], 
        "title": "伯平复叠前韵以坚游吴之约再酬两章并答来书 其一", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "风景新亭似昔年，诸君努力好扶颠。", 
            "死生夸父能忘日？行止驺人本任天。", 
            "一诺敢渝嵇吕驾，九原犹梦祖刘鞭。", 
            "悬知相见翻成怆，历历开元在眼前。"
        ], 
        "title": "伯平复叠前韵以坚游吴之约再酬两章并答来书 其二", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "万绿丛中占一坪，落成难得值春晴。", 
            "诗来夔蝄如相语，梦醒风涛尚自惊。", 
            "彻夕累君无稳睡，四时留客但秋声。", 
            "却因远忆南州伯，百步廊前绿正生。"
        ], 
        "title": "次韵答幼点因怀爱苍", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "人生取适无常暂，消遣残年孰过閒。", 
            "相伴山中惟竹好，旧闻潭底有龙盘。", 
            "刺船一路来看画，拥褐空岩共耐寒。", 
            "归自匡庐休论瀑，联吟亦复到更阑。"
        ], 
        "title": "次嘿园般", 
        "type": "律诗", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "卅年何意能重见，秉烛相看各惘然。", 
            "棋局中间凡几变，酒炉强半已长眠。", 
            "东南半壁君方壮，丘壑平生我故便。", 
            "且喜评碑兼读画，举觞急欲讯秦权。"
        ], 
        "title": "金陵晤陶斋赋赠", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "山中浑是我春秋，粗取容身不起楼。", 
            "雨过亦疑泉稍激，云行宁与月相谋？", 
            "寤歌水竹吾何闷，旅食江湖子勿忧。", 
            "十砚家风仍世在，西来宗派正嘤求。"
        ], 
        "title": "次韵答嘿园即送再游江西", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "尚书海外访碑回，六代江山幕府开。", 
            "画舫烟波摊卷轴，名园宾客盛樽罍。", 
            "筹边馀事知多暇，集古亲编定费才。", 
            "可惜不留吴石在，学宫吟赏日频来。"
        ], 
        "title": "题陶斋雪夜评碑图图后有天发神谶拓本", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "南溪岩壑阅千春，留与先生托隐沦。", 
            "生死桐乡爱贤尹，悲欢汐社老遗民。", 
            "深山耕凿居成聚，浊世纲常系此身。", 
            "未敢争墩曾表墓，小斋望古对泉绅。"
        ], 
        "title": "题元潮州总管王用文翰遗像", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "空山孤露读楹书，早直承明扈属车。", 
            "孔雀有文宜见絷，芳兰既服忍终锄？", 
            "一川还往瞻衡宇，十子才名照里闾。", 
            "仙女碑题高士传，沈吟少作重欷歔。"
        ], 
        "title": "题明翰林院检讨王孟扬称遗像", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老于文者必能诗，此道祇今亦少衰。", 
            "生世相怜骚雅近，赋才独得杜韩遗。", 
            "江湖浩荡身行老，肝肺槎枒俗固疑。", 
            "牢落年来欢会数，始知高论未须卑。"
        ], 
        "title": "题伯严诗卷", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "冠盖如云苦爱身，露章独有外台人。", 
            "老餐山气颜逾泽，閒听江声世又新。", 
            "脱屣一官殊磊落，巾车四海几交亲？", 
            "粤华梦冷京尘远，廿载相逢两幸民。"
        ], 
        "title": "节庵闻余至沪自焦山来会出示乞病纪恩诗次韵为赠", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "君亦江湖署病翁，百忧收拾酒杯中。", 
            "人惊髯美疑真老，僧许山赊未算穷。", 
            "满坐幽花休恨晚，独居倦羽颇知风。", 
            "良宵赖有閒丝竹，正恐灯阑曲易终。"
        ], 
        "title": "次韵节庵见赠", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "秋江一榻夜论诗，髣髴维摩示疾时。", 
            "京国归来无好梦，家山别后积相思。", 
            "我眠北牖堪终老，子失南床坐不痴。", 
            "颇怪后山吟太激，欲携二友为君医。"
        ], 
        "title": "寄高啸桐", 
        "type": "律诗", 
        "yun": "支"
    }, 
    {
        "author": "陈廷植", 
        "era": "清", 
        "subtype": "七言绝句", 
        "text": [
            "传来消息这番新，春满孤山探问频。", 
            "若识予心虚似竹，臞仙应笑遇知人。"
        ], 
        "title": "访梅", 
        "type": "绝句", 
        "yun": "真"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "骤雨洗山容，清风送林樾。", 
            "忽随流水声，溪上望明月。", 
            "四顾寂无人，长歌采薇蕨。"
        ], 
        "title": "雨后溪上望月", 
        "type": "古风", 
        "yun": "月"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "土番畏人如畏贼，自筑土牛封其域。", 
            "星罗棋布廿四头，尺寸不差绳与墨。", 
            "砌以荦确塑以泥，崭然头角状奇特。", 
            "我闻在昔此地生番巢，出没杀人以为食。", 
            "圣人有作妖魑消，剺面文身咸戴德。", 
            "一丝红线下尧封，万顷绿塍遵禹则。", 
            "分疆立界严提防，不许斯民处实逼。", 
            "牛皮已变红毛风，土壤还同金马式。", 
            "是时番奴富田畴，烹羊炮豕乐无极。", 
            "醉后归来两眼昏，忽讶寝讹遗路侧。", 
            "短笛携将信口吹，歌呼踏破夕阳色。", 
            "迩来十社九社空，锄犁转在内山北。", 
            "岿然数篑留岩阿，犹似千钧任地力。", 
            "豪强子弟恣侵陵，拔毛削皮禁不得。", 
            "朝廷兼并有明刑，嗟尔无告独可恻。", 
            "牛牯岭外烽火明，千村万落长荆棘。", 
            "安得遍筑千万头，尽教卖剑归稼穑。", 
            "牛乎牛乎尔勿哀，铜驼与尔俱草莱。"
        ], 
        "title": "土牛", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "经年避贼寇，迁徙无定宿。", 
            "有客晨过门，言善君平卜。", 
            "长揖前致辞，再拜发龟椟。", 
            "自从丧乱来，八口滞空谷。", 
            "供亿无故人，反噬有僮仆。", 
            "亲朋多白眼，群奸遥侧目。", 
            "入海愁蛟龙，登山畏虺蝮。", 
            "吾宁居九夷，负矢射麋鹿；", 
            "将委心任运，彫零依草木。", 
            "吾宁请长缨，中原竞驰逐；", 
            "将浮沉观变，憔悴匿林麓。", 
            "吾宁依刘表，附会救饘粥；", 
            "抑将说隗嚣，辨论穷反覆。", 
            "吾宁学杜甫，悲歌以当哭；", 
            "抑将效扬雄，清静自投阁。", 
            "宁百折不回，守身如守玉；", 
            "将模棱两可，与世同龌龊。", 
            "绝温峤裾，将戏老莱服。", 
            "摇顾荣扇，将采陶潜菊。", 
            "宁为辕下驹，将作云中鹄。", 
            "宁朝秦暮楚，将夜行昼伏。", 
            "宁去依他人，抑来为宗族。", 
            "宁四海为家，抑一枝自足。", 
            "吁嗟天下乱，举世方皆浊。", 
            "瓦釜竞雷鸣，干镆埋地狱。", 
            "豺虎横咆哮，麒麟遭鞭朴。", 
            "衣绣原非荣，披褐讵云辱。", 
            "世无平不陂，道无往不复。", 
            "詹尹将拂龟，贾生或赋鵩。", 
            "何者为吉凶，何者为祸福？", 
            "知几有神明，尚其再三告。", 
            "客闻呀然笑，释策止弗渎。", 
            "王绩醉为乡，志和船作屋。", 
            "在我求其是，到处皆安乐。", 
            "七子沉湎同，三闾清醒独。", 
            "用行君之意，何必问龟壳！"
        ], 
        "title": "卜居", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "皇帝元年秋，闰八月初吉。", 
            "我遁于内山，潜伏野番室。", 
            "深林暗无光，白昼不见日。", 
            "破屋两三间，茅茨杂蓬荜。", 
            "闭户深藏匿，逢人未敢出。", 
            "涕泣望烽烟，皇皇如有失。", 
            "自顾流离中，有生不如勿。", 
            "破产购一锥，报国心空切。", 
            "至今一回首，精神犹恍惚。", 
            "不知历险艰，奔走何时毕。", 
            "侧身万峰巅，秋风吹瑟瑟。", 
            "但见阵云飞，川原日流血。", 
            "人烟半萧条，鬼火互明灭。", 
            "行行集集山，夙称生番窟。", 
            "浊水喷其中，日夜浪瀎潏。", 
            "路盘苍穹高，石迸厚地裂。", 
            "一夫可当关，驷马不容辙。", 
            "生平耽烟霞，到此暂心悦。", 
            "徒步随狙公，自拾枣与栗。", 
            "哭类阮籍穷，狂等费贻漆。", 
            "一身坠蚕丛，传闻百无实。", 
            "因思世人巧，益叹我躬拙。", 
            "徘徊望乡山，目极飞鸟没。", 
            "凉飔从东来，飒飒动木末。", 
            "遥想故城里，狐鼠共巢穴。", 
            "杀人如乱麻，街衢堆白骨。", 
            "往者擒贼王，陈兵太仓卒。", 
            "未抽靴里刀，已失囊中物。", 
            "遂令劫运开，鬇鬡变蓬发。", 
            "使我撄不测，志气长轸结。", 
            "同谋袖手观，含涕独呜咽。", 
            "未识此时恨，何日得伸雪。", 
            "经旬宿荒崖，两脚垢不袜。", 
            "枯木架绳床，逼窄仅容膝。", 
            "有时抱书眠，肱曲腰又折。", 
            "有时泽畔行，青衫换短褐。", 
            "父老两三人，坐谈辄终日。", 
            "道及当时事，满座皆战慄。", 
            "延我至其家，鸡黍竞罗列。", 
            "一饭等千金，大义高巾栉。", 
            "回顾狮子峰，蛾眉才一抹。", 
            "有弟滞牛山，多时悲契阔。", 
            "老母缺晨昏，思之如饥渴。", 
            "路逢负戈侣，撞胸不敢喝。", 
            "所闻多异辞，两耳乱喧聒。", 
            "彼众而我寡，有口向谁说。", 
            "桓桓林总戎，昨日方简卒。", 
            "万骑出罗城，军容甚开豁。", 
            "猛如出柙虎，捷若搏云鹘。", 
            "行见扫妖氛，贼徒争豕突。", 
            "况有斗六门，天堑险无匹。", 
            "背城鼓而东，一战胜可决。", 
            "威过摧枯芒，势成破竹疾。", 
            "屈指旬日内，匹夫可以夺。", 
            "又闻募乡兵，朝暮尤斯拔。", 
            "横海戮长鲸，万弩伺俱发。", 
            "此谋如得就，大功可书碣。", 
            "指日见升平，乾坤收肃杀。", 
            "嗟予走空山，于今已五月。", 
            "一息气尚存，此念未容绝。", 
            "如何蝼蚁辈，偏觉肝肠别。", 
            "甘心为异类，不复忧荡析。", 
            "攘攘著黄巾，为厉及妪女目。", 
            "四顾遍豺狼，保身慎明哲。", 
            "岂不思请缨，空手难为烈。", 
            "抚景自酸辛，吟诗聊度活。", 
            "寂寂红叶山，遥遥紫薇闼。", 
            "此身虽在野，此心唯向阙。", 
            "安危大臣在，金瓯岂患缺。", 
            "只忧道路长，献策终不达。"
        ], 
        "title": "自许厝寮避贼至集集内山，次少陵「北征」韵", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "黑云压阵鼓声死，军中跃出两男子。", 
            "誓扫黄巾不顾身，锥牛大飨千义民。", 
            "靴中尖刀腰间箭，裂眦决战飞黄尘。", 
            "可怜粮竭援复断，裹疮一呼死伤半。", 
            "力尽关山未解围，军无儋石多思叛。", 
            "贼骑长驱斗六门，万人散尽两男存；", 
            "反手被缚见贼主，胁之使跪仍双蹲。", 
            "一男戟手与贼语，生不灭贼死杀汝；", 
            "双眉倒竖目如炬。", 
            "一男掀髯与贼言，男儿七尺报君恩，今日之死泰山尊。", 
            "观者人人都赞美，贼亦因公颂不已，谓此死方无愧耻；", 
            "不然，斗六将帅多如云，纷纷屈膝谁非死。", 
            "一样沙场白骨枯，似此从容就义无伦比。", 
            "呜呼！", 
            "从容就义无伦比，一节自堪千古矣。"
        ], 
        "title": "罗山两男子行", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "一年相逢不相识，幕府风高森列戟。", 
            "虎皮坐对虎牙开，咫尺军门千里隔。", 
            "一年相识不相逢，水中犬吠桃花浓。", 
            "手叠彩笺入城去，白云望断山千重。", 
            "今年逢公公不见，匆匆行李将移砚。", 
            "空怜李、杜旧知名，谁道尹、邢还避面。", 
            "从此世乱各东西，我走空山君鳌西；", 
            "四围烽火音书渺，万叠峰峦狨鬼啼。", 
            "狨啼鬼啸人踪断，杜老悲歌空自叹。", 
            "底事因缘二字真，识君偏迟在多难。", 
            "幽斋九月黄花开，君携襆被入山来；", 
            "半生饥渴一朝慰，话长不觉鸡声催。", 
            "明朝赠我诗四章，字字真珠带异香；", 
            "昨日投我诗一册，语语缠绵兼悱恻。", 
            "由来情至诗即工，芙蓉出水天然红；", 
            "四年浪迹鹏海上，高歌往往来天风。", 
            "而今干戈满平地，沧海横流何处避？", 
            "与君同是沦落人，得君且拚十日醉。", 
            "左手招徐福、右手揖仲连，狂呼黄鹤飞上天；", 
            "摘列星，当酒钱。", 
            "如何相逢遽相别，别时月圆今月缺；", 
            "留君不住我心悲，望君不来我心结。", 
            "心结心悲那可言，寄书聊复询寒暄。", 
            "天涯别有相思处，月白风清两断魂。"
        ], 
        "title": "相逢行，赠曾汝泉", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "乱世无宗族，敢死即为雄。", 
            "我看楚昭屈，子弟盛江东。", 
            "结发从项羽，八千归沙虫；", 
            "诸田称崛强，亦受楚人封。", 
            "唯有鲁二生，大义高苍穹；", 
            "既不拜隆隼，亦不识重瞳。", 
            "高飞避世网，天际翔冥鸿。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "冥鸿游八荒，回翔俯寥廓；", 
            "下视大嘴乌，飞鸣一何恶。", 
            "夺我树下巢，白昼喙雏鹊；", 
            "盘回未忍飞，欲救嗟力薄。", 
            "山梁多杀机，磐达少良木；", 
            "岂不图南行，所恨羽毛弱。", 
            "且辞篱下鴳，远伴云中鹤；", 
            "置身冥漠间，矰缴何所著。", 
            "回首谢老鸦，慎勿恣贪攫；", 
            "与为百鸷鸟，何如一秋鹗！"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "秋鹗翔千仞，不肯随众鸟；", 
            "杰士贵独立，落落出人表。", 
            "与其失之随，毋宁蹈其矫；", 
            "龙、比伏斧刀，夷、齐甘饿𩛞。", 
            "万古立人极，只以一矫了；", 
            "才非矫不生，节非矫不成。", 
            "管宁渡辽海，以矫全其清；", 
            "虞集卧东山，以矫全其名。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "两年募乡兵，今朝驰羽檄。", 
            "肉食岂无谋，男儿心胆赤。", 
            "剧孟投亚夫，弦高助郑伯。", 
            "由来率土臣，尽人可杀贼。", 
            "自从丧乱来，此论我已析。", 
            "牛酒犒农民，团练谋在昔。", 
            "虞、芮方质成，陈、蔡忽遭厄。", 
            "举家来空山，志岂图菽麦？", 
            "方将骋中原，先鞭追祖逖。", 
            "否则保一方，山川为生色。", 
            "讵料劫运开，孤掌难为力。", 
            "倾家购力士，有锥不得击。", 
            "痛哭学贾生，亡命依宾石。", 
            "口舌已焦烂，忠孝斯感激。", 
            "拔蝥一周麾，鬼神齐辟易。", 
            "叱咤走风云，喧呼飞霹雳。", 
            "金鼓一声振，彼军气为黑。", 
            "誓将擒妖魔，灭此而朝食。", 
            "寄语谋义士，勉旃事兵革。", 
            "封侯本无种，年少须奋迹。", 
            "不见牧羊奴，勋名高竹帛。"
        ], 
        "title": "祭旗日示诸同志", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "寂寞空山里，频年贼未平。", 
            "何人堪寄恨，有客许陈情。", 
            "潇洒韬钤略，从容车笠盟。", 
            "几回劳手札，每度讯来伻。", 
            "健笔高题凤，雄才妙赋鹦。", 
            "忧时先赠策，感旧忆班荆。", 
            "鹿洞春风煖，鹅湖化雨晴。", 
            "应、刘欣并世，崔、白况同庚。", 
            "我愧渊源薄，君兼器量宏。", 
            "神童推李泌，师学重桓荣。", 
            "敏捷诗千首，汪洋水一泓。", 
            "论文谈娓娓，剪烛漏丁丁。", 
            "骥足原空冀，鳌头屡占黉。", 
            "骚场树旗鼓，艺苑奏竽笙。", 
            "早负风流目，常持月旦评。", 
            "词华凌老辈，姓氏冠群英。", 
            "鹰隼终腾上，麒麟会贡京。", 
            "记同千日酒，共宴五侯鲭。", 
            "学士鸬鹚杓，仙家虎兕觥。", 
            "春盘登佛果，秋榼荐霜橙。", 
            "历历交游在，匆匆岁月更。", 
            "那堪今契阔，还问昔通亨。", 
            "江、浙犹徵卒，潢池忽弄兵。", 
            "地中吹鼓角，天上动金精。", 
            "攘攘黄巾著，纷纷白马迎。", 
            "探丸搜保社，仰屋索笼。", 
            "籯校尉金争摸，蚩尤雾忽横。", 
            "算缗鞭倚顿，飞槊掷孩婴。", 
            "此际萑苻盛，全家子女惊。", 
            "出门长惘惘，挈眷复怦怦。", 
            "路逐羊肠转，装教马革盛。", 
            "提携数书卷，跋涉万山程。", 
            "母老呼舆载，儿啼掩口绷。", 
            "烧空烽焰乱，裂石火雷轰。", 
            "似狗家初破，如鱼鼎欲烹。", 
            "命真微比虱，用幸免为牲。", 
            "邂逅询宗族，苍黄就父兄。", 
            "卸肩行李寄，入梦鼓鼙萦。", 
            "舂赁梁鸿庑，灯移韩愈檠。", 
            "菜畦分半亩，茅屋构三楹。", 
            "冷淡山藷饭，咸酸藜藿羹。", 
            "米餐红粒稻，瓜摘绿匏棚。", 
            "打熟邻贻枣，尝新野送樱。", 
            "消閒临晋帖，遣闷拨秦筝。", 
            "自念鸿嗷泽，曾歌鹿食苹。", 
            "经纶怀郁郁，言行矢硁硁。", 
            "吞炭伺尸赵，求锥誓报嬴。", 
            "万金酬士死，只手把天擎。", 
            "杀运非难挽，孤衷不易明。", 
            "流离才北路，侵略遍东瀛。", 
            "各据藩篱壮，相看面目狞。", 
            "假威狐反覆，倒噬獍䞴趟。", 
            "日日防追捕，村村布网纮。", 
            "忧来频祝死，逃去惯藏名。", 
            "乍过东西武。", 
            "角中斗蛮触，意外值蛟鲸。", 
            "八口悲为鳖，三春怕听莺。", 
            "沙虫仍故垒，风鹤过新正。", 
            "虞集眠难稳，灵均放益清。", 
            "苦将王命论，劝与圣人氓。", 
            "险阻尝方尽，艰难计又成。", 
            "牧羊招卜式，屠狗觅荆卿。", 
            "感激根忠孝，连环仗战争。", 
            "一身浑是胆，众志遂成城。", 
            "夜草陈琳檄，朝抛仲子缨。", 
            "挺从抽棘制，田共荷戈耕。", 
            "不料功名际，由来祸患并。", 
            "世人皆欲杀，吾道本艰贞。", 
            "饮血重交戟，飞书再建旌。", 
            "丹心争一寸，白发任千茎。", 
            "验鼻诛王簿，扬鞭逐祖生。", 
            "两年消浩劫，百战示先声。", 
            "捣穴空蝼蚁，焚林走鹿麖。", 
            "伫看收剧孟，直可族庞萌。", 
            "黑闼擒于党，黄巢戮以甥。", 
            "妖星随箭落，猛虎下车撄。", 
            "况尔参帷幄，当今仰国桢。", 
            "运筹高管、乐，投笔得韩、彭。", 
            "王俭芙蓉府，条侯细柳营。", 
            "众芳虽落寞，松树自峥嵘。", 
            "乐府氍毹唱，饶歌敕勒赓。", 
            "遥知书露布，定许赋从征。", 
            "夫子方当路，迂儒幸不坑。", 
            "风尘谁物色，瓦釜竞雷鸣。", 
            "薄俗惂淫甚，么魔恶贯盈。", 
            "武夫多不法，文士例相轻。", 
            "咄咄书殷浩，悠悠厌祢衡。", 
            "田园皆荡析，台榭已全倾。", 
            "贫极抛乡井，饥来卖鼎枪。", 
            "产空前日破，棋是别人赢。", 
            "科第成风汉，衣冠变老伧。", 
            "呼冤多杜宇，医妒少鸧鹒。", 
            "赠缟惭悬磬，投桃愧报琼。", 
            "敢吟一千字，为表寸忱诚。", 
            "颜色梁间认，肝肠笔下呈。", 
            "向阳葵脉脉，求友鸟嘤嘤。", 
            "河鲤期烧尾，繇龙望点睛。", 
            "愿言崇竹帛，早晚扫欃枪。"
        ], 
        "title": "感事述怀五排百韵，寄家雪洲兼鹿港香邻诸友", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "举世纷纷谈势利，何人解吐英雄气。", 
            "两载栖栖困戎马，满腔热血向谁洒。", 
            "天为吾儒假一鸣，万人军里逢先生。", 
            "先生握手坐终夕，两人怀抱一时呈。", 
            "非弹家国苍茫泪，即诉风尘离乱情。", 
            "风尘离乱那堪说，与君且话三年别。", 
            "自从狐豕蹂乡闾，老拳毒手饱摧折。", 
            "万卷图书辗转空，一家儿女流离活。", 
            "珠囊玉箧化狼烟，碧瓦雕甍供鼠穴。", 
            "王尼处处都不安，李白人人都欲杀。", 
            "艰难一样落坑中，我比先生更愁绝。", 
            "即今淮西虽告平，深山虎豹纷纵横。", 
            "焚巢捣穴穷搜捕，一剑犹当十万兵。", 
            "先生听罢跃然起，为告夜郎还未死。", 
            "攀龙附凤誇身强，悠悠终是辽东豕。", 
            "古来擒贼先擒王，不入虎穴焉得子。", 
            "先人之忧后人乐，我辈所存本如此。", 
            "岂为封侯始请缨，从知杀贼即名士。", 
            "细柳营中绮宴开，眼前宾客尽邹枚。", 
            "共誇借箸多吾党，复见从军有秀才。", 
            "三更风露兵威肃，百里河山瑞气回。", 
            "赋诗已用槊为几，烧烛还看剑引杯。", 
            "感君意气高相许，令我闻鸡因起舞。", 
            "一鞭终愧祖生先，百战羞同樊哙伍。", 
            "短衣匹马别君去，语君且助三通鼓。", 
            "黄尘滚滚向东飞，看我下车撄猛虎。"
        ], 
        "title": "玉潭庄与黄实卿明经夜话", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "夜半椎牛召乡里，鸡鸣蓐食千人起。", 
            "摇旗撞鼓入蛮乡，伐竹编桥渡浊水。", 
            "长驱转战若无人，逐北追亡如捕豕。", 
            "杀气朝横狮子头，降幡夜坚鲤鱼尾。", 
            "忽闻李愬入蔡州，一军欣欣色然喜。", 
            "请缨直走伏波军，探穴争擒猛虎子。", 
            "是时官军拥贼壕，马鞭一掷风披靡。", 
            "有如逐鹿猎平原，彼持其背我角犄。", 
            "列炬一声光烛天，千村万落无荆杞。", 
            "可恨擒贼不擒王，黑夜柙中出虎兕。", 
            "未能当道戮豺狼，徒向空山拾蝼蚁。", 
            "此曹也是伪公侯，平日作横苦桑梓。", 
            "一朝缚出绿林中，万姓欢呼彻街市。", 
            "居人归业乐熙熙，从此一路肃清矣。"
        ], 
        "title": "自林圯埔进师，与官军会约由溪洲底攻克斗六逆巢，越日袭取东埔蚋等处，俘获逆徒十三人，（此诗又载陈汉光《台湾诗录》）作歌纪事", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "婆娑洋外云濛濛，海水流血千里红。", 
            "朝廷频年拜骠骑，戈船百道趋瀛东。", 
            "先生落落人中杰，栽花满县肝肠热。", 
            "捧檄偶参鹳鹅军，请缨直到鲲鹏穴。", 
            "毒雾飞鸢瘴疠侵，风涛出没几呻吟。", 
            "文渊触热军多死，冯异移营病转深。", 
            "骑鲸一去风悽恻，满军旌旆黯无色。", 
            "公已天上作神仙，我尚山中拾橡栗。", 
            "生未迎谒死不知，九州豺虎纷猖披。", 
            "昨日故人一书至，闻讣已在黄花时。", 
            "侧身西望再拜哭，感恩何止歌鸣鹿。", 
            "伤心独照戴盆冤，易箦犹闻讯空谷。", 
            "忆昔妖童赴会初，杞人忧天曾上书。", 
            "妄意夷甫识石勒，谁知张角结封谞。", 
            "一朝环海烟尘起，意外风波来万里。", 
            "无瑕白璧染成缁，谁信此中有君子。", 
            "先生得信惊且疑，逢人到处询项斯。", 
            "两年薏苡消无影，一纸瑶函告有司。", 
            "自从丧乱苦兵革，幼安曜卿坐不得。", 
            "破产频求博浪锥，飞书屡进绕朝策。", 
            "肉食无谋藿食愁，陈兵还为赋同仇。", 
            "手书露布告乡里，不灭黄巾誓不休。", 
            "裹疮吮血几征战，臂上长弓腰间箭。", 
            "也知小丑终成擒，争奈先生长不见。", 
            "伏波横海又登坛，幕府回头泪不乾；", 
            "满堂宾客如龙虎，尚恨军中少一韩。", 
            "况我生平感恩谊，出师未遂封侯志；", 
            "但识师恩同国恩，敢论有位与无位。", 
            "人生大节君师亲，高堂矧有洗夫人。", 
            "温峤绝裾终是孝，班超投笔宁为身。", 
            "前朝杀贼深山里，知公九原闻必喜；", 
            "今日焚巢浊水滨，知公九原恨无垠。", 
            "一喜一乐缘何切，只为千秋重名节；", 
            "共誇桃李盛门墙，不使豺狼留窟穴。", 
            "地角天涯道路长，可怜丹旐尚他乡；", 
            "一棺寂寞荒祠外，只有门生吊夕阳。"
        ], 
        "title": "哭房师潘瑶圃夫子", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "茑萝泛长风，根茎无断绝。", 
            "由来连理枝，生死不相别。", 
            "君不见张烈妇，慷慨殉夫勇且烈。"
        ], 
        "title": "题烈妇张沈氏殉节事古体九解之ㄧ", 
        "type": "古风", 
        "yun": "屑"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "妇姓沈氏名心娘，十八于归张家郎。", 
            "举案齐眉慕孟光，如胶如漆乐且未央。"
        ], 
        "title": "题烈妇张沈氏殉节事古体九解 其二", 
        "type": "古风", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "忽忽五年，载弄之璋。", 
            "二竖入室，夫病于床。", 
            "求神问药，泪睫承眶。", 
            "一朝怛化，五内崩裂如沃汤。"
        ], 
        "title": "题烈妇张沈氏殉节事古体九解 其三", 
        "type": "古风", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "大哭一声，气结无语。", 
            "娣姒急申救，阿翁欲言不言泪如雨。", 
            "曰汝有孤儿在，旦夕须哺乳。"
        ], 
        "title": "题烈妇张沈氏殉节事古体九解 其四", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "长跪谢阿翁，妾心坚如铜。", 
            "儿生有祖累姑嫜，妾身虽死儿可长。", 
            "夫没无人侍巾帚，妾身不去谁为偶。", 
            "黄泉会有相见时，升天入地妾从之。"
        ], 
        "title": "题烈妇张沈氏殉节事古体九解 其五", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "明珠为夫敛，绮罗为夫装，执绋扶柩上北邙。", 
            "归来拜姑泣。"
        ], 
        "title": "题烈妇张沈氏殉节事古体九解 其六", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "绾我同心缕，著我嫁时衣。", 
            "孤灯耿耿酸风吹，尺组毕命人不知。", 
            "人不知，举家奔救乌乌啼。"
        ], 
        "title": "题烈妇张沈氏殉节事古体九解 其七", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "生同衾，死同穴。", 
            "青冢巢鸳鸯，飞鸣自成匹，谓予不信如皦日。"
        ], 
        "title": "题烈妇张沈氏殉节事古体九解 其八", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": null, 
        "text": [
            "人慕妇，烈且贞。", 
            "我作歌，戒贪生。", 
            "吁嗟乎，女子仗义能杀身，何乃国家多全躯保妻子之庸臣。"
        ], 
        "title": "题烈妇张沈氏殉节事古体九解 其九", 
        "type": "古风", 
        "yun": null
    }, 
    {
        "author": "陈少白", 
        "era": "清", 
        "subtype": "七言律诗", 
        "text": [
            "数载经营策治安，挫磨何敢谢艰难。", 
            "穿山绕谷轮蹄稳，推直求横道路宽。", 
            "十度金牌遗妒毒，九州铁错铸疑团。", 
            "前贤应是有先见，早阖双眸不忍看。"
        ], 
        "title": "吊刘抚", 
        "type": "律诗", 
        "yun": "寒"
    }, 
    {
        "author": "陈洵", 
        "era": "清", 
        "subtype": null, 
        "text": [
            "薰风清弄，带树蝉成韵。", 
            "夜色暗横塘，拥孤灯、凄凉客鬓。", 
            "扁舟梦锁，杨柳自津亭，期无准，香销尽，寂寂潮回信。", 
            "佳人重约，一箭流光迅。", 
            "花后起相思，试新妆、小莲腻粉。", 
            "罗衣换了，何处想腰肢，遥漏紧，疏星趁，枕簟都随分。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "新蒲剪胜，赚入风景又江乡。", 
            "无情臂缕偏长。", 
            "炊黍匆匆闲梦，榴火艳窥墙。", 
            "奈生绡难写，旧色凄凉。", 
            "扁舟断肠。", 
            "纵面隔。", 
            "宛闻香。", 
            "零落歌莺舞燕，如锦花场。", 
            "独醒未妨。", 
            "唤不起词流湖上觞。", 
            "波语窄，一桁潇湘。"
        ], 
        "title": "婆罗门引 五日", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "客梦栖尘绮。", 
            "社兰初忆茸红事。", 
            "暮雨江湖漂泊，尽相怜无计。", 
            "况是撩人波盼笙歌底。", 
            "经看到黏絮零襟袂。", 
            "正落花风紧，谁立雕阑玉砌。", 
            "过眼流光洗。", 
            "艳春归后闲门闭。", 
            "旧识依稀，坊巷冷，而今何世。", 
            "惟有苔钱装缀帘栊丽。", 
            "偏病来疏了闲车轨。", 
            "怪似伊轻俊，不是恹恹恁地。"
        ], 
        "title": "安公子 谭子端言，所居故有燕巢，中间客游，燕不复至，既归，则又来。为赋一解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "摘得新。", 
            "金杯密密亲。", 
            "眼前风月好，莫怀人。", 
            "青春白发双无价，是闲身。"
        ], 
        "title": "摘得新", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "锦被暖麝鸳鸯。", 
            "银屏梦入横塘。", 
            "相招江景暮。", 
            "采莲歌韵苦。", 
            "与君南浦别，柳丝长。", 
            "红药色。", 
            "朱栏侧。", 
            "钗头交胜燕双双。", 
            "音信寂，经时隔。", 
            "伤心怕有人知。", 
            "待得黄昏月，却是愁时节，独归去，掩香扉。", 
            "花路钥，情迷著，阑干风起彩云飞。"
        ], 
        "title": "离别难", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "片云感秋异，晚塘恻恻，孤馆愔愔。", 
            "素纨在、衰迟故发商吟。", 
            "帘阴伴啼梦处，无人似、画烛宵心。", 
            "偏回艳、是等闲听雨，愁到而今。", 
            "追寻。", 
            "初莺早雁年事，相笑争任。", 
            "况漂摇身世，怆绝予音。", 
            "闲襟。", 
            "奈佳期过，情如水，倦翼都沉。", 
            "荒凉甚、便卧游慵写，聊寄清琴。"
        ], 
        "title": "临江仙 风雨积晦，秋期不淹，被声依黯", 
        "type": "词", 
        "yun": "侵"
    }, 
    {
        "author": "陈洵", 
        "era": "清", 
        "subtype": null, 
        "text": [
            "寒芦动响，饥雁断鸣，水国四围秋异。", 
            "老屋渔灯，对此自然无寐。", 
            "渐惊风、画角城乌起。", 
            "正堕月危樯，断港愁心，待向谁系。", 
            "极目高楼倚。", 
            "但数泪依稀，卖绡为市。", 
            "一叶回潮，料想更无题字。", 
            "尽扬尘、东望伤心地。", 
            "算只有、花阴梦好，奈而今情味。"
        ], 
        "title": "卜算子慢 橘公来话近事，声为此词", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "桂华镜转，蓬翠波留，秋思孤迥。", 
            "罨画屏风，座密四围绿静。", 
            "遥夜足天宽，漫虚占、花间对影。", 
            "想连环万户暗里，赏心乐事谁领。", 
            "渐淡淡、凭高清兴。", 
            "双鬓山河，无限风景。", 
            "梦迹依稀，旧曲与谁同听。", 
            "一笑挟飞仙，看光贮、吟壶共永。", 
            "怕浮云，又遮断、雁声度岭。"
        ], 
        "title": "古香慢 中秋六榕东坡楼对月作", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "倦琴孤绪。", 
            "残蛩外，清游疏似花树。", 
            "淡妆帘户易销魂，灯暗啼绡雨。", 
            "慰寂寞、明珠翠羽。", 
            "闲情惟有东篱古。", 
            "怕旧宿芙蓉，冷眼缬、霜波误尽，别来缃素。", 
            "无奈探菊逡巡，携壶漫伫。", 
            "望极高处难赋。", 
            "故山重问醉经人，日暮玄猿语。", 
            "梦不著、新欢寸缕。", 
            "佳辰长短从来去。", 
            "向镜中、生涯淡，但忆歌前，笑声多处。"
        ], 
        "title": "霜叶飞 九日，读君特“断烟离绪”之句，不胜依黯。爰次其韵，寄吾旧游", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "金屋多娇，玉容无主，心事看秋如醉。", 
            "正雨酥云腻。", 
            "有素月、漫约黄昏临砌。", 
            "送春余艳在，流尘溅、泪痕暗里。", 
            "婵娟俱冷，也要数点微微雪意。", 
            "何似。", 
            "懒困倚东阑，拚却良辰自睡。", 
            "故国青旗，深宫玉笛，去情全背。", 
            "如梦寻到顿失，过眼青芜地。", 
            "相逢红叶伴，犹问新枝嫩子。"
        ], 
        "title": "丁香结 秋日梨花，再和君特", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "断眼风花如梦，被水霜繁，循涯芳歇。", 
            "邮程十里，津鼓迤明催彻。", 
            "寒灯陋馆，伴人销凝，小碧舒梅，千红沉叶。", 
            "怕理莼丝宛转，罢酒归来，潮语还自呜咽。", 
            "最是经行旧处，望中音乐城戍接。", 
            "信有前期在，但愁心无奈，先付鶗鴂。", 
            "河桥低转，脉脉半规斜月。", 
            "念远伤离年事晚，怨孤鸿天末。", 
            "嗒焉隐几，竽籁空外阔。"
        ], 
        "title": "丹凤吟 树园来郡城，旋复别去", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "薄暮里。", 
            "见瘦蝶敲窗，似寻欢侣。", 
            "正月摇花荡，屏山悄掩无雨。", 
            "知为魂梦苦。", 
            "除东风能诉。", 
            "奈坐久，又自清清，却向谁去。", 
            "回顾。", 
            "玉人间阻。", 
            "计日相思无限路。", 
            "想别后、依然未改，凌波旧庭户。", 
            "此时两地，问几许、恨端愁绪。", 
            "伴泪烛，绣凤翻帘自舞。"
        ], 
        "title": "芳草渡 夜坐，和美成韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "罢酒园亭，飞空素月，镜边闲客。", 
            "逡巡梦迹。", 
            "翠羽啼春无极。", 
            "带风篁、泉石自凄，小庭路钥幽径仄。", 
            "算何郎渐老，东风多事，旧情难觅。", 
            "当时俊赏，问蝶粉蜂黄，顿成疏隔。", 
            "佳期又晚，坐对依然携笛。", 
            "想银屏、自温暖岁华，麝篝护被欢正忆。", 
            "怎教人，为说苍苔破屐浑耐得。"
        ], 
        "title": "月下笛 萧寺探梅", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "水云暝，空鸥梦锁，暗苇愁结。", 
            "霜角吹寒渐阔，雷车递语乍掣。", 
            "见扑地修篁青玉折。", 
            "有题字、竟与谁说。", 
            "念旧馆凌波步尘远，依稀记离别。", 
            "凄咽。", 
            "去时泪掩歌阕。", 
            "又转烛飘蓬残年事，悄悄南雁绝。", 
            "空怅望江头，梅信催彻。", 
            "曼吟细阅。", 
            "啼冻禽、休踏河桥残雪。", 
            "钗讯无凭炉灰热。", 
            "东风起、凭阑正怯。", 
            "看春浅、垂灯欺倦睫。", 
            "问百岁、几许欢期，便恨隔，尊前肯负莺花节。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "霞笙怨别，雾阁移春，仙梦还寻到。", 
            "翠蓬霜晓。", 
            "东风事、唤起半窗啼鸟。", 
            "新妆换了。", 
            "应不管、波荒雪老。", 
            "娇鬓华、熏麝霏烟，始信红情绕。", 
            "还记尊前旧笑。", 
            "向酣春青镜，游宴多少。", 
            "素怀凄悄。", 
            "抛铅泪、旋写魏宫才调。", 
            "凌波路渺。", 
            "惊冉冉、挂林残照。", 
            "肠漫回、偏要朱颜，凭溯溪柔棹。"
        ], 
        "title": "解语花 黄园红梅", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "小林亭，疏灯凝水，年华笑相问。", 
            "市风吹近。", 
            "听饯腊家家，人语轻趁。", 
            "倦游梦枕萧斋稳。", 
            "清波闲处引。", 
            "又藓迹、雪融香径，行行销意尽。", 
            "天边雁声送愁多，寒空峭、坐想迟回芳信。", 
            "吟思短，清尊共，故欢随分。", 
            "依稀记、艳阳禊赏，人散后、楼台霏麝粉。", 
            "漫唤起、阑干私倚，盟春心事准。"
        ], 
        "title": "花犯 萧寺小除夕", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "春心浅浅融窗烛。", 
            "明曦射、彩幡矗。", 
            "转新莺、笑语年华绿。", 
            "钗燕上、妆云肃。", 
            "酒美椒芳欢意足。", 
            "更花气、浓熏晴燠。", 
            "待去约良朋，知甚处、堪游目。"
        ], 
        "title": "迎春乐 甲子元旦立春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "谁分雏莺知事早。", 
            "学语依稀，学舞夸轻妙。", 
            "新著金衣刚称小。", 
            "旧家梦里都寻到。", 
            "忍耐尊前持一笑。", 
            "歌费尊悭，渐渐伤怀抱。", 
            "小令银灯应自好。", 
            "词人莫漫翻长调。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "仙衣卷雾，旭日升霞，楼台暖色重重。", 
            "流艳潮妆，锦帏紧护东风。", 
            "书花试烦纤手，是江郎、彩笔初逢。", 
            "题句在，写此情深处，未觉春浓。", 
            "一笑前溪回顾，问洛阳鹃语，光景匆匆。", 
            "垂首雕阑，空余泪洗芳红。", 
            "依约梦阑蝶意，殢枕香、仍恋欢丛。", 
            "人事远，盼行云、长驻翠蓬。"
        ], 
        "title": "声声慢 牡丹花畔作", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "掩户千红如海，听雨高楼，愁鹃南国。", 
            "吟壶光小，灯飐夜来风色。", 
            "沧波自远，梦回何处，雁断犹闻，云飞无极。", 
            "试醒登临望眼，倦枕天涯，危槛还凭西北。", 
            "载酒十年故地，去来漫忆人事隔。", 
            "怅恨佳期晚，但无多芳草，须傍兰泽。", 
            "东风吹老，冉冉好春如客。", 
            "种柳依桃三径冷，待仙源重觅。", 
            "感时溅泪，谁见花下立。"
        ], 
        "title": "丹凤吟 春日怀彊村先生沪上", 
        "type": "词", 
        "yun": null
    }, 
    {
        "author": "陈鳣", 
        "era": "清", 
        "subtype": "七言律诗", 
        "text": [
            "间携尊酒上轻舟，幽意何堪共狎鸥。", 
            "四海交情犹有客，重湖烟景正宜秋。", 
            "山分黄叶归吟卷，水漾红霞入画楼。", 
            "好与风光流赏遍，人间何必更丹丘。"
        ], 
        "title": "槎客先生招同人集湖舫即事", 
        "type": "律诗", 
        "yun": "尤"
    }, 
    {
        "author": "陈鳣", 
        "era": "清", 
        "subtype": "七言律诗", 
        "text": [
            "唐祚延年六十余，旧名五代尽删除。", 
            "河东自可共和比，江左还应季汉如。", 
            "不羡子京添半臂，漫教无党注新书。", 
            "快哉此日翻成案，多少清流怨气舒。"
        ], 
        "title": "自题续唐书后", 
        "type": "律诗", 
        "yun": "鱼"
    }, 
    {
        "author": "陈方恪", 
        "era": "清", 
        "subtype": null, 
        "text": [
            "吹转番风天未许。", 
            "小草墙花，犹有残春住。", 
            "燕子飞来浑不语。", 
            "双双又向人家去。", 
            "卷尽蕉心桐半乳。", 
            "才度庭阴，荏苒纱窗暮。", 
            "拈取绣絣还倦与。", 
            "生生端被伊谁误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "于讴副墨。", 
            "圣圣衔陈迹。", 
            "读尽阴符开口说。", 
            "两戒河山都别。", 
            "南冥地陷云昏。", 
            "齐州一发如痕。", 
            "惭愧夷门老矣，蒯缑何处酬恩。"
        ], 
        "title": "清平乐 重效沈体", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "帘栊疏绮。", 
            "人意双清美。", 
            "漾枕流铃初睡起。", 
            "知是嫩晴天气。", 
            "裁书欲寄平安。", 
            "几回招手雕阑。", 
            "不似上林愁断，西风何处关山。"
        ], 
        "title": "清平乐 咏鸽，社作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "重见萧娘鬓未凋。", 
            "当时争看舞尘高。", 
            "一声啰唝最魂销。", 
            "秦苑莺花烟月丽，汉家宫阙日华昭。", 
            "归来拥髻可怜宵。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "人病恹恹春过半。", 
            "春意人情，恍隔银河汉。", 
            "独下沁芳亭畔看。", 
            "春风吹尽无人管。", 
            "杨柳阴浓笼四面。", 
            "谁在浓阴，弹彻流光怨。", 
            "已是酴醾飞片片。", 
            "看君合取伊谁殿。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "三商灿晓，溢门阑佳气。", 
            "宝扇银鸾并交媚。", 
            "看下了晶帘，眉黛轻描，相对坐、商略绿窗奇字。", 
            "元龙豪气在，哀乐中年，合有深情寄鱼水。", 
            "一棹木兰船，镜鉴香篝，生消受、柔乡滋味。", 
            "有比翼、鸿光式相庄，待明岁重阳，饼筵高会。"
        ], 
        "title": "洞仙歌 贺甘簃仁兄新婚", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "绮沮湘波窈窕才。", 
            "苍生前席古今怀。", 
            "当时西府甘鹅炙，归去南山养鹤胎。", 
            "开叹口，接行杯。", 
            "东方狡狯撼车雷。", 
            "沧桑阅尽春生早，待向莱阶扫劫灰。"
        ], 
        "title": "鹧鸪天 寿许季纯六十", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "灯晕冷，残梦忒零星。", 
            "秋水绿蓑江上笛，杏花春雨驿边亭。", 
            "重话不堪听。"
        ], 
        "title": "忆江南 题疏灯残梦图为痴云作二首 其一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "残梦醒，灯晕结成愁。", 
            "千里水云虚锦字，十年尘土敝貂裘。", 
            "何日棹扁舟。"
        ], 
        "title": "忆江南 题疏灯残梦图为痴云作二首 其二", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "玉树华年情卓荦，吴城好恣春游。", 
            "云屏十二敞高楼。", 
            "曲阑斜凭处，杨柳水风柔。", 
            "今日小怜应忆我，相逢休诉从头。", 
            "琵琶弦上暗惊秋。", 
            "马嘶花发尽，疏雨滞成愁。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "晚霭低平楚，轻寒上小楼。", 
            "丝丝微雨漾帘钩。", 
            "翻作一番风景、替人愁。", 
            "对酒孤欢赏，看花近白头。", 
            "天涯早道倦清游。", 
            "准拟归期何事、又淹留。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "白象香城，金瓶海水。", 
            "何年会得西来意。", 
            "无边花雨满人天，可怜重认袈裟地。", 
            "影事三生，穷涂万里。", 
            "拂衣石上人初起。", 
            "心魔春怨两俱空，斜阳持钵千山里。"
        ], 
        "title": "踏莎行 题五代人绘行脚图", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "阅尽千花泪湿衣。", 
            "东风南浦未成归。", 
            "萋萋芳草伯劳飞。", 
            "几日江楼同旷望，碧云萧澹楚天垂。", 
            "天涯何事与心违。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "山围潮打仍朝暮。落木枯陵树。", 
            "夕阳红上鼓楼西。犹认几家门巷、草萋迷。", 
            "相逢楚老伤离乱。诗鬓经年换。", 
            "雁飞纸阁影初涵。又放一襟秋思、满江南。"
        ], 
        "title": "虞美人 题十园秋思图为寥士作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "翠微秋磴苔綦渺，前游顿成凄黯。", 
            "素籥迎凉，清商戒节，云物昭回江甸。", 
            "南朝旧怨。", 
            "对宫井霾香，御沟流艳。", 
            "玉树歌阑，坠欢何处赋铜辇。", 
            "潮痕依旧未改，霸图空怅望，天澹山远。", 
            "凤岭人归，龙沙梦觉，都付伤高心眼。", 
            "羁怀自款。", 
            "趁华菊胜簪，渌醽浮盏。", 
            "莫待飘零，故蹊迷社燕。"
        ], 
        "title": "台城路 辛巳重九，会同社诸子北极阁登高，凭瞰台城，赋本意得燕字", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "疏疏银雪霰林塘。", 
            "云影逗微阳。", 
            "盼到春来，偏愁春到，何计遣韶光。", 
            "早梅犹自亚闲房。", 
            "寒减旧衣香。", 
            "不似春酲，非缘薄病，无处著思量。"
        ], 
        "title": "少年游 庚寅十二月廿八日立春作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "梦断香销恍浃旬。", 
            "桃符空映旧疏棂。", 
            "斋盘帏火伴残更。", 
            "世乱待轻生死恨，家单忍话索离情。", 
            "且储清泪泊閒身。"
        ], 
        "title": "浣溪沙 庚寅除夕", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "移家偏向秦淮畔，陋巷柴荆。", 
            "纸帐疏棂。", 
            "轧轧鸣机隔院听。", 
            "当时裙屐风流歇，几许飘零。", 
            "回首前尘，拄颊钟山两鬓星。"
        ], 
        "title": "采桑子 丁亥岁暮即事 其一", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "天涯岁晚催归急，豚砦鸡栖。", 
            "尽室同携。", 
            "烟水家风老布衣。", 
            "寒宵拥絮愁无那，灯影迷离。", 
            "梦影依稀。", 
            "迢递霜钲月向低。"
        ], 
        "title": "采桑子 丁亥岁暮即事 其二", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "雪晴门巷妨车毂，澹日空墙。", 
            "缺月幽坊。", 
            "人海孤踪祗自伤。", 
            "卅年竹马嬉游地，屈指韶光。", 
            "几阅兴亡。", 
            "燕子归来话短长。"
        ], 
        "title": "采桑子 丁亥岁暮即事 其三", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "冲寒八口携家去，矮屋青毡。", 
            "铛捲同椽。", 
            "朝日房栊晒水仙。", 
            "天教还我长干住，江令祠前。", 
            "朱雀桥边。", 
            "清恨南朝有替传。"
        ], 
        "title": "采桑子 丁亥岁暮即事 其四", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "谁向灯窗续窈闻。", 
            "上河风物忍同论。", 
            "驼纲坛树几斜曛。", 
            "卜肆旧踪呼妙子，书棚清话老遗民。", 
            "卅年残梦委芳尘。"
        ], 
        "title": "浣溪沙 题张次溪天桥故事集", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "欲语心先碎。", 
            "卅年来、欢娱苦短，年华催逝。", 
            "只数吴皋同赁庑，少称兰闺清事。", 
            "又一刹、蓬飘海澨。", 
            "自尔钗钿看尽彻，问何曾、一日舒眉翠。", 
            "愁与病，相料理。", 
            "城南老屋青镫里。", 
            "恁几回、忍饥待我，夜寒无寐。", 
            "凄绝平生先死愿，总算而今信矣。", 
            "甚为我、前驱蝼蚁。", 
            "铁轨城阴遥映带，更白杨、荒冢悲风起。", 
            "报君者，仅如此。"
        ], 
        "title": "金缕曲 走视紫萸墓作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "星期七夕，人间天上，玉沾金风几度。", 
            "当时佳约等閒看，赚老去、风怀无数。", 
            "尊前擪笛，花间索句，迷却采莲归路。", 
            "银河倒映旧针楼。"
        ], 
        "title": "鹊桥仙 七夕。用秦少游韵联句", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "今愁古忧身并担，情丝缠缚成老蚕。", 
            "跫然闻音慰衰暮，失喜对雪同城南。", 
            "别来侘傺已逾艾，元发虽秃骄霜毵。", 
            "我当晨兴子不睡，梦寤震壁方雄谈。", 
            "昨游郊坛阅书肆，夙嗜未餍谟觞探。", 
            "贾胡捆载此残剩，文物散佚繄谁惭？", 
            "西山向人不改色，松栝冬秀龙蛰潭。", 
            "往时避热每信宿，九九今正寒及三。", 
            "君能度腊值休假，贾勇前导吾犹堪。", 
            "夜中顾共阿戎语，文种垂绝常悲含。", 
            "卅年兄弟子犹子，染素肯使迷朱蓝？", 
            "人生得丧视所宝，万一用世功勿贪。"
        ], 
        "title": "次韵和步溪", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "百年形役劳般担，丰此啬彼犹原蚕。", 
            "自非培风有厚力，北徙安可兼图南？", 
            "与君生长山水窟，霜发乃共尘中毵。", 
            "弈棋转烛送身世，剩作遗事开天谈。", 
            "君师与我故庄惠，石厂留墨同扪探。", 
            "年来丘壑亦遂废，辱为点笔滋吾惭。", 
            "故山人梦怪惨澹，矧更闻雁哀江潭。", 
            "君雄于文老益壮，万言但见唾地三。", 
            "丹青馀事且自课，坐待取醉朝朝堪。", 
            "昨诗惠我一再至，卜宅顾拟从罗含。", 
            "无涯世患漫蒿目，去住展转春波蓝。", 
            "读书博塞等伤性，多文虽富君勿贪。"
        ], 
        "title": "叠担韵答畏庐", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "辇金治陵三涉春，楼台朱邸争嶙峋。", 
            "宝城未半玉步改，殡宫涕泪来孤臣。", 
            "当年贬官坐少戆，晚被召对还批鳞。", 
            "击奸不中挂冠逝，留得板荡酬恩身。", 
            "瓦镫雪屋冻彻骨，自况庐墓山中人。", 
            "朝晡上食从拜下，哀动陵户喧州民。", 
            "馂馀笾实远见饷，感念畴昔滋悲辛。", 
            "先皇初政媲元祐，卅载谁造沦胥因？", 
            "受遗一老卒祈死，可惜此座天无亲。", 
            "近闻雄文诔沙麓，誉以尧舜卑宣仁。", 
            "一抔合窆纵稍杀，要胜醵葬思陵贫。", 
            "春冰既解趣将作，诚感忍吝司农缗？", 
            "山泉生瘿讵可久，准拟复土及霜晨。", 
            "世人莫漫嘲顾怪，此义一发今千钧。"
        ], 
        "title": "节庵自梁格庄以崇陵祭馀羊果见饷感赋", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "文肃释褐初，明祚已衰晚。", 
            "讲筵屡纳诲，入阁未席暖。", 
            "一瞑桑海前，卷怀不复展。", 
            "所契刘职方，早夭党祸免。", 
            "平生切劘雅，累札见恳款。", 
            "断断辨清介，意故鄙熟软。", 
            "任事先知人，朝局适与反。", 
            "可知志节士，穷达言必践。", 
            "束帙还黎侯，追味犹潸泫。"
        ], 
        "title": "文文肃震孟致刘练江职方永澄手札十通为露苑题", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "鬓丝不照城西水，病里伤春又上巳。", 
            "园林无恙风景殊，觞咏大难主宾美。", 
            "绝域生还君末老，春明馀梦人能纪。", 
            "却追永和事祓禊，似替义熙存甲子。", 
            "旧游牢落过酒垆，白日沧凉见宫雉。", 
            "就令沈饮讵荒宴，正藉哀丝作变徵。", 
            "招呼彦会阻寸步，反复雄篇叹观止。", 
            "右军故是温谢流，临河奄有嵇阮旨。", 
            "贻书谁解奉龟鉴？弄笔世顾珍茧纸。", 
            "哉生明月阅人多，相感旷代得子始。", 
            "尽收碎金都一集，更喜灵钟应千里。", 
            "侥倖风雅未卒沦，后六十年傥三此。"
        ], 
        "title": "梁卓如招集万生园修禊未赴有诗徵和分韵得此字", 
        "type": "古风", 
        "yun": "纸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "先生常为松写真，龙性不在髯与鳞。", 
            "此卷疏疏类稿本，要师造化非画人。", 
            "后生私淑苦力薄，过眼摹儗瞠绝尘。", 
            "慈仁习闻但双树，谁识偃盖前交陈？", 
            "应天郊坛更奇绝，忍与凡木同蒸薪？", 
            "六松托画并千古，磥砢蜕尽存其神。", 
            "垂三百载世始见，不然沦寂瘴海滨。", 
            "时流弗贵子勿炫，识宝豪夺防东邻。"
        ], 
        "title": "黄忠端画报国寺前后庭四松应天郊坛左右各一漳浦杨抟九孝廉携以入都属题", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "爱山每结庐，两奥此一旷。", 
            "檐摩绝顶云，栏俯隔江嶂。", 
            "来薰带野绿，上月挟溟涨。", 
            "松涛下方作，岩壁左右障。", 
            "凉燠俱有宜，昏旦各殊状。", 
            "永怀独寤宿，失笑总幻妄。", 
            "君诗猥见及，吾阁幸无恙。", 
            "遥知倚杵忧，尽人凭阑望。", 
            "石泉细自滴，瓯茗冽可饷。", 
            "不似涧瀑喧，试枕百尺上。"
        ], 
        "title": "寄和石遗登海天阁诗", 
        "type": "古风", 
        "yun": "漾"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "君昔觞我江亭春，苇海涨绿风日新。", 
            "一寒千里今集此，避面西山如畏人。", 
            "是何世界费装饰？水帝屑玉龙辇银。", 
            "麦田尺泽慰情耳，苦矣无褐周馀民。", 
            "故知重阴例凛厉，幸毕虞袝宵达晨。", 
            "苍梧之哀天所吊，波及同轨攀号臣。", 
            "皑皑万顷洗泪睫，风起不挂城坊尘。", 
            "墟头一醉行复别，冥鸿泥迹何新陈？"
        ], 
        "title": "十一月十八日同爱苍看雪江亭作", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "清明已过冷无那，野桃始华杏未破。", 
            "𢘿题故以草得名，吹绿东风尽飘簸。", 
            "禅宫因山切云上，梵响出林与泉和。", 
            "铁扃石窟经全藏，薪火绵连僧一个。", 
            "壁中尚书井底史，愿力吾儒孰与大？", 
            "法华椎拓千岁馀，下瞰人间如鸟过。", 
            "亦知隔岭胜尤最，一宿先归迫晨课。", 
            "诘朝西望峰层层，君等上方正云卧。"
        ], 
        "title": "三月十二日同赞虞颂垣朗溪游石经山云居寺次日有上方之游而余先归", 
        "type": "古风", 
        "yun": "个"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "十龄赋望岳，绝顶老始淩。", 
            "艰难得休暇，矧挈同心朋。", 
            "山云不成雨，为我祛炎蒸。", 
            "循麓晞天门，疑无阶可升。", 
            "千盘万级上，更有最上层。", 
            "所历柏松尽，岩岩但石棱。", 
            "登封迹犹是，人世自谷陵。", 
            "若为叩真宰？八表来填膺。"
        ], 
        "title": "登岱同伊仲平徐梧生榕生兄弟 其一", 
        "type": "古风", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "劳山经宿处，我来后兼旬。", 
            "候日喜过霁，题壁犹轩新。", 
            "却读檗斋诗，等为听雨人。", 
            "雨止俯云海，连山白向晨。", 
            "渐如积雪消，群露矾头皴。", 
            "欻作泉百道，岩谷纷垂绅。", 
            "此景世几见，万事有屈伸。"
        ], 
        "title": "登岱同伊仲平徐梧生榕生兄弟 其二", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "岳德在雄厚，后山峭且幽。", 
            "得泉石华活，触石松枝蟉。", 
            "冠岩结精庐，盘磴承岑楼。", 
            "上有万古峡，滃然不断流。", 
            "云液可𤻲饥，岚光能养眸。", 
            "亭午不知暑，伏中疑已秋。", 
            "东转益胜绝，留之期后游。"
        ], 
        "title": "登岱同伊仲平徐梧生榕生兄弟 其三", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "下山如覆棋，要著辄谛玩。", 
            "双崖孕云松，松态百千换。", 
            "对松有危构，山绿尽占断。", 
            "愔愔御帐坪，悬水受众灌。", 
            "崩岩当水冲，抟跃益猛悍。", 
            "石亭劣容坐，难得雨后看。", 
            "五松尚存三，袭封可一粲。"
        ], 
        "title": "登岱同伊仲平徐梧生榕生兄弟 其四", 
        "type": "古风", 
        "yun": "翰"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "南下随涧流，路回涧忽避。", 
            "稍东蹴乱石，活活浅可揭。", 
            "陟冈见广坪，明灭石经字。", 
            "龙泉出其巅，下与涧水会。", 
            "洗成一片雪，渟滀有馀地。", 
            "临流听未餍，閒道蹑我至。", 
            "小庵便食宿，折补昨失睡。", 
            "梦魂在何峰？是处响湍濑。"
        ], 
        "title": "登岱同伊仲平徐梧生榕生兄弟 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "登高恃笋将，磴阔得平进。", 
            "龙潭近西麓，踰岭顾险峻。", 
            "玉龙破山飞，声挟雷雨迅。", 
            "潜渊黝无底，下注亦万仞。", 
            "人言似栖贤，北来见已仅。", 
            "五年尘土积，藉此洗烦吝。", 
            "吾斋三叠泉，天末何由讯？"
        ], 
        "title": "登岱同伊仲平徐梧生榕生兄弟 其六", 
        "type": "古风", 
        "yun": "震"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "岱云随车度清济，一雨濯遍明湖荷。", 
            "夥颐湖舫始何岁？楼观突兀周四阿。", 
            "小沧浪馆最眼熟，丱角逃学频频过。", 
            "湖心古亭旧驻跸，诗刻长与光林萝。", 
            "先臣壁记亦好在，五十五载来摩挲。", 
            "中间世事凡几变，岂但容鬓悲观河。", 
            "张翁执手讯宫掖，三岁梦断风中珂。", 
            "蒲鱼芳鲜足一醉，不饮如此风光何！", 
            "酒阑月坠忍便去，坐对照槛鳞鳞波。"
        ], 
        "title": "不见明湖近六十年过济南同张振卿前辈雨泛饮于湖榭", 
        "type": "古风", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "过庭耳熟姚张交，诗稿受寄更三朝。", 
            "象贤抱持兵火际，卒就微禄为写雕。", 
            "枣梨捆载千里致，归告家祭辞折腰。", 
            "我寻棠茇后一纪，洄溯风义江天遥。", 
            "晚丁澒洞再觏子，尚手此卷珍松寥。", 
            "当时题赠事偶尔，世患腾遝来如潮。", 
            "溪山胜画孰竟隐，何地乾净如僧寮？", 
            "穷通修短等一覕，万劫要恃平生要。", 
            "百年可作大父行，故家文物犹票姚。"
        ], 
        "title": "姚叔节解元属题张亨甫先生题寄按察公石田画卷", 
        "type": "古风", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "畿南之山最大房，石廪层沓摩穹苍。", 
            "银陀峻极古弗贵，伟此岩壑称上方。", 
            "峰回涧束合林翠，森壁留罅穿天光。", 
            "折盘开阖路几绝，数武一换山阴阳。", 
            "岂无飞流与争道，上有栏楯临洸洋。", 
            "石梯历级三百尽，复磴稍坦云屏张。", 
            "庵堂七二半颓陀，错落丹碧仍相望。", 
            "入门古柏俨初祖，建寺或者真情唐。", 
            "洞游岩坐絜先后，争取馀晷腰脚强。", 
            "经行荦确亦劳止，差喜所得堪汝偿。"
        ], 
        "title": "四月十四日同嘿园宰平游上方山至兜率寺（乙卯，一九一五）", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "寺后微径循涧阿，石厂出林如补陀。", 
            "嵌空钟乳作诸相，岩顶倒挂交松萝。", 
            "斗泉淙淙逗岩腹，傅会龙尾无乃讹？", 
            "华严安禅有常处，南下一洞檐嵯峨。", 
            "对楼山绿泛茗椀，坐久恐放桑榆过。", 
            "道逢异香出僧院，天女捧玉疑相魔。", 
            "空山春归剩自赏，奈此半霎销魂何！"
        ], 
        "title": "览一斗泉憩华严洞归过十方院白牡丹正盛开", 
        "type": "古风", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "摘星陀峻无由登，折旋斜上层复层。", 
            "双崖前横忽中豁，杖底百里河如绳。", 
            "绿阴障天导西下，磴尽始见岩栖僧。", 
            "乍探洞口怯深黝，作气联臂贤吾朋。", 
            "俯偻匍匐仅得度，手据足抵吾犹能。", 
            "稍前一罅侧身过，以火照壁龙对腾。", 
            "穹窿仰视不见顶，列炬十数终凌兢。", 
            "雪山危坠塔断卧，鬼佛寻丈疑有凭。", 
            "咄哉扣石备众响，笑语辄作洪声应。", 
            "燎光瑟缩益险滑，欲进却返心瞢瞢。", 
            "重幽顿出眩隙景，失讶接引来然灯。", 
            "归途追忆恍一梦，长觉绕耳钟眩噌。"
        ], 
        "title": "晨循摘星陀游云水洞", 
        "type": "古风", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "画尘论奇画更奇，不似而似世鲜窥。", 
            "槎枒肝肺偶一吐，华光叙衽况补之。", 
            "画家上乘师造化，造化之始将谁师？", 
            "纵横屈伸无不可，如佛变现穷言思。", 
            "盛子宝藏取自怡，梁髯赞叹犹费辞。", 
            "冰心雪魄三百载，欲下转语还然疑。"
        ], 
        "title": "沈臞禅画梅册盛季莹所藏节庵每叶有赞", 
        "type": "古风", 
        "yun": "支"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "侍御席藁争失刑，一斥归卧兰山陉。", 
            "当年廷议孰主者？斫伐直木新发硎。", 
            "宁期再出殉龙驭，秦良卫史公所型。", 
            "同时四谏接踵起，欲挽清渭澄浊泾。", 
            "晓晓牖户及未雨，纲纪之正先朝廷。", 
            "角弓翩反局一变，窜谪流放随春星。", 
            "忌医廿稔药笼尽，疾亟永命尊豨苓。", 
            "抱薪止沸国卒斩，骚魂九死谁能瞑？", 
            "我交侍御恨已晚，衰涕犹为同宗零。", 
            "谈诗说鬼再寒暑，廋语会踏田盘青。", 
            "张侯居庐更叹逝，摊卷百感鳏鳏醒。", 
            "蓟祠既成次故宅，去后还往馀风萤。", 
            "横街每过辄掩袂，矧对遗墨凭精灵。", 
            "黄童死孝骨早枯，肯念桑海吾伶仃？", 
            "藏书掠遍独此脱，呵护无亦关冥冥？", 
            "长言追记慰明发，永宝手泽扬馀馨。"
        ], 
        "title": "吴柳堂御史围炉话别图为仲昭题", 
        "type": "古风", 
        "yun": "青"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "陵山雨过菌迸生，故人茹薇配作羹。", 
            "飞车速将及退食，香夺檀炷光玉莹。", 
            "半生槃涧餍此味，老顾拜惠如尝新。", 
            "我如禅诵子守塔，每饭无著思天亲。", 
            "烹鱼溉釜付忾叹，斋素自养心源清。", 
            "手栽松桧正愁槁，破晓膏沐都向荣。", 
            "髯乎一饱对嫩旭，野芹信美何由陈！"
        ], 
        "title": "谢节庵惠寄玉菌", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "乌山一角青，我春复我秋。", 
            "国改乔木在，卜居无此幽。", 
            "曩哲肯堂构，望云早归休。", 
            "遗经逮诸孙，露车当横流。", 
            "缅怀黄农世，高契园绮俦。", 
            "三山双塔间，虫鸟相唱酬。", 
            "五十忽已至，正月千岁忧。", 
            "木榻分坐穿，生圹久自谋。", 
            "知命圣有学，易理如环周。", 
            "蹑景负息壤，吾宁忘吾楼？"
        ], 
        "title": "颖生重葺环翠楼成寄题（丁巳，一九一七）", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "鍊云作花不作水，花故非花蕊非蕊。", 
            "天宫欲放世光明，十万修罗埽蓬块。", 
            "都人盼雪最三九，今年冬至值月尾。", 
            "一阳井底回未回，飞度龙沙倏千里。", 
            "六街浩浩亘昏昼，闭门僵卧者谁子？", 
            "笑我犯寒蹴鳌蝀，蜷缩马毛没车轨。", 
            "极知潜龙德勿用，敢说老骥心未已？", 
            "比年辇毂苦旱涝，四海兵戈积疮痏。", 
            "欲苏重困剩岁稔，所忧不在臣朔米。", 
            "激江何救鲋辙枯，见弹因思鸮炙美。", 
            "旬来中禁正斋祷，拂曙瞻天颜有喜。", 
            "占丰消沴眷我民，亲洒丹毫诗一纸。", 
            "时晴朔风益凛厉，快赏王帖屡呵指。", 
            "穷檐鹑结更若何？始信经邦重燮理。", 
            "腐儒床头但周易，夜验斗柄知天咫。", 
            "故山冬暖归未得，尺半雪鱼长梦里。", 
            "樊山诗老健且豪，贪看玉戏亦縻此。", 
            "阳春一曲和已稀，莫再大声惊里耳。"
        ], 
        "title": "次韵樊山喜雪诗", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "慷慨王将军，成仁独不群。", 
            "临危犹杀贼，到死不忘君；", 
            "血自披肝沥，声从断咽闻。", 
            "海滨谈大节，合让此人尊。"
        ], 
        "title": "王副戎殉节诗", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "一例沙场死，将军气独豪。", 
            "死犹怀印绶，危不放腰刀。", 
            "授命真无忝，当官更不挠。", 
            "千秋留碧血，应共斗门高。"
        ], 
        "title": "颜协戎殉节诗", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "节序催人老，干戈且未平；", 
            "一年今夜永，万感客愁生。", 
            "螃蟹他乡味，梅花故国情。", 
            "哦诗寒不寐，兀坐听鸡鸣。"
        ], 
        "title": "冬至", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "腊日浑如夏，单衣不用棉。", 
            "鸟啼山更寂，花落树犹妍。", 
            "报国唯凭胆，书空不问天。", 
            "终朝林箐里，谁识赤心坚？"
        ], 
        "title": "腊日", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "隔年还避贼，此日又逢人。", 
            "破屋荆榛地，儒冠老病身。", 
            "梅花千岭雪，刺竹一篱春。", 
            "不敢登高望，烽烟处处匀。"
        ], 
        "title": "人日 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "寂寞空山里，悠悠又一春。", 
            "我身唯对我，人日不逢人。", 
            "破阵思英主，平蛮望大臣；", 
            "肤功期早建，一战灭黄巾。"
        ], 
        "title": "人日 其二", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "蓝尾三杯酒，斋头七种羹；", 
            "天疑行夏令，人喜值春耕。", 
            "谷种经旬活，秧针隔夜荣。", 
            "即今卜鸡子，已是欲休兵。"
        ], 
        "title": "人日 其三", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "不扫先人冢，于今又一年。", 
            "沧桑悲故里，烽火接新烟。", 
            "哭野多因战，招魂半在田。", 
            "眼看墦祭者，不觉泪涟涟。"
        ], 
        "title": "清明", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "跣足空山里，连朝不值人。", 
            "干戈儿女大，风雨弟兄亲。", 
            "夜黑蛇同睡，时衰鬼乱嗔。", 
            "何能破山贼，把剑屡看身。"
        ], 
        "title": "山中遣闷 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "不用书生策，孤军更受围；", 
            "有人谋弃甲，独我赋无衣。", 
            "去住多拘束，行藏有是非。", 
            "抚膺三叹息，万事与心违。"
        ], 
        "title": "山中遣闷 其二", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "寂寞过端午，流离又异乡。", 
            "一家悬虎口，百折走羊肠。", 
            "报国心犹壮，依人气不扬。", 
            "那堪凭北望，烽火接天茫。"
        ], 
        "title": "山中遣闷 其三", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "母老儿兼幼，兄狂弟又愚。", 
            "半生撄患难，欲死费踟蹰。", 
            "养客千金尽，防身一剑无；", 
            "由来阮生哭，不必在穷途。"
        ], 
        "title": "山中遣闷 其四", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "捣穴千山暗，焚巢万马屯。", 
            "从兹寒贼胆，直可达军门。", 
            "日落烽烟迥，风吹鼓角繁。", 
            "乘劳须破竹，慎勿贷游魂。"
        ], 
        "title": "二十九日攻克施厝坪等处", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "一旅团乡勇，连朝战伐频。", 
            "破家欣得士，克敌不伤人。", 
            "感激由忠孝，招携仗搢绅。", 
            "壶浆及箪食，犒赏敢言贫。"
        ], 
        "title": "二十一日收复南投街，连日大捷，重围以解 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "市肆欣无恙，家家户不扃。", 
            "鸡声千店白，鬼火万山青。", 
            "破竹誇前队，哦松忆旧厅。", 
            "回头风景异，涕泣对新亭。"
        ], 
        "title": "二十一日收复南投街，连日大捷，重围以解 其二", 
        "type": "律诗", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "穴蚁逃何处，鸮巢此日焚。", 
            "旗从红白判，兵自朔南分。", 
            "风鹤惊宵柝，龙蛇斗阵云。", 
            "来苏傒父老，应悔拒吾军。"
        ], 
        "title": "二十一日收复南投街，连日大捷，重围以解 其三", 
        "type": "律诗", 
        "yun": "文"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "军令如山立，出门三五申。", 
            "攻心师马谡，守法学曹彬。", 
            "但使擒元恶，休多杀一人。", 
            "古来称善将，无敌是行仁。"
        ], 
        "title": "二十一日收复南投街，连日大捷，重围以解 其四", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "昨朝攻浊水，此日入蛮乡。", 
            "俗自分番汉，山犹踞虎狼。", 
            "惊呼千户乱，杀戮一时忙。", 
            "语及苍生际，前溪鬼泣疮。"
        ], 
        "title": "七月二十二日攻克集集，斩首百馀（此组诗又载陈汉光《台湾诗录》）级 其一", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "莽莽千山外，萧条剩几村。", 
            "敌人真破胆，壮士未归元。", 
            "浊水烽相照，珠潭垒尚屯。", 
            "沙虫成底事，寂寞竟无言！"
        ], 
        "title": "七月二十二日攻克集集，斩首百馀（此组诗又载陈汉光《台湾诗录》）级 其二", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "见说乌山峻，猫儿打草来。", 
            "纵横群盗至，征战几人回。", 
            "已失山川险，还闻仓廪开。", 
            "明朝期一战，努力仗群才。"
        ], 
        "title": "闻集集被围", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "壮志轻豪侠，虚名误腐儒。", 
            "风尘双泪槁，豺虎一身孤。", 
            "旧业已全废，苍生犹未苏。", 
            "请缨思报主，悔不熟阴符。"
        ], 
        "title": "杂感 其一", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "不料黄巾贼，翻多白发翁。", 
            "探丸千岭合，制梃万夫同。", 
            "逐客犹投北，狂澜孰障东。", 
            "抚膺空自负，潦倒愧英雄。"
        ], 
        "title": "杂感 其二", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "战斗何时已，溪边骨似麻。", 
            "裹尸无马革，啄肉有乌鸦。", 
            "鬼泣沙中火，人归梦里家。", 
            "古来志沟壑，死国是荣华。"
        ], 
        "title": "杂感 其三", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "战斗缘何事，纷纷死不休。", 
            "干戈民自扰，骨肉尔奚尤。", 
            "野烧连村起，溪涛带血流。", 
            "番黎知报国，我辈况同仇！"
        ], 
        "title": "再克集集，俘斩二百馀级，溪水为赤 其一", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "昔读高人传，入山恐不深。", 
            "谁知猛虎穴，转在桃花林。", 
            "地僻王章废，天高劫运沉。", 
            "寥寥人境外，白骨已成岑。"
        ], 
        "title": "再克集集，俘斩二百馀级，溪水为赤 其二", 
        "type": "律诗", 
        "yun": "侵"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "一线羊肠路，东南锁钥存。", 
            "地连沧海尽，山压阵云昏。", 
            "落日沙连渡，秋风斗六门。", 
            "谁知遗毒螫，群盗尚蜂屯。"
        ], 
        "title": "自水沙连由鲤鱼尾穿山至斗六门 其一", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "五言律诗", 
        "text": [
            "翠筱千山陡，黄云四塞开。", 
            "军真天上降，贼自穴中回。", 
            "玉石迷昆火，烽烟接炮台。", 
            "何时擒首恶，跃马拂云来。"
        ], 
        "title": "自水沙连由鲤鱼尾穿山至斗六门 其二", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "记得趋庭鲤对时，一镫豆火课孤儿；", 
            "九原今日言犹在，五鼎他年报岂知。", 
            "宿草春经霉雨润，杜鹃声带血痕悲；", 
            "墓门满目增惆怅，泪洒东风桧柏枝。"
        ], 
        "title": "扫墓感作", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "黑云初散雨初晴，一望郊原绿已平；", 
            "好鸟逢人如问讯，野花满眼不知名。", 
            "晚烟几簇笼修竹，新涨千畦长早粳；", 
            "屈指纳禾期已近，老农相对有欢声。"
        ], 
        "title": "初夏郊行", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谁把黄云尽剪齐，平铺陇北与畴西；", 
            "红摇䆉稏累累立，碧染袈裟穗穗低。", 
            "十里午风开满野，一番朝雨落盈畦；", 
            "却嗤桃李多姿媚，艳冶何曾补庶黎。"
        ], 
        "title": "稻花", 
        "type": "律诗", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一日阴晴互变迁，如醒如醉困人天；", 
            "落花又满东西路，流水无分上下田。", 
            "轣辘蔗车连夜响，丁东秧鼓接畦喧；", 
            "几回绿酒红镫下，忆到儿时忽惘然。"
        ], 
        "title": "暮春书怀 其一", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "垂杨无力绊春晖，转瞬东皇又欲归；", 
            "一岁韶华忙里过，少年好景热中非。", 
            "蛙喧雨后声偏急，花落风前影亦飞；", 
            "野馆不嫌田舍寂，得知稼穑是民依。"
        ], 
        "title": "暮春书怀 其二", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "无诸城畔叫巫阳，万里招魂道路长；", 
            "十载苦心事场屋，一衿误汝葬他乡。", 
            "生为才子天应忌，死傍名臣骨亦香；", 
            "多恐益君双白泪，哀吟不敢奠椒浆。"
        ], 
        "title": "哭赖汝明秀才", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "野馆归来百事乖，攻愁唯仗酒千杯。", 
            "诗当得意逢人诵，家到无钱怕客来。", 
            "乱叶随风飘不定，野花著雨落犹开。", 
            "庭前此日萧条甚，好去军山探早梅。"
        ], 
        "title": "冬日漫兴", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晚岁相因依，恩缘岂微细。", 
            "诗卷隔岁看，殷勤续题字。", 
            "顽石阅颓波，昨味了不异。", 
            "悠悠防日损，汲汲恐失志。", 
            "绸缪五交外，僮仆见真意。", 
            "作欢未渠央，已复感离思。", 
            "跬步争滑坡，遑暇顾违世。", 
            "琐琐恩怨空，心光炯初地。", 
            "东坡别季常，贻诗寓微诣。", 
            "各期检缺失，黾勉别后事。", 
            "端有真不灭，文字特馀寄。"
        ], 
        "title": "伯夔君任题予诗卷和韵", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "服食慎尼父，乡党记甚赅。", 
            "终篇及山雉，微旨费疑猜。", 
            "自我来长春，旅食谁相陪。", 
            "决肉老无齿，淡薄愁羹材。", 
            "惟雉实充塞，弋取冰雪隈。", 
            "剔骨用缕切，姜笋同燔煨。", 
            "朝斯复夕斯，风味良已佳。", 
            "忽忽阅三冬，食籍谁安排。", 
            "愧予口腹累，忍致原禽灾。", 
            "先事而后食，颡泚养不才。", 
            "兹性特耿介，未信甘囮媒。", 
            "杀身为小补，士执义所裁。", 
            "分当勇致身，直往不可回。", 
            "一笑观朵颐，时哉岂时哉。"
        ], 
        "title": "此间雉多而值贱入冬即以侑食予齿脱他肴多不能决每食只此一味或益一菘而已忽忽三载未尝生厌计所食不下数百矣感赋一首", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "今生了不记，俄为何世人。", 
            "梦中有寐觉，所觉孰幻真。", 
            "沉沉古刹中，斗室栖我身。", 
            "一身绳榻上，开眼微欠伸。", 
            "日影满东窗，计时方及晨。", 
            "枯几摊卷帙，坏壁悬瓢巾。", 
            "不记生我谁，亦无妻子孙。", 
            "荒荒何岁月，寂寂馀炉薰。", 
            "旋来拥帚奴，伛偻除埃尘。", 
            "口诵普贤偈，悲音动心魂。", 
            "虚空不能容，无始贪痴嗔。", 
            "诚心猛忏悔，记授菩提新。", 
            "众业自无尽，我愿自无垠。", 
            "彼唱我徐和，既寤犹津津。", 
            "嗟我有生初，大母逮双亲。", 
            "有叔复有姊，弱弟惟午君。", 
            "六龄出京师，鄂渚三十春。", 
            "蕃衍族滋大，人事丛悲辛。", 
            "飘风六十年，忽然迹已陈。", 
            "万里异色天，峨峨冰雪邻。", 
            "君恩未能去，麋性安可驯。", 
            "前尘既渺渺，来轸尤惛惛。", 
            "还视窗日影，玩愒徒逡巡。"
        ], 
        "title": "纪梦", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "钱塘贤俊称二陈，坦荡尤推髯绝伦。", 
            "旧京隐伏甘一世，谁知元是英雄人。", 
            "廿年踪迹久阔略，宵来入梦嗟何因。", 
            "小园花木郁精舍，琳琅满架仍奇贫。", 
            "兴来为我画风竹，低梢偃叶饶姿神。", 
            "更题长句寓愤慨，累累押印红泥新。", 
            "壁悬尊翁之手迹，倪迂小幅尤逼真。", 
            "当年先师结深契，往还书札逾天亲。", 
            "使君江汉旧桐邑，至今歌泣伤遗民。", 
            "老成虽无典型在，可念往迹随飙尘。", 
            "何时春明更相见，真看入手苍嶙峋。"
        ], 
        "title": "一夕梦至陈仲恕园中花木郁然有小精室为予画竹一幅题语甚多壁间悬其尊人蓝洲先生山水小幅尤精妙醒记以诗", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "中藏失清虚，寒燠乃见侵。", 
            "冷饮遏肺气，晨起忽成瘖。", 
            "甚难一字吐，岂凛三缄箴。", 
            "平生坐口过，忍俊每不禁。", 
            "恶业有体相，虚空恐难任。", 
            "病哑暂自幸，寡言神所钦。", 
            "吾闻古至言，中士先闭心。"
        ], 
        "title": "小极音哑感赋四首 其一", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "辛劳念亡妇，厚禀终销磨。", 
            "经年不得语，床蓐淹沉疴。", 
            "我今偶失音，儿女殊惊哦。", 
            "一瞑岂易事，苟活良可诃。", 
            "回思五十时，久病日欲矬。", 
            "语妇当远别，来日将无多。", 
            "彼时意潇洒，心井曾不波。", 
            "忽忽今十年，年假仍蹉跎。", 
            "未知生死际，视昔当如何。"
        ], 
        "title": "小极音哑感赋四首 其二", 
        "type": "古风", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "投艰坐敛手，才疏甘抱寂。", 
            "进德虽未能，差觉诸妄息。", 
            "结交诸老翁，一一山丘隔。", 
            "硕果存义宁，至宝倍珍惜。", 
            "绸缪袁与陈，每岁约一集。", 
            "聚处常悤悤，别后苦相忆。", 
            "晚节得久要，堂堂可以毕。"
        ], 
        "title": "小极音哑感赋四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "少年雄志事，蒙难誓恢复。", 
            "人事多乖违，湘累忆初服。", 
            "便欲入山深，残年付僧粥。", 
            "钟鱼倘得力，托命老尊宿。", 
            "旧恩苦难忘，沉吟长踯躅。", 
            "衰病敢自宽，一息还炳烛。"
        ], 
        "title": "小极音哑感赋四首 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "区区人事君，抚衷有深愧。", 
            "箓葹或妄收，冥鸿渺难致。", 
            "波流万人海，肝赡君小异。", 
            "攀鳞愿始酬，伏枥志莫遂。", 
            "昂昂千里姿，局促仰徒隶。", 
            "龙德疑天渊，精魂敛壮士。", 
            "积惨摧越石，醇酒死无忌。", 
            "宿昔同驰驱，居困气弥厉。", 
            "岂意沉寒灰，翻坐回羲辔。", 
            "辛苦卅年心，回注经天泪。"
        ], 
        "title": "斯儆吾挽诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "入门惊踽踽，出门感凉凉。", 
            "昔昔府中趋，室迩人已亡。", 
            "平时少温熨，忽忽淡若忘。", 
            "一朝弃中路，触体如金创。", 
            "始知同志者，不必居相望。", 
            "精诚共天壤，阔远能扶将。", 
            "但使类不孤，自慰热中肠。", 
            "今兹饫冰雪，形神岂殊僵。", 
            "我行迫西日，复此异路伤。", 
            "一瞑可终古，谂君志气刚。"
        ], 
        "title": "斯儆吾挽诗 其二", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "幽居足良夜，月出东峰隅。", 
            "灭烛坐空明，静极罢琴书。", 
            "山雨洒一阵，清逼瀹茗馀。", 
            "几榻入微凉，荷气流空虚。", 
            "湖光荧暗壁，叶叶风卷舒。", 
            "何人梦来此，应诧仙人居。"
        ], 
        "title": "别西湖六年矣忆幽居之趣率成四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "山居起我早，晓色犹朦胧。", 
            "漱齿下阶立，蕉竹清露浓。", 
            "白云褥低空，上承翠玉峰。", 
            "氤氲蕴奇彩，俨若挂屏风。", 
            "山居虽云久，奇景偶一逢。", 
            "伫兴若有悟，隔水闻清钟。"
        ], 
        "title": "别西湖六年矣忆幽居之趣率成四首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "意行沿涧曲，湿屦芳露盈。", 
            "忽然微风至，奇香不可名。", 
            "探寻遍高下，众绿掩一茎。", 
            "长蔓小白花，灿灿缀玉英。", 
            "馨烈夺兰蕙，娟然发幽情。", 
            "相逢不相识，一见真目成。", 
            "誓将表孤隐，图检离骚经。"
        ], 
        "title": "别西湖六年矣忆幽居之趣率成四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "古人有奇趣，寒夜起读书。", 
            "我庐虽不广，俯仰自有馀。", 
            "涤虑入秋清，涉想含春愉。", 
            "生物观气象，弥满忘寒儒。", 
            "素心期未来，沉吟定何如。"
        ], 
        "title": "别西湖六年矣忆幽居之趣率成四首 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "坡老去今几何世，耿耿清光在天地。", 
            "年年置酒拜公辰，坐客微嗟今昔异。", 
            "海藏诗老能驻颜，韵胜于公有深契。", 
            "酒酣高歌移我情，黄州苍梧俨坐次。", 
            "蜗居雨中过寒食，海棠如雪纷满砌。", 
            "君门九重家万里，孤臣偃卧空馀涕。", 
            "荒江落月迥孤角，一往扁舟落何际。", 
            "瞻儋由雷肆恶谑，路人犹识东坡弟。", 
            "遗诗千载动心魄，当年身受何滋味。", 
            "故作达语掩悲凉，岂真解脱忘忧惴。", 
            "天公有意变要荒，远谪韩苏同一致。", 
            "达者或穷穷乃达，此中得失难浅议。", 
            "惟公解事人胜天，晚岁和陶入圣谛。", 
            "当歌对酒万端空，领取当前真实意。"
        ], 
        "title": "东坡生日酒间苏堪诵寒食雨及苍梧道中寄子由诗声情激壮为作此诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "磊磊苍松姿，翁为何世人。", 
            "天风石床梦，历劫一欠伸。", 
            "弃官非为高，绝粮不知贫。", 
            "见人无过差，谐俗无缁磷。", 
            "纯天绝机事，老辈谁等伦。", 
            "精诚屈骚通，茹吐垂天垠。", 
            "高风遗世间，使我伤千春。"
        ], 
        "title": "散原先生挽诗 其一", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "一老不能容，神州何偪仄。", 
            "削迹入匡庐，洪荒忍结舌。", 
            "喜我跫然来，谈笑暖冰雪。", 
            "破戒盈诗篇，荒寒留謦欬。", 
            "浃月难竟留，分手若永诀。", 
            "赠行语何哀，万缘尽一刖。", 
            "岂意重合并，三载慰饥渴。", 
            "回首离合情，嗒焉肝胆绝。"
        ], 
        "title": "散原先生挽诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "冥心馀死灰，回天瘗孤愿。", 
            "穷途觅归墟，生趣略可见。", 
            "硕果惟此翁，岁晚矢婉娈。", 
            "旧京岁一来，深交天所鉴。", 
            "便拟投劾归，结邻为侣伴。", 
            "素心约二三，晨夕无隔间。", 
            "相依守心魂，寸隙聊把玩。", 
            "此愿深可哀，此约竟不践。", 
            "六合一游丝，萧寥空畔岸。"
        ], 
        "title": "散原先生挽诗 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "移国属大盗，决藩自名流。", 
            "罪首张与汤，倒行覆神州。", 
            "惟君揭大义，华管霄壤侔。", 
            "海隅始相见，世外深绸缪。", 
            "忆与散原翁，冲雪凭高楼。", 
            "三士共残年，冷啜酒一瓯。", 
            "君意极凛烈，信道无疑犹。", 
            "沉霾甘死前，已自堪千秋。"
        ], 
        "title": "苏堪挽诗 其一", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "会合非力能，缘分天所判。", 
            "行在同入直，昔昔对几案。", 
            "閒暇极温燖，困急赖助援。", 
            "繫马终一驰，适遘风云变。", 
            "一名我所争，假手君所擅。", 
            "龂龂持异同，公言异私怨。", 
            "年来我杜门，戢影绝酬宴。", 
            "数蒙过高轩，旬日必相见。", 
            "深谈移日影，历久无怠倦。", 
            "奋慵固殊趣，意外垂婉娈。", 
            "俯仰数陈迹，作恶供慨惋。", 
            "毁誉膜外事，慊馁由自断。", 
            "来日非所期，一瞑倘无憾。"
        ], 
        "title": "苏堪挽诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔访海藏居，一楼耸孤标。", 
            "庭前四五栝，日夕望其高。", 
            "预计十年后，满意听秋涛。", 
            "孤愤积山岳，物外寄萧寥。", 
            "终然舍之去，将身托行朝。", 
            "世事等博塞，呼卢或成枭。", 
            "楼中意万端，所期难所遭。", 
            "成败岂论定，孤行一世豪。", 
            "故居既斥去，还栝亦已凋。", 
            "荣枯皆有情，草木真久要。", 
            "我敬李侯意，微物重云霄。", 
            "魂魄倘恋此，何殊赋大招。"
        ], 
        "title": "苏堪上海所居园中有栝四株李拔可所赠也既来长春故居斥卖栝还旧主今苏堪逝世栝亦枯矣拔可乃作还栝图徵题 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "长春一亩宅，仅容旋马来。", 
            "差喜数株柳，垂阴下覆阶。", 
            "斗室数燕集，酒半行苍苔。", 
            "冷月挂高树，相看久徘徊。", 
            "海外来使星，百国穷沿洄。", 
            "叹诧首相室，陋隘见此才。", 
            "引退怀旧京，意中搆池台。", 
            "海棠数百株，盆列兰与梅。", 
            "行厨具精馔，宾客供嘲诙。", 
            "心知有难言，艰屯郁风雷。", 
            "津津可喜事，此意弥可哀。", 
            "弥天盖世气，阨塞成寒灰。", 
            "惟馀平生意，长镌故人怀。"
        ], 
        "title": "苏堪上海所居园中有栝四株李拔可所赠也既来长春故居斥卖栝还旧主今苏堪逝世栝亦枯矣拔可乃作还栝图徵题 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "当代能文章，义宁第一手。", 
            "削迹入匡庐，与世隔绝久。", 
            "时翁年八十，往拜有谁某。", 
            "维君跫然来，真气暖岩岫。", 
            "温温子弟色，服勤常左右。", 
            "于今薄师门，风义庶可救。", 
            "岂惟斯文传，真脉在孝友。", 
            "修身贻令名，四海仰贤母。", 
            "客语夜稍深，趋入唯恐后。", 
            "孺慕及深慈，目中未曾有。", 
            "自婴风木悲，硕腹俄损瘦。", 
            "推让及群季，周恤遍亲媾。", 
            "时交尚意气，握手肝肺剖。", 
            "反面或下石，创甚柳州柳。", 
            "惟君久益亲，相看进于旧。", 
            "经年更患难，鬓发已老叟。", 
            "但深孤露悲，岂效庚申守。", 
            "愿君葆康强，特为亲故厚。", 
            "能为义宁文，并齐义宁寿。", 
            "质直无饰辞，聊用当春酒。"
        ], 
        "title": "伯夔六十寿诗", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "坡诗绝千古，最胜属过岭。", 
            "皮肤剥落尽，意外出妙境。", 
            "阨塞极生前，肸蚃乃弥永。", 
            "当时岁在寅，儋州方远屏。", 
            "甲子十五周，逢辰荐果茗。", 
            "今昔较异同，身世殊宽窘。", 
            "刘侯妙语言，蕴藉若深幸。", 
            "古人处忧患，如玉试火猛。", 
            "携手葛与陶，心光何烱烱。", 
            "居屯不得力，我辈可叹悯。", 
            "长腰米撑肠，阔领衣盖瘿。", 
            "细和渊明诗，差胜持十忍。"
        ], 
        "title": "东坡生日约治芗苕雪嵩儒鲤门曼多酒集鲤门诗先成以公在儋耳时岁为戊寅今历十五甲子矣持较身世婉而多讽予亦继作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔游抱冰门，文武盛才杰。", 
            "画饼或致嘲，真士固难得。", 
            "相人秘诀公有言，谓有心思能笔墨。", 
            "六十人中最少年，燕许奇赏杨盈川。", 
            "茶囊独为大年设，诗事每称公济贤。", 
            "机要往复画牍尾，我昔伴君同进止。", 
            "五更霜月气清严，回忆苍髯真梦耳。", 
            "高才见忌终补外，匡庐宫亭归管内。", 
            "运斤成风难为质，卿与桓温岂并世。", 
            "晚狎湖海希冥鸿，当年惨绿各成翁。", 
            "昏灯老屋车脱辖，旧京冷话何时同。", 
            "富贵由来草头露，独负张公深感遇。", 
            "会须南北重合并，相访醉翁行乐处。"
        ], 
        "title": "子安同年六十寿", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我性散漫称拙书，晚岁收心聊自课。", 
            "非能主敬非要好，略等抄胥儆閒惰。", 
            "厚重纯密爱紫颖，狼鬣轻悍羊毳软。", 
            "浙工首举邵芝岩，压倒京师戴。", 
            "旧得乾隆内制毫，珍藏未敢凡墨涴。", 
            "坚强不钝顺不剽，得心应手馀地破。", 
            "形式精微得二三，差推邵氏能仿作。", 
            "年来敝秃动盈束，伏几长宾驹影过。", 
            "异国兵锋扫地来，笔工星散坊灰堁。", 
            "收合馀材强充役，白日昏昏倦欲卧。", 
            "今君为我竟搜得，鸿毛千里真奇货。", 
            "从兹满意弄窗光，聊破枯禅骆驼坐。"
        ], 
        "title": "十年以来日习寸楷未尝间断所用笔以邵芝岩紫毫长颖中楷为佳自兵事起笔坊被毁无可觅购询先七弟来书云觅得三枝喜极长句报之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔丧少子溎，万境变萧索。", 
            "一日未暂忘，廿载事犹昨。", 
            "今丧吾侄澄，老怀弥作恶。", 
            "溎也有两兄，澄惟两妹弱。", 
            "予季笃厚人，一子胡竟夺。", 
            "世难伤哉贫，资生极菲薄。", 
            "一饭未尝饱，黾勉仍赴学。", 
            "斗室聚族居，长夏赤日灼。", 
            "岂能免疾病，况复少珍药。", 
            "相攻剧刀箭，孰云贫可乐。", 
            "我今居塞外，三伏却絺葛。", 
            "婴稚食兼簋，相较实裕绰。", 
            "所愧兄弟亲，不往共饥渴。", 
            "急难莫相恤，万里悲契阔。", 
            "子昔母深怜，宁忍罹此酷。", 
            "向来惟疾忧，谅不隔冥漠。", 
            "勿戚在天灵，保身防郁阏。", 
            "我素持金经，生心无住著。", 
            "虽云妄塞悲，聊复资解脱。", 
            "愿子此回向，一解生死缚。"
        ], 
        "title": "哭澄侄", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "太白耿残辉，孤月隐云端。", 
            "鸡声四野起，独袂一何寒。", 
            "蟋蟀动微吟，欲咽意已阑。", 
            "一身馀死灰，块影依栏干。", 
            "苍茫万古去，逝者孰控抟。", 
            "人道既永息，何者为坤乾。", 
            "还归入室坐，孤花对汍澜。"
        ], 
        "title": "夜起看牵牛花寒气冻然不可久立慨然有作 其一", 
        "type": "古风", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "窜身万馀里，腐心三十秋。", 
            "毕竟何所得，閒卉相绸缪。", 
            "虩虩震往来，六合成一丘。", 
            "魂断故山垄，目极滔天流。", 
            "非族心必异，况为枭鸺鹠。", 
            "但求隆二伯，不问党与雠。", 
            "我今复异此，厄甚刘并州。"
        ], 
        "title": "夜起看牵牛花寒气冻然不可久立慨然有作 其二", 
        "type": "古风", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "汉高歌大风，雄气云飞扬。", 
            "武帝塞瓠子，放歌亦苍凉。", 
            "高欢攻玉壁，士卒多死丧。", 
            "势穷解围去，悲感涕泗滂。", 
            "斛律敕勒歌，声情何慨慷。", 
            "千古绝妙词，风低见牛羊。", 
            "古来枭杰士，成败皆非常。", 
            "奄奄无生气，蜍志诚可伤。"
        ], 
        "title": "咏怀二首 其一", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "宇文夺西魏，实惟割据才。", 
            "邂逅得令绰，专任无疑猜。", 
            "不幸弃中道，雄图遂不谐。", 
            "治丧崇俭素，恐与夙志乖。", 
            "惟君知我意，惟君知我怀。", 
            "送葬申一言，失声声已哀。", 
            "偏局谊尚尔，大业当何哉。"
        ], 
        "title": "咏怀二首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "交久晚弥真，意多缘乃促。", 
            "人事轻隔离，万劫不可赎。", 
            "悱悱散原翁，硕果此尊宿。", 
            "温燖吾与子，期约岁相续。", 
            "北南会旧京，欢笑洗惨黩。", 
            "颇疑天壤间，嘉会惟此独。", 
            "绝续勉相保，俄惊坏梁木。", 
            "苦思寻旧踪，执手同一哭。", 
            "岂意旋哭君，相偪乃尔酷。", 
            "残生尚未尽，生意先结束。", 
            "两心闭所期，胡君遂瞑目。"
        ], 
        "title": "伯夔挽诗三首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "贤豪昔辟地，德星聚海角。", 
            "创局古所无，十年风扫箨。", 
            "维子守师传，斯文有付托。", 
            "同心得二三，濡呴不寂寞。", 
            "飞书邀我南，频繁情意悫。", 
            "昔负彊村翁，今复爽子约。", 
            "温温旧游地，寤寐馀作恶。", 
            "方知少一人，世味成淡薄。", 
            "踽踽任，书问泪同落。"
        ], 
        "title": "伯夔挽诗三首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "糊口念予季，狷介少往还。", 
            "课馀独诣君，时倚破萧閒。", 
            "书来屡告我，缓急最相关。", 
            "今无谈走处，何以开心颜。", 
            "维君笃天性，无间昆弟言。", 
            "至情结友生，回思逾成妍。", 
            "殷勤特予厚，旷世垂恩缘。", 
            "千秋身后事，寂寞谁为传。"
        ], 
        "title": "伯夔挽诗三首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "深负罔极恩，仰事多疏略。", 
            "所报在其天，孝女乃见夺。", 
            "维汝秉至性，婉娈同稚弱。", 
            "含意难自伸，深爱予独觉。", 
            "产艰婴痼疾，摧损备酷虐。", 
            "千辛赎命回，十载一线活。", 
            "失母尤夐夐，相依命相托。", 
            "孰云休戚共，转瞬生死各。", 
            "所愧予昏惘，诊救缓医药。", 
            "奄忽呼吸间，安然睡犹著。", 
            "残生留深憾，衔疚入冥漠。"
        ], 
        "title": "哭巽女二首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔汝襁褓时，最为大父怜。", 
            "挈眷予北征，亲抱临舆箯。", 
            "情景犹昨日，回忆何凄酸。", 
            "长成适外家，吾母意所欢。", 
            "俜伶拜辞祖，泪下如涌泉。", 
            "相视惨至骨，尽室皆潸然。", 
            "汝婿称谨厚，众雏亦娟联。", 
            "福报岂云薄，绝少开容颜。", 
            "神伤丧乱际，胆破畏途边。", 
            "诸孙怜幼痴，号泣环我前。", 
            "人生岂有此，老泪为枯乾。"
        ], 
        "title": "哭巽女二首 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "年芳早晚有秋风，怀袖宁能胜箧中？", 
            "会得宵游辞辇意，赋才何假五言工！"
        ], 
        "title": "京女摹唐六如班姬纨扇画本漫题一绝", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "禊事留真及爱鹅，此才温谢较如何？", 
            "残山举目均兴感，淳祐宁能比永和。"
        ], 
        "title": "宋琢绿石兰亭图砚拓本为林甥磊斋题 其一", 
        "type": "绝句", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "涪翁洮石记亲题，却异元珍采瘴溪。", 
            "谁为较量绿沈色？归装度陇不曾携。"
        ], 
        "title": "宋琢绿石兰亭图砚拓本为林甥磊斋题 其二", 
        "type": "绝句", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "巢颊能传外氏风，喜闻金石癖差同。", 
            "廿年丱弁睽南北，肯挂云帆就秃翁？"
        ], 
        "title": "宋琢绿石兰亭图砚拓本为林甥磊斋题 其三", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "乔木风霜久见侵，青青犹殿旧园林。", 
            "莫嫌磥砢坚多节，正试平生捧日心。"
        ], 
        "title": "题画松赠寿民", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "朔漠冰霜西域雪，鍊成直干故森森。", 
            "重支大厦求梁栋，此木从来不二心。"
        ], 
        "title": "画松赠袁行南中丞", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "梦上西山选佛场，春回寒日总无光。", 
            "天风吹下支离叟，来伴维摩住病坊。"
        ], 
        "title": "自题画松立春日病院作（辛未，一九三一）", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "再出身歼星斗南，中兴群帅竟刘戡。", 
            "陆沈今日神恫甚，剩溯书楹作客谈。"
        ], 
        "title": "林文忠公自云贵乞病归手书家塾楹语公曾孙蔚章重装属为题识", 
        "type": "绝句", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "一死祧将斩大宗，奉亲传嗣事重重。", 
            "图中松柏坚多节，能写冰霜四十冬。"
        ], 
        "title": "杨屏衡乞题其母金太孺人经声灯影图 其一", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "定心皈佛息诸缘，老福非祈自恃天。", 
            "一记裴侯足传信，机灯端赖北江贤。"
        ], 
        "title": "杨屏衡乞题其母金太孺人经声灯影图 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "阖门节烈可胜哀，棘院芸厅首重回。", 
            "留得平原干禄帖，未随忠骨作坑灰。"
        ], 
        "title": "题崇文节公手钞律赋 其一", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "真儒何必薄雕虫，刚健藏棱婀娜中。", 
            "此亦平生心学验，笔端敬肆系时风。"
        ], 
        "title": "题崇文节公手钞律赋 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "谪宦龙场讲学年，铸金黔徼衍薪传。", 
            "不图私淑瀛洲客，载上归舟到日边。"
        ], 
        "title": "清官良齐宗亲黔游得王文成铜像其师三岛中洲毅为之记装卷属题 其一", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "儒术能为耆定功，泱泱表海见雄风。", 
            "服膺师训尊心学，不独文同理亦同。"
        ], 
        "title": "清官良齐宗亲黔游得王文成铜像其师三岛中洲毅为之记装卷属题 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "园葵不拔表倾阳，刻烛朋簪迭此堂。", 
            "却动衰翁三宿恋，连宵诗梦绕离肠。"
        ], 
        "title": "题万公雨葵园剪烛图予寓居即公雨经宿处葵园前厅也", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "淩寒双竹倏中分，转自裁哀释主廑。", 
            "废乐故非关阿万，十年丝竹几曾闻？"
        ], 
        "title": "苏盦避暑大连来书录后村哀惠州弟诗及注并示以近作云残年况味今参透只是生离死别忙寄答其意 其一", 
        "type": "绝句", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "残年如寄让先归，少待黄泉有见时。", 
            "岁岁相望艰一面，只将死别当生离。"
        ], 
        "title": "苏盦避暑大连来书录后村哀惠州弟诗及注并示以近作云残年况味今参透只是生离死别忙寄答其意 其二", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "丈夫穷老益坚壮，漫对飞鸢念少游。", 
            "四海弥天光价重，正须猛火试精镠。"
        ], 
        "title": "和苏盦海岸二绝 其一", 
        "type": "绝句", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "泛海高吟浪拍天，风流何减在山年。", 
            "有生分与同忧乐，多事希文转后先。"
        ], 
        "title": "和苏盦海岸二绝 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "奇峰大月兼高雪，此境人生几得逢？", 
            "离俗忍寒才办此，衰残恨未缚縢从。"
        ], 
        "title": "题杨云史少室观雪图", 
        "type": "绝句", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "收取清光作墨痕，分明满纸故人魂。", 
            "楚弓失得犹波及，一洗衰翁病目昏。"
        ], 
        "title": "为钱仲仙题梁节庵李子申汪沤客送曾履初诗画卷子", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "耕烟师事及西庐，先就廉州并肄书。", 
            "少作滋腴已殊众，当时名辈岂虚誉？"
        ], 
        "title": "王石谷山水巨幅详载实笈三编蒲生子雅得之为题二绝 其一", 
        "type": "绝句", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "弓玉都亡宝笈空，飘零犹未出寰中。", 
            "今年虐暑张厅壁，抵得刘褒画北风。"
        ], 
        "title": "王石谷山水巨幅详载实笈三编蒲生子雅得之为题二绝 其二", 
        "type": "绝句", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "诗中画作画中诗，三昧唐贤圣得知。", 
            "浑是湖山烟水气，南高峰下月斜时。"
        ], 
        "title": "题仁先唐人诗意画册", 
        "type": "绝句", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "旷代朱门数轶才，等閒咳唾绝氛埃。", 
            "展观休盥蔷薇露，兰息芝香拂面来。"
        ], 
        "title": "成容若侍卫致张见阳手札二十九通卷未有顾梁汾秦留仙朱竹坨姜西溟跋荣叔翚观察得之属题 其一", 
        "type": "绝句", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "片羽人间见且稀，九朝词客首全低。", 
            "朱秦去后风流断，阁笔沈吟敢浪题？"
        ], 
        "title": "成容若侍卫致张见阳手札二十九通卷未有顾梁汾秦留仙朱竹坨姜西溟跋荣叔翚观察得之属题 其二", 
        "type": "绝句", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "负雪淩霜不记年，多心多节自来坚。", 
            "青青柯叶常如旧，阅遍人间海变田。"
        ], 
        "title": "题画松为蒲生志中母谢太夫人作", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "由来北胜压南强，不信都燕逊洛阳。", 
            "红紫纷纷都见惯，今朝刮目御衣黄。"
        ], 
        "title": "四月朔观牡丹崇效寺 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "还披图卷憩僧房，六十年来梦几场。", 
            "楸树正花吾羡汝，及当平世见朱王。"
        ], 
        "title": "四月朔观牡丹崇效寺 其二", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "颉颃曾薛使重瀛，好学深思有荐评。", 
            "同抱冬心谁竟展？返魂香里忆平生。"
        ], 
        "title": "题吴恪斋为罗稷臣画梅 其一", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "当年槃敦伏兵戈，朝贡销沈鸭绿波。", 
            "君自爱才人负国，可曾鸡酒墓门过？"
        ], 
        "title": "题吴恪斋为罗稷臣画梅 其二", 
        "type": "绝句", 
        "yun": "歌"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "斫地哀歌有此不，尽收怪变起相酬。", 
            "长霄风乱旌旗影，独寐灯摇鼓角秋。", 
            "堆案遗经从解秽，列盆晚菊对含愁。", 
            "君家父子心源在，句法犹为汐社留。"
        ], 
        "title": "次韵余鹿门世讲感事", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "冰淤久壅放溪舠，飞雪衔眉把屈骚。", 
            "聚想海鸥寒共没，窥馀梁鼠眩仍逃。", 
            "天光破碎巢痕映，堞影凄迷角吹高。", 
            "煮茗围花静楼壁，上衣小火坐人豪。"
        ], 
        "title": "次韵宗武寓楼对雪", 
        "type": "律诗", 
        "yun": "豪"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "倚海楼栏许养痾，田园挂梦领谁何。", 
            "药香断续鼠为伴，兵气沉浮鸟不歌。", 
            "自警痴怀虞夏没，犹擎大句杜韩多。", 
            "至人息踵滋灵液，宛挺孤松悦涧阿。"
        ], 
        "title": "次韵倦知同年病起", 
        "type": "律诗", 
        "yun": "歌"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "肝胆早知成楚越，腹心偏许寄羌戎。", 
            "何堪沧海看三变，漫向中原角两雄。", 
            "踯躅宁为投鼠器，跳踉谁挂射蛟弓。", 
            "痴儿托命吟声里，目笑尘飞万骑东。"
        ], 
        "title": "次韵倦知同年感事", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "三叠犹传呜咽声，泪看注海与潮平。", 
            "梦存大事将谁待，天鉴孤衷复此行。", 
            "群盗相乘诗可讨，贱儒自喜谤非轻。", 
            "衰残未预涓埃报，九逝魂依北斗明。"
        ], 
        "title": "次韵答伯夔送太夷北行", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "僻性稍疑木石亲，得君添作眼中人。", 
            "披襟却带烟霞气，选韵浑忘簿领身。", 
            "乡县酱油应染梦，湖堤梅蕾已含春。", 
            "偷闲射覆娱长夜，来去扁舟莫厌频。"
        ], 
        "title": "次韵答德清知事袁潜修袁为湘潭人其县酱油最擅名故掇句及之", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "轮蹄已劫风光去，聊叠盆花压酒筵。", 
            "冷接鹤声穿远海，闲寻蝶梦保馀年。", 
            "列仙自媚壶中景，望帝终迷剑外天。", 
            "峰壑吐晴笼白发，写愁犹有放生船。"
        ], 
        "title": "次韵蒿庵老人见寄", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "自挈哀音殉鼓盆，只馀骸骨块然存。", 
            "燎原日愿同灰烬，灵窟天留照泪痕。", 
            "为奏咸韶如有悟，终侪培塿不能尊。", 
            "吟声出海迎湖舸，圣处还期立脚根。"
        ], 
        "title": "伯夔酬诗相奖感而次韵却寄不自禁哀音之发越也", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "窈窈楼台接海居，紫霞辉暖染衣裾。", 
            "五噫赁庑鸿光在，下噀归田陶翟如。", 
            "以美人伦成教化，白邀天籁与吹嘘。", 
            "逃秦仙眷依诗卷，图续花源不妒渠。"
        ], 
        "title": "余尧衢同年古稀偕老图题句寄祝", 
        "type": "律诗", 
        "yun": "鱼"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "苍天已死立黄天，送老蛙声又十年。", 
            "九逝骚魂当月落，万方兵气动秋先。", 
            "星河写壁生图画，风叶喧阶自管弦。", 
            "莫睨针楼妒儿女，卖痴木榻亦将穿。"
        ], 
        "title": "初秋夕咏怀次和宗武", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "劫灰不涴列仙儒，吐海朱霞影白须。", 
            "绝学补苴秦博士，老谋填抚汉番禺。", 
            "坐盟彝鼎寒兵气，道出羲皇结酒徒。", 
            "安用养生求四印，胸中书味已如酥。"
        ], 
        "title": "寿王息存翁八十", 
        "type": "律诗", 
        "yun": "虞"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "樊山酒坐接昏晨，盘郁其怀尚绝伦。", 
            "谁念功名归健者，聊同哀乐作流人。", 
            "艰危自试皇穹察，疾苦难忘谠论伸。", 
            "晚识长生有灵药，安心闲与海鸥亲。"
        ], 
        "title": "寿余寿平同年七十", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "八荒蹄迹接纷纷，转徙馀生我与君。", 
            "似水流年融过二，摩天钜刃甫超群。", 
            "收身虎穴黄冠返，照影鸥波翠袖分。", 
            "了却公家付儿辈，支颐看度北山云。"
        ], 
        "title": "寿吴宽仲同年六十有九", 
        "type": "律诗", 
        "yun": "文"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "横流荡荡映行吟，独慕寻碑巨海阴。", 
            "画策精魂辉史牍，著书声价满儒林。", 
            "万梅花观飞仙影，三秀才歌烈士心。", 
            "扶树人纲归自媚，南云窈窕护弦琴。"
        ], 
        "title": "寿汪憬吾六十", 
        "type": "律诗", 
        "yun": "侵"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "每依群从挹襟期，照坐高寒野鹤姿。", 
            "早解逃名馀玩世，老犹嗜学益工诗。", 
            "湖漪写影须眉古，岩气传馨肺腑滋。", 
            "自媚商歌护栖息，天倪曼衍一婴儿。"
        ], 
        "title": "寿陈止存翁七十", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "搴芳逐具般游岁，潭叟矜誇得圣童。", 
            "睥睨神州换歌哭，荡摩彩笔烂虚空。", 
            "九流匿腹雷声出，万象堆眉岳气通。", 
            "老去求田尊健妇，傲予遁作富家翁。"
        ], 
        "title": "寿曾重伯六十", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "尽坼名园满意花，重寻石径日初斜。", 
            "温馨融吹争翻蝶，光气笼霄欲避鸦。", 
            "别院繁灯悬粉黛，一宵沉醉乱琵琶。", 
            "江南留得伤春地，莫放边愁落臂纱。"
        ], 
        "title": "花朝谭翰林重宴初堂赋以纪兴", 
        "type": "律诗", 
        "yun": "麻"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "春动枝头鸟语催，晓风暖坼雪残梅。", 
            "九垓震荡留吟几，万象低昂映酒杯。", 
            "藩镇兵犹乘衅起，海邦使播歃盟回。", 
            "腐儒把玩微阳复，莫问饥肠破疾雷。"
        ], 
        "title": "谷日立春喜晴次和谭芝云翰林", 
        "type": "律诗", 
        "yun": "灰"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "奔抚孤呻海上楼，药烟灯穗飒然秋。", 
            "岂期与物同疵厉，稍欲祈天赦缚囚。", 
            "症结竟窥囊底智，风光宛托剡中游。", 
            "神州莽莽谁医国，方技馀存第一流。"
        ], 
        "title": "闰五月归张氏女子卧痾沪上嘉定余伯陶主方起之赠以此诗", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "作健居然谢卧痾，万金良药饮亡何。", 
            "醉魂并入凌云气，世患收为变徵歌。", 
            "湿沫呴濡非不幸，素心赏析已无多。", 
            "月宵霜径呼乘兴，山鬼从之薜荔阿。"
        ], 
        "title": "和答闲止翁见赠同痾韵", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "行尽西溪三百曲，忽开天镜晚晴中。", 
            "仙山楼阁无限好，碧海银河何处通。", 
            "落日千峰横紫翠，中流一叶在虚空。", 
            "时无小李将军手，奇景当前付散翁。"
        ], 
        "title": "游西溪归湖上晚景绝佳同散原作", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "入望禅机第几乘，金松翠竹白云层。", 
            "突峰汹涌长遮日，迥殿深冥欲上灯。", 
            "寂寂石坛双塔影，沉沉钟梵四天应。", 
            "再来谁共茶时梦，一个襕衫扫叶僧。"
        ], 
        "title": "散叟去后独游云林寺二首 其二", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "鬓底湖光万顷浮，极天帆影落茶瓯。", 
            "半床花雨同僧夏，一磴松风对弈秋。", 
            "逃世何心还逐鹿，忘机吾意羡飘鸥。", 
            "浮山说法欧公喜，国手应知逊一筹。"
        ], 
        "title": "光福寺与夷叔围棋夷叔属赋诗纪之", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "栖眉一往瘁痕深，如见平居悄悄心。", 
            "积惧可能澹沉劫，抗怀犹自托微吟。", 
            "饱经霜醉枫初落，小放晴寒菊可寻。", 
            "留命桑田能邂逅，拚除百虑尽芳斟。"
        ], 
        "title": "庶侯自宝应来并出近诗赋此赠之", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "从来居处爱萧森，剪烛西窗梦一寻。", 
            "忧患未曾捐故态，笑谈时复见初心。", 
            "凋晨逢菊方知重，独寤无人竟废吟。", 
            "凉月湖堂愁不寐，到门潮落旧痕深。"
        ], 
        "title": "湖夜不寐忆苕雪京师", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "钟发空山瓮底雷，流云万壑共徘徊。", 
            "一心古庙香炉去，合眼诸天龙象来。", 
            "定入枯僧犹未塔，坐深寒石欲成灰。", 
            "神幡淡尽残阳影，断梦还凭再杵回。"
        ], 
        "title": "同复园游云林寺闻钟声", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "朝发山阴暮富春，扁舟事业未因循。", 
            "碧山红树可千里，故态狂奴能几人。", 
            "妖乱久应腰领绝，沧浪忽照鬓毛新。", 
            "遁亡东海情何极，重上西台意未驯。"
        ], 
        "title": "九月二十九日同散原觚庵复园絜先游七里泷", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "绰约芳心与世殊，东风无力可相扶。", 
            "亭亭谁记前年影，缓缓犹期陌上姝。", 
            "希色真为天下好，有情难證本来无。", 
            "雨苔月地清凉甚，明镜明朝恐暗癯。"
        ], 
        "title": "次韵愔仲白桃花（戊午）", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "微袅春衣寸角风，依然三界落花中。", 
            "身来旧院玄都改，名署仙班碧落空。", 
            "一往清狂曾不悔，百年惆怅与谁同。", 
            "天回地转愁飘泊，犹傍残阳片影红。"
        ], 
        "title": "落花十首 其一", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "慵起朝朝废扫除，流尘生意竟何如。", 
            "巾因奉佛馀心结，衣为留仙有皱裾。", 
            "碧海青天存怨府，绿阴幽草付閒居。", 
            "绕阶泉去漂红尽，别馆清凉枕道书。"
        ], 
        "title": "落花十首 其二", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不尽相思泻御沟，恨来欲挽海西流。", 
            "佩逢猘犬憎方急，黛损颦蛾妒未休。", 
            "早识漏因偿漏果，岂知深色换深愁。", 
            "还乡肠断韦端己，再见期期誓白头。"
        ], 
        "title": "落花十首 其三", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "生小凝妆不自前，忽惊飞絮共蹁跹。", 
            "残脂未净还过雨，飘雪难踪更化烟。", 
            "隔日楼台成隐秀，早时天地入中年。", 
            "新阴交影帘栊暗，风味聊堪中酒眠。"
        ], 
        "title": "落花十首 其四", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "啼笑难分态万方，九回肠后剩回肠。", 
            "馀妍犹作千春好，轻别重经小劫长。", 
            "香色有情甘住著，虚空无尽极思量。", 
            "惜芳片偈无题处，梦断棱伽变相廊。"
        ], 
        "title": "落花十首 其五", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "隐忍风前笑不成，可怜珍重未分明。", 
            "早知芳绪游丝乱，何惜深杯广坐倾。", 
            "啼血空教劳杜宇，争巢从此付群莺。", 
            "他年本意谁笺得，曾感东皇谒上清。"
        ], 
        "title": "落花十首 其六", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "曲奏凉州客未归，海天几树望依稀。", 
            "香寒旧梦仍留枕，镜掩浓羞竟换衣。", 
            "幸有同心连芷佩，更无悔过到鸳机。", 
            "平章自是姚黄事，多恐新来减带围。"
        ], 
        "title": "落花十首 其七", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "悄悄春心晓镜慵，披衣凉入五更钟。", 
            "箧中凤烛缄新泪，天上鸾书问旧容。", 
            "韩偓有身酬雨露，陶潜何病止醇醲。", 
            "偏反一树思何远，万一金华殿里逢。"
        ], 
        "title": "落花十首 其八", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "又见青郊唤鹧鸪，夕阳留影只平芜。", 
            "易成薄暝愁朝暮，半失东风事有无。", 
            "陌路相看怜故蝶，烟竿直上笑灵乌。", 
            "樽前能会伤春意，独感东栏雪二株。"
        ], 
        "title": "落花十首 其九", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "历劫风轮日夜驰，赏心动是隔年期。", 
            "记从卢橘含酸后，看到青梅如豆时。", 
            "舞罢清光凝翠袖，道成黄土作燕支。", 
            "昌昌春物寻销歇，芳意终然寄一枝。"
        ], 
        "title": "落花十首 其十", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "板舆佳日住湖滨，春满楼台气象新。", 
            "盈室芝兰为世瑞，小园雨露得天均。", 
            "共看寿母传图画，留与他年说蒋陈。", 
            "海水群飞豺虎乱，约君物外永相邻。"
        ], 
        "title": "湖居与苏庵结邻次苏庵韵", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "闻翁止酒吁不乐，得见开尊病却忘。", 
            "老屋拈诗妨烛短，邻园分榻破苔荒。", 
            "剧怜燕蝙朝昏促，喜近须髯意兴长。", 
            "还约湖州载诸老，万梅深处补秋觞。"
        ], 
        "title": "同人登高后至白下访散原老人", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "遗碣重来又四春，苍苍高柏郁嶙峋。", 
            "声吞注海经天泪，立尽萧风淡日晨。", 
            "难答生成何敢死，暂稽蜕委已无身。", 
            "义川晞发今头白，相向衔悲更几人。"
        ], 
        "title": "蔡甸上关师墓", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "冲曙携琴片月孤，伤离未敢过门呼。", 
            "残年垂老他乡别，浊世穷儒万棘途。", 
            "颠倒狙公常赋芋，飘寥雁唳远将雏。", 
            "寒江何日扁舟发，解缆如闻杜老吁。"
        ], 
        "title": "予因事至沪寓同武家与莘田相距半里许予归杭未明而起未作别萃田追送车已发矣次日有诗来和寄一首", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "梦落残山剩水边，故宫禾黍入荒烟。", 
            "饥餐尚藉遗黎粟，渴饮仍分御苑泉。", 
            "枝上空啼乌哑哑，原头又动草芊芊。", 
            "倚楼看剑终何事，白日青春祇惘然。"
        ], 
        "title": "清华园即事", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "无私听水两高斋，落落清流见杰魁。", 
            "金鉴千秋天不慭，岩香一树晚应开。", 
            "酬恩敢替先臣泽，负国常存未死哀。", 
            "漫浪诗篇忍终古，深心还祓散樗材。"
        ], 
        "title": "次韵韬庵师傅见赠", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "馀生相见剩枯棋，长夜厌厌与子宜。", 
            "犹待驴年穿故纸，剧怜蠹化困胶丝。", 
            "梦回清簟疏帘处，劫尽中央四角时。", 
            "客去灯残心语口，空梁落月始应知。"
        ], 
        "title": "与苕雪围棋", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "落寞谁知楚两僧，早空粱肉谢何曾。", 
            "生涯劳轸且炊饭，事业煎茶还倚藤。", 
            "一夕相思减明月，百年滋味话深灯。", 
            "清凉未舍人天果，此是禅机第几乘。"
        ], 
        "title": "赠石禅 其一", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "可羡坡涪两谪仙，相携小德小斜川。", 
            "生儿幸免雍通拙，编集还期刘白传。", 
            "衣钵穷工误来者，灯窗邻近梦何年。", 
            "残生畏听伤神语，聊寄新诗一冁然。"
        ], 
        "title": "赠石禅 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "惘惘经过意未甘，槐阴门巷旧宣南。", 
            "从来大好应大怪，所见不生良不谈。", 
            "独旦敢辞知日罪，亡羊未悟挟书憨。", 
            "逡巡待共濡需尽，珍重凉宵对一龛。"
        ], 
        "title": "惘惘寄石禅", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "隐几青山时有无，捲帘终日对跳珠。", 
            "瀑声穿竹到深枕，雨气逼花香半湖。", 
            "剥啄惟应书远至，宫商不断鸟相呼。", 
            "欲传归客沉冥意，写寄南堂水墨图。"
        ], 
        "title": "湖斋坐雨", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "纳纳乾坤著此亭，细书深刻记初成。", 
            "寒山落叶今可扫，独树畸人来与盟。", 
            "茅把遮头谋已悫，风枝动日世何惊。", 
            "便须携枕卧长夏，一任浮云流太清。"
        ], 
        "title": "次韵病老樟亭", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "及时麟见世犹疑，卒为神州植福基。", 
            "四裔具瞻知有圣，众生同病孰能医？", 
            "声销坐见尧肌腊，泪尽如闻蜀魄悲。", 
            "十载孤臣愆赴召，却留残息哭沦曦。"
        ], 
        "title": "大行皇帝哀辞", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "手定中兴四纪周，女中尧舜古无俦。", 
            "冲龄忍见三朝嬗？末命犹廑万祀谋。", 
            "危事易言臣自失，狂夫一得圣常收。", 
            "遭逢元佑无微效，晚绝攀号但涕流。"
        ], 
        "title": "大行太皇太后哀辞", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "何郎书画王郎酒，迟暮相怜兴不衰。", 
            "自昔忧天宁过计，只今思旧忍重披？", 
            "宣南老我巢痕觅，海上如君禊饮期。", 
            "留墨他年更成忆，改元宣统暮春时。"
        ], 
        "title": "旭庄以圭庵留别诗褾成长卷诗孙画其后丈许去秋属题约桃花开时来会适余北行感赋一章即以志别", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "负扆延英色自温，臣心如结不能言。", 
            "两宫殡在馀恩泪，九陌车过见燹痕。", 
            "补衮故知时局异，张维谁信古经尊？", 
            "散材废学由来旧，绵蕝何堪作叔孙？"
        ], 
        "title": "三月初九日召见养心殿", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "万苇摇春了不殊，西山如笑向髭须。", 
            "得乘佳日循城堞，谁料残年见阙觚。", 
            "饮啖尽容吾辈健，行藏未悔半生迂。", 
            "盲僧能说同光盛，歌者何戡恐亦无。"
        ], 
        "title": "畏庐爱苍招集江亭", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "相逢容易鬓成斑，海峤孤臣亦赐环。", 
            "一去真同华表鹤，卅年重见太行山。", 
            "还君使节蛮夷长，老我生涯木雁间。", 
            "擅壑专邱犹未餍，可堪尘土涴衰颜？"
        ], 
        "title": "次韵答实甫见赠即送备兵钦廉", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "不期垂白共深尊，照眼湖光近禁垣。", 
            "四海喜闻公老健，卅年独斡世贞元。", 
            "弹冠一出惭微尚，载笔相从怆旧恩。", 
            "天性爱莲渐长夏，得陪高阁及时论。"
        ], 
        "title": "湖楼酒坐呈孝达相国", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "文采绳绳水绘园，江湖断句匹兰荪。", 
            "偶来飞控淩盘谷，便欲题诗满蓟门。", 
            "道丧风骚愁歇绝，官閒丘壑与温存。", 
            "定光塔际凭栏客，卅载重提旧梦痕。"
        ], 
        "title": "题冒鹤亭农部广生盘山游草", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一尊辇下又重阳，世事经年足断肠。", 
            "晚岁几回容会合，横流何处问行藏？", 
            "名蓝思旧生天阔，丛菊娱人满座香。", 
            "钟阜持螯应见忆，别来诗鬓恐添霜。"
        ], 
        "title": "九日节庵招集广化寺同陈仁先曾寿潘吾刚清荫伍叔葆铨萃江霞君孔殷感和节庵并怀伯严江南", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "少戆还君著作庭，天将雨露寓雷霆。", 
            "遂初此去臣何慊，乱政从来国有刑。", 
            "书壁会当思鲁直，裂麻竟不相延龄。", 
            "陔馀未乏酬恩地，勤与乡邻讲孝经。"
        ], 
        "title": "送江杏村归养", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一笑重来选佛场，冬烘换得满头霜。", 
            "横流无地容刍狗，古道何人惜饩羊？", 
            "旧侣贞元犹作健，遗音正始末全亡。", 
            "他年追忆还疑梦，官烛花残月半廊。"
        ], 
        "title": "四月二十夜试院赋呈李荫墀唐春卿二尚书", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "圣母贤王造两朝，个臣风烈屹云霄。", 
            "江河世局非难挽，箕尾忠魂不可招。", 
            "大事能无韩魏国，中枢谁复李文饶？", 
            "白头弟子披遗墨，相对苍茫泪似潮。"
        ], 
        "title": "文文忠师画山水小帆同年属题", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "联袂论文又一场，暑庭雨过月如霜。", 
            "漫持旧式求名马，重累官厨耗食羊。", 
            "天与朋簪忘老至，世伤王迹恐诗亡。", 
            "明朝君直横经席，讲罢薰风满殿廊。"
        ], 
        "title": "六月再与校士之役瑞臣侍郎见和四月闱中作叠韵奉酬并呈春卿尚书", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老恨平生欠蜀游，看君揽辔剑门秋。", 
            "一官鸡肋无中外，万卷牛腰任去留。", 
            "城阙浮云萦别梦，江山斜日费边筹。", 
            "建瓴自昔雄天府，忍遗诗人赋四愁？"
        ], 
        "title": "送杨昀谷增荦改官人蜀", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "竿木何堪溷戏场？丰钟感气故知霜。", 
            "狂歌亦自怜衰凤，瞑坐从人笑哑羊。", 
            "得就论文观正变，敢云学易悟存亡？", 
            "与君世旧交偏晚，望作夔龙赞舜廊。"
        ], 
        "title": "再叠前韵答瑞臣", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "山灵不愠我来迟，急雨回风与洗悲。", 
            "破刹伤心公主塔，坏墙掩泪偶斋诗。", 
            "后生谁识承平事，皓首曾无会合期。", 
            "三十年前听琴处，秘魔厓下坐移时。"
        ], 
        "title": "七月十九日同嘿园游翠微卢师诸寺", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "若个将身作道场？荃兰揽涕视天霜。", 
            "等閒大厦容巢燕，从古多歧易丧羊。", 
            "孔蹠俱尘输一醉，楚凡同坐定谁亡？", 
            "夜来洗得心如水，松月风泉满佛廊。"
        ], 
        "title": "自西山归瑞臣见示三叠之作依韵再和", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "瞿唐水落岁云秋，却为西山十日留。", 
            "月下听松滋有会，雨馀观瀑是何修？", 
            "身閒犹羡为僧乐，境胜元须得伴游。", 
            "一卷烟霞亲授与，胜从别后托书邮。"
        ], 
        "title": "昀谷写赠西山游草赋此为报", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "摸索宁迷古战场？相从三度饮元霜。", 
            "群空敢谓收真骥？官滥犹当胜烂羊。", 
            "琴散广陵疑遂绝，笙诗华黍未应亡。", 
            "秋风百草无穷思，赢得微吟共倚廊。"
        ], 
        "title": "七月廿四日复同瑞臣校阅优生试卷四叠场字韵见示仍用前韵酬之", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "卅八年前掌卷人，白头来坐殿中茵。", 
            "人文干禄书犹昔，科目翘材馆一新。", 
            "大道谁传无尽火？群公自积后来薪。", 
            "骚魂合在梅花外，悄对凉蟾忆抚尘。"
        ], 
        "title": "阅游学廷试卷宿文华殿西厢怀邓铁香鸿胪同治甲戌殿试予为收掌官邓以御史监试", 
        "type": "律诗", 
        "yun": "真"
    }, 
    {
        "author": "陈夔龙", 
        "era": "清", 
        "subtype": null, 
        "text": [
            "幼读常建诗，神往破山寺。", 
            "此来日过午，挈伴寻初地。", 
            "寺僧笑相迎，琐琐询姓字。", 
            "我已如韩康，埋名厌居肆。", 
            "镇日爱看山，愿续霞客记。", 
            "百年祇须臾，浮生本如寄。", 
            "万方正多难，一老已忘世。", 
            "酒家何处有，山景谋一醉。"
        ], 
        "title": "常熟游兴福寺", 
        "type": "古风", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "婪尾光阴杯泛泛。", 
            "欢计因循，渐爱闲阑槛。", 
            "春去自多才自减。", 
            "东风只似人情淡。", 
            "放眼齐州烟数点。", 
            "飞絮游丝，一往无拘检。", 
            "流水二分随意占。", 
            "青旗沽酒邻村店。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "近寒食。", 
            "烟水村南舍北。", 
            "斜阳看、桥畔草花，时节相逢谢堂客。", 
            "邻翁鬓早白。", 
            "曾识。", 
            "寻常巷陌。", 
            "漂摇事、风暮雨朝，檐语双双世如隔。", 
            "莓梁暗陈迹。", 
            "但贴地依稀，茸唾狼藉。", 
            "衔泥将子知犹力。", 
            "嗟落絮身世，涨花漂荡，天涯何处梦再觅。", 
            "断魂网窗黑。", 
            "愁极。", 
            "正岑寂。", 
            "渐柳改春颦，梨泫秋色。", 
            "沉沉社鼓思行役。", 
            "问舞影灯外，盼波帘隙。", 
            "年来年去，得且住，怎记忆。"
        ], 
        "title": "兰陵王 邻家燕巢既毁感赋", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "正飞絮、人间无主。", 
            "更听凄凄，碧纱烟语。", 
            "梦迹空梁，泪痕残照、有今古。", 
            "托身重省，都莫怨、狂风雨。", 
            "自别汉宫来，眄故国、平居何处。", 
            "且住。", 
            "甚寻常客恨，也到旧家闲宇。", 
            "天涯又晚，恐犹有、野亭孤露。", 
            "漫目断、黯黯云樯，付村落、黄昏衰鼓。", 
            "向暗里销凝，谁念无多桑土。"
        ], 
        "title": "长亭怨慢 谭子端家燕巢复毁再赋", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "洗妆池榭淡烟萝。", 
            "愁梦雨声多。", 
            "杨花惯共光风转，小萍生、乱飐圆荷。", 
            "鱼戏时抛玉尺，莺愁罢织金梭。", 
            "有人楼上敛修蛾。", 
            "贪睡却妨歌。", 
            "轻风与便窥帘燕，动湘弦、拂拂清和。", 
            "几点东阑残雪，春归此路经过。"
        ], 
        "title": "风入松", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "俪叶缃丛，芳心蜡蒂，午日湘帘垂地。", 
            "一梦东风，觉匆匆尘世。", 
            "赋情懒，漫想、兰闺浴倦风景，酒盏流光重洗。", 
            "满座平看，胜窥墙臣里。", 
            "幽姿、自怯临朝砌。", 
            "春工绽强为佳辰起。", 
            "秀影泫露青瓷，染荀郎香腻。", 
            "记双花、笑折红裙醉。", 
            "如今向、旧节闲门闭。", 
            "料未数、曝锦河阳，识幽人物外。"
        ], 
        "title": "拜星月慢 重午，以盆榴置座，邀客同赏。和梦窗", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "霜铅细染芙蓉水。鸳鸯两两交文绮。", 
            "银烛半花残。博山烟浪寒。", 
            "旧游风景在。妆罢知谁待。", 
            "云雨不须疑。近来和梦辞。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "凭君滴尽伤歌泪。念奴不管春归事。", 
            "持酒与君欢。旧痕襟上乾。", 
            "剩香和泪觅。点点皆颜色。", 
            "留取一分妍。今年谢去年。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "清笙漫借铜簧暖。心共炉灰转。", 
            "素娥青女在人间。抛却珠冠霞帔爱幽单。", 
            "飘灯归梦偏难稳。猜遍尊前分。", 
            "深深良夜夜如何。生怕绣衾寒比绮筵多。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "鸳机冷，浸秋华。", 
            "泛庭花。", 
            "浅浅月痕灯意在窗纱。", 
            "微波赚。", 
            "明河犯。", 
            "客星槎。", 
            "不信人间无路到仙家。"
        ], 
        "title": "相见欢", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "是何世。", 
            "依旧占水耕花，就桥通市。", 
            "朝朝簪约裾盟，有情未免，多才尽费。", 
            "凝愁睇。", 
            "情共露晞平晓，梦痕清泚。", 
            "分携敛日垆畔，步波皱损，娇尘漫委。", 
            "偏称天涯芳怨，眼中今古，秋声还起。", 
            "谁惜故山衰迟。", 
            "吟畔憔悴。", 
            "鲛绡罢织，愁迸蛮珠碎。", 
            "伤心到、无人为省，荒村年岁。", 
            "换劫，鬘华坠。", 
            "海风卷尽，宫斜废隧。", 
            "须信吾乡美。", 
            "终未比、仙源桃花春水。", 
            "感时倦客，空抛铅泪。"
        ], 
        "title": "瑞龙吟 庄头村花田自五代迄今，盖亦地之韵者。余既来游，感叹今昔，托之于音", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "西风摇梦翠成绡。", 
            "残萤和雨飘。", 
            "檐花清瘦语灯销。", 
            "蔬尊凉酽潮。", 
            "萝薜冷，楚骚调。", 
            "秋心一倍遥。", 
            "晓珠圆定结红寮。", 
            "宿妆楼上娇。"
        ], 
        "title": "阮郎归 秋夜宿山园", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "秋去津亭无一事，坐来几叶丹枫。", 
            "渡头车马故尘空。", 
            "自然憔悴尽，不敢拟题红。", 
            "摇落正关迟暮计，赴寒暝色匆匆。", 
            "眼前何物最情浓。", 
            "鲈鱼应自好，残日树声中。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梦醒宫斜城畔路。", 
            "月晓霜清，脉脉情千古。", 
            "准拟小梅诸媵数。", 
            "蜂媒蝶使纷来去。", 
            "镜槛芙蓉笼翠雾。", 
            "妆缀冬闺，正要闲针缕。", 
            "碧海有田花有渡。", 
            "相逢莫更伤迟暮。"
        ], 
        "title": "蝶恋花 冬日素馨，视夏闺更韵，可歌也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "芳菲冉冉辞鶗鴂。又作人间别。", 
            "黄昏楼殿月冥蒙。一夜高寒相望断天风。", 
            "宫衣瘦尽苕华在。不信连环解。", 
            "无情辽水自年年。只有雁飞犹见旧山川。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "兰成先自吟魂断。雁塞龙沙远。", 
            "炉烟销尽始孤明。恰称天涯今夜此时情。", 
            "凄花飐飐流尘泊。惜别心如昨。", 
            "曙窗谁为唤啼红。故国新霜帘幕梦华中。"
        ], 
        "title": "虞美人 夜阑炳烛，聊复命题", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "妆梅梦靥，流水步尘，黄昏梵宇深寂。", 
            "又是染霜奁月，微微变林色。", 
            "残年事，萧寺客。", 
            "念过此、迅如烟驿。", 
            "暮云外、一笑相逢，竟认头白。", 
            "憔悴共天涯，往事旗亭，寻常付陈迹。", 
            "几度意销魂断，平居睇乡国。", 
            "伤歌泪，痕暗藉。", 
            "更万感、尽非畴昔。", 
            "俊游远，扑面风花，还记今夕。"
        ], 
        "title": "应天长 萧寺岁暮，逢洞箫客", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "旧语年灯款。", 
            "东风约、去来人事无限。", 
            "梅扉冻粉，兰屏润绿，贮寒孤馆。", 
            "金莺漫炙新簧。", 
            "向梦里、香云自暖。", 
            "趁万里、数遍春程，南烽正关归雁。", 
            "凄凉故国平居，咸阳倦客，魂意先乱。", 
            "西园载酒，东郊试马，趁时游宴。", 
            "天涯更说今夜。", 
            "任坐久、林鸦易散。", 
            "愿后期、只似花风，椒杯又浅。"
        ], 
        "title": "宴清都 除夕，海绡楼小集，时文叔归自北京", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "相觅春沽，随常等好哦，梦回乍省今宵。", 
            "西崦吹梅，东风匀柳，岁华相望无聊。", 
            "旧寒重理，暗凄断、闲情紫箫。", 
            "佳期携手，客恨天涯，人事萧条。", 
            "依稀似说前朝。", 
            "多暇承平，光景偏饶。", 
            "明月欢悰，樊楼深夜，绣尘香陌骢骄。", 
            "意销魂断，听呜咽、楼前去潮。", 
            "余薰知苦，待暖罗衾，金烬都销。"
        ], 
        "title": "庆春宫 灯夕，听文叔说京华旧事", 
        "type": "词", 
        "yun": "萧"
    }, 
    {
        "author": "陈洵", 
        "era": "清", 
        "subtype": null, 
        "text": [
            "白苧艳吭，昭华冰倚，相逢花夜曾款。", 
            "玉京仙路永，酒盏寻常浅。", 
            "春风四弦又怨，问东城、笑红谁浣。", 
            "上苑风流，洛阳全盛，回首似天远。", 
            "成蹊道通攸馆。", 
            "有宫腰困舞，波语流眄。", 
            "旧游明月在，梦色时相见。", 
            "逡巡待理琼瑶报，恨空锁、春阴庭院。", 
            "凭醉遣。", 
            "无言自、芳心未免。"
        ], 
        "title": "玲珑四犯 春日，饮李花下", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "清绮波流晴镜。", 
            "中有缃桃千顷。", 
            "下渔舟，烟光窈。", 
            "都寻到。", 
            "茅舍竹篱空好。", 
            "无计可携家。", 
            "始怜花。"
        ], 
        "title": "西溪子", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "海国秋光，山城夜雨。", 
            "梦回重理闲羁绪。", 
            "狂踪收拾到丹青，关河历历消魂处。", 
            "盾墨龙香，弓衣绣虎。", 
            "尊前笑赌旗亭句。", 
            "沧桑影里著斯人，扶节白首春风路。"
        ], 
        "title": "踏莎行 题何叙甫手写诗卷", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "绯苣同心，灵鹣共命，梅边稳住吟身。", 
            "小谪华鬘，从知早种兰因。", 
            "璿玑才调风流远，羡沤波、福慧平分。", 
            "尽消他、韵事红闺，刻烛裁云。", 
            "石城大好家居在，傍绒庄绮陌，烟水东邻。", 
            "璧月新愁不散，轻上眉颦。", 
            "无端锦瑟空房语，送华年、断梦成尘。", 
            "俧谁怜，青鬓萧疏，对影朝昏。"
        ], 
        "title": "高阳台 赠洗斋", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "袅袅青衫，问今日、寄愁何地。", 
            "敢分是、今想无福，他生修慧。", 
            "宝玉红楼难比洁，痴珠秋月徒空瘁。", 
            "祗亦花、宝鉴一春航，差堪拟。", 
            "多情种，平交谊。", 
            "忧幽病，相思泪。", 
            "算酒边人外，诸般滋味。", 
            "五噫行歌志到隐，七年淹席惟思睡。", 
            "待安极、穿冢傍要醒，吾其已。"
        ], 
        "title": "满江红 戏题小影", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "无力任轻飏。", 
            "巧糁莺黄。", 
            "杏花消息隔银墙。", 
            "应是东皇培闰荚，故勒春光。", 
            "纨扇已捐箱。", 
            "蝶影茫茫。", 
            "石城拌老住龙荒。", 
            "闲愁药炉新活计，聊当持觞。"
        ], 
        "title": "浪淘沙 乙未花朝病中对雪，今年值闰三月", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "疏花媚晚，青桐褪暑。", 
            "消受嫩凉庭宇。", 
            "衣香帘影自依依，奈换了、隔年情绪。", 
            "分炉行篆，量枝缀镂。", 
            "别见红闺幽愫。", 
            "人间总被误聪明，悔莫乞、痴騃尔汝。"
        ], 
        "title": "鹊桥仙 乙未七夕", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "意气拿云，生涯泛藻，淮南归梦知多少。", 
            "年年别浦送寒潮，秋风一夜苕花老。", 
            "瓜井清吟，蔬枰凄调。", 
            "遗民往事惟君道。", 
            "仙才忠厚托灵均，挑灯那赋伤春草。"
        ], 
        "title": "踏莎行 次周梦庄咏新绿韵即题其词集", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "倚棹湖边，看迤逦、崇城如画。", 
            "记当日、鞭丝帽影，几番游冶。", 
            "小苑新莺啼梦后，碧山凉月吹箫夜。", 
            "尽栖迟、白首卧江南，何为者。", 
            "废塔外，残阳泻。", 
            "孤屿畔，双凫下。", 
            "祗琴樽消歇，绮缘都舍。", 
            "沧海清音人已远，江关旧恨身偏写。", 
            "更支节、倦眼独临风，秋潇洒。"
        ], 
        "title": "满江红 丙申秋日病起后湖作", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "渺关河、春鸿秋燕，一年一度来往。", 
            "灯期祗道江南好，偏是雪花如掌。", 
            "孤俊赏。", 
            "归趁及、汾香酒熟开春盎。", 
            "云山北向。", 
            "任抱犊书残，飞狐径没，怀古托微尚。", 
            "飘蓬恨，十载栖迟相望。", 
            "河源何处同访。", 
            "偷閒莫问劳生事，且挹钟山朝爽。", 
            "从俯仰。", 
            "还喜有、征装满叠新诗帐。", 
            "骊歌又唱。", 
            "试检点樽前，几人犹在，休与话惆怅。"
        ], 
        "title": "摸鱼子 丁酉初春送器伯还运城", 
        "type": "词", 
        "yun": null
    }, 
    {
        "author": "陈方恪", 
        "era": "清", 
        "subtype": null, 
        "text": [
            "一曲琴心听隔墙。", 
            "畅吟回雪浇空廊。", 
            "十年身价领群芳。", 
            "风景未张消息路，世情相识怨恩忘。", 
            "马蹄归去独回殇。"
        ], 
        "title": "浣溪沙 南吕宫六调", 
        "type": "词", 
        "yun": null
    }, 
    {
        "author": "陈爔唐", 
        "era": "清", 
        "subtype": null, 
        "text": [
            "环球三十国，中华只一隅。", 
            "世运有变迁，风为乃大殊。", 
            "列强竞尚武，谋国重军储。", 
            "男儿轻七尺，功名马上除。", 
            "侧闻江南镇，艳说浙东徐。", 
            "少壮习军旅，平寇歼其渠。", 
            "通译工西语，卓荦贯群书。", 
            "从戎四十年，所志无不如。", 
            "人多羡公遇，富贵践亨衢。", 
            "我独窥公志，忧危良未舒。", 
            "外侮日以亟，勒马空踟蹰。", 
            "苍茫四顾中，忠悃隐眉须。", 
            "东南沿海路，七千里有馀。", 
            "孰据旅顺险，孰营威海居。", 
            "胶澳已租借，台澎更沦胥。", 
            "广湾与九龙，覆辙鉴前车。", 
            "藩篱既全撤，防务患空虚。", 
            "敌艘盈千数，视我频揶揄。", 
            "公任干城寄，何以效驰驱。", 
            "先忧而后乐，莫负昂藏躯。"
        ], 
        "title": "徐吉云军门属题玉照感怀时局，率成短歌", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "冻云作雪雪作水，明日残英昨初蕊。", 
            "晴窗煮茗对盆梅，安用浊醪浇垒块？", 
            "酒垆回首逾卌春，爨下枯桐剩焦尾。", 
            "我修禅课皈净土，君爱清歌听北里。", 
            "乾坤自古一剧场，此语闻诸木皮子。", 
            "纷纷高髻竞新妆，往往覆车蹈前轨。", 
            "牵丝傀儡那自由，百戏鱼龙何时已？", 
            "时流爱恶无定在，未必毛羽胜疮痏。", 
            "方朔偷取谁家桃？麻姑掷尽无算米。", 
            "昔年今日御王冠，匪人美新新自美。", 
            "南郊铸斗竟何用？空误儿曹抱颈喜。", 
            "可怜孟德一世雄，博得王莽传数纸。", 
            "若以如来法眼观，闰祚五年一弹指。", 
            "却遗毒痛遍宙合，散钱乱丝谁与理？", 
            "陆沈人海计未左，真率相从况尺咫。", 
            "柯亭刘井不可说，赋日李程犹在里。", 
            "内廷腊八例颁粥，臣家汉腊亦视此。", 
            "九衢车骑贺岁朝，积雪光中何耳耳？"
        ], 
        "title": "叠前韵和樊山腊八日见赠", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "半生林卧癖山水，岁晏听泉嚼梅蕊。", 
            "閒鸥所得祇忘机，老马何心更历块？", 
            "谁知造物惜沟断，偏遣送春及婪尾。", 
            "葵藿枯死终向阳，松菊虽存忍归里？", 
            "羼读集元诗百首，清泪如铅心见子。", 
            "金鳌退食剩密记，蕉园焚稿悲往轨。", 
            "杜鹃老病犹再拜，鸡鸣风雨何能已？", 
            "亦知天运例贞元，可奈孑黎苦疮痏。", 
            "昨者夜吟庭堆盐，不管晨炊盎无米。", 
            "同声喁于张与周，叠韵尖叉清且美。", 
            "西山积素正向霁，何不忍冻再随喜？", 
            "记得盛秋连辔归，满贮锦囊数番纸。", 
            "试淩群玉俯银海，天地晶然悟一指。", 
            "驾言是处可写忧，浊醪中亦有妙理。", 
            "咏觞命啸人两三，坊巷过从居尺咫。", 
            "千里江鱼到酒边，四壁唐花如画里。", 
            "帝京景物故好在，故乡湖山恐无此。", 
            "与君相见霜满颠，世事从教风过耳。"
        ], 
        "title": "再叠答匏庵并柬珍午熙民", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "伏波有名言，穷老益坚壮。", 
            "交君垂卌载，晚顾际板荡。", 
            "平生尽信书，自笑不知量。", 
            "只赢方寸地，未逐东去浪。", 
            "君乎云龙从，共此葵日向。", 
            "危冠众所怪，一蒉不辞障。", 
            "今年吟耳顺，令节正天贶。", 
            "吾皇题其堂，赐赉出内藏。", 
            "岂惟宠稽古，多难识忠谅。", 
            "回思陵下庐，风雪四番抗。", 
            "沾沾国士报，自昔鄙豫让。", 
            "生三义匪他，长留作人样。"
        ], 
        "title": "梁节庵六十寿诗（戊午，一九一八） 其一", 
        "type": "古风", 
        "yun": "漾"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "拜赐出禁闼，万荷香袭衣。", 
            "芳华倾路人，心苦谁与知？", 
            "百昌遂所性，岂不在及时。", 
            "愔愔海西庵，坐送白日驰。", 
            "孰云致身早，一斥看群飞。", 
            "圣颜幸再瞻，风汉终尔疑。", 
            "明楼声彻天，惜诵馀郁伊。", 
            "心知霜霰至，兰艾等一萎。", 
            "露根不改香，大钧庸有私？", 
            "故当侪寒松，无为伤枯葵。"
        ], 
        "title": "梁节庵六十寿诗（戊午，一九一八） 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "荔湾一尊话，未壮君已髯。", 
            "服官却复辞，山泽甘终淹。", 
            "相思千里会，淞波摇明蟾。", 
            "岂图温室中，长岁如鲽鹣。", 
            "劝讲日不给，遑暇忧苍黔？", 
            "归沐就庭楸，借书互校签。", 
            "元佑邈隔世，唏嘘说垂帘。", 
            "朝贵骨尽尘，谁德谁怨嫌？", 
            "时于酒垆侣，襟泪还一沾。", 
            "河清倘可俟，火井宁竟熸？", 
            "醉卧北窗下，风来忘凉炎。"
        ], 
        "title": "梁节庵六十寿诗（戊午，一九一八） 其三", 
        "type": "古风", 
        "yun": "盐"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "八年不到山，间阔抵卌载。", 
            "眼明对松栝，世换怜我在。", 
            "辽金岁且千，曾不柯叶改。", 
            "皎然受命正，未死终磊磊。", 
            "嗟予有涯生，少留玩桑海。", 
            "每忧象教替，斤斧谁庇乃？", 
            "托根远尘土，得地复何悔。", 
            "明明去来今，无用叩真宰。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其一", 
        "type": "古风", 
        "yun": "贿"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "北院袤以深，积苔试孤步。", 
            "九龙拱揖客，风过振韶頀。", 
            "唐刹辽始坛，偻指祇旦暮。", 
            "经幢与塔石，可以證此树。", 
            "浑河日夜淘，滚滚送沙数。", 
            "爪香搔带沥，衣绿坐含雾。", 
            "难得半日閒，无人自来去。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其二", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "吾漳子黄子，常为松写真。", 
            "伟兹石墀侧，龙德妙屈伸。", 
            "隆中不遇主，偃仰谁能臣？", 
            "当年香山游，卢沟失问津。", 
            "坐遗郁盘林，不为画苑珍。", 
            "拂素貌神物，愧非千载人。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其三", 
        "type": "古风", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "邂逅松下风，王孙皎如玉。", 
            "七年不入城，饮涧饫山绿。", 
            "所居树石净，听涛旧信宿。", 
            "壁诗媲鸱鸮，悃款难卒读。", 
            "郊迎恨不早，谁实任沈陆？", 
            "心知大贤后，龙种讵偶俗。", 
            "豪吟慎出口，轻薄易翻覆。", 
            "难兄久居夷，何日复邦族？", 
            "下弦月已高，相对但谡谡。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其四", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "幽寻缘避炎，远涉正当暑。", 
            "僧房午炊具，倚树久延伫。", 
            "朋来先就松，静籁入笑语。", 
            "连山绕东际，登阁共一俯。", 
            "目力随所穷，烟埃忍终古？", 
            "天云倏变色，飞雹挟冻雨。", 
            "刹那亦自休，林月迭吞吐。", 
            "凉辉足忘眠，矧此清净土。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其五", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "潭柘亦宿游，得伴更一诣。", 
            "舆轿晓踰岭，百转始到寺。", 
            "银杏汝何修，及见祖宗世。", 
            "翠华一再幸，挺干献灵异。", 
            "至今沿尊称，长有郁葱气。", 
            "可咍野人语，强指配统系。", 
            "看竹仰宸题，弄泉诵御制。", 
            "欲行却复回，爱树重所憩。"
        ], 
        "title": "六月望后匏庵芝南珍午贻书幼点嘿园约为戒坛潭柘之游予先一日至三宿而归 其六", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "子舆论和圣展季，特笔表微许其介。", 
            "坐怀诳鼎义凛然，此胸三公安足芥？", 
            "君官谏议类阳子，出守乃得州民爱。", 
            "至今霞漳燹烬馀，犹禁剪伐重所憩。", 
            "而君瓠落南复北，老尚卖文抵酒债。", 
            "充然元气足自养，了无机心何论械。", 
            "螟蛉蜾裸任相慁，豺狼狐狸习不怪。", 
            "久冥凡楚谁存亡，遑与毅豹较外内？", 
            "我未识君读程墨，举白遥为吾友快。", 
            "廿年闽峤始展觌，怆话玉堂叙年辈。", 
            "爱君诗美政逾美，投辖郡斋饮我再。", 
            "回思竟是羲皇前，周道顾瞻祇叹忾。", 
            "君今七十差少我，仍办腰脚陟嵩岱。", 
            "藏身人海最堪隐，留命桑田傥可待。", 
            "西山寒退聊一登，世人莫误伯夷隘。"
        ], 
        "title": "赠陈漳州嘉言", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "戴石塞上山尽童，皱云特起森玲珑。", 
            "谁开奇想凿混沌，十窟鳞比只洹宫。", 
            "梦游伊阙老未践，到此目豁先河功。", 
            "佛高百寻小径寸，周阿匝宇穷镌砻。", 
            "真君坑僧网偶漏，昙曜忍死存大雄。", 
            "法轮重转发宏愿，石寿什伯泥与铜。", 
            "乘舆数临祷雨验，谁遗都洛捐云中？", 
            "魏书郦注了可證，剥泐强半埋蒿蓬。", 
            "当时伟丽绝一世，植福役遍中原工。", 
            "要知陵谷有迁变，自古不坏惟真空。", 
            "仁皇神武岁绝幕，驻跸瞻礼岩穹窿。", 
            "煌煌宸藻二百载，西羁卫藏北詟蒙。", 
            "层喽对佛万籁息，武州水挟如浑东。"
        ], 
        "title": "云冈山石窟寺（己末，一九一九）", 
        "type": "古风", 
        "yun": "东"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "圣清制科数榜眼，中叶极盛称孙洪。", 
            "卷葹灏气驾芳茂，一震岳岳词林雄。", 
            "临轩最后顾得子，先帝手擢开四聪。", 
            "宫袍连骑媲珠树，验取贞脆须冬穷。", 
            "天倾地坼亘八载，隘园何隘闻夷风。", 
            "陆沈避世不忍去，佳气西望崇陵崇。", 
            "神功圣德万千牍，涕泪铅墨初迄终。", 
            "礼罗杂遝谢要路，饥凤不下谁能笼？", 
            "我同载笔久弥敬，坐对元鬓惭霜蓬。", 
            "同光追话恍梦寐，况溯文物思乾隆。", 
            "连珠合璧倘可信，岂有八表长梦梦？", 
            "科名不负云五色，看子晚节如韩公。"
        ], 
        "title": "赠朱聘三", 
        "type": "古风", 
        "yun": "东"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "庐山维岳孰与高？介立千载浔阳陶。", 
            "寄奴未篡赋归去，寄兴于菊兼浊醪。", 
            "食薇饮水抱兹独，义在桑海安所逃？", 
            "杜陵讵会责子意，正似愚叟期儿曹。", 
            "先生行藏颇髣髴，式谷顾欲侪伊咎。", 
            "写经抗希赞五孝，此集取譬灵均骚。", 
            "满楼海色昔造请，亲接杖屦看挥毫。", 
            "停云同昏弥八表，何日洗甲名建櫜？", 
            "报韩一击疏可惜，终佐天授师六韬。", 
            "刑天精卫志故在，笑谢世士论枯膏。", 
            "会携笔砚就五老，追话游迹大小劳。"
        ], 
        "title": "题刘云樵封翁草书陶诗", 
        "type": "古风", 
        "yun": "豪"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "梁溪三杨盛文藻，生晚吾及见女孙。", 
            "笄年随宦老就养，诗画清丽知渊源。", 
            "曩交仲子爰及季，隔幔时获聆清言。", 
            "为图散花会微旨，忏除结习皈祇洹。", 
            "谁知桑海并亲见，此画无亦元机存。", 
            "神仙狡狯夺造化，平陆胥溺能勿援？", 
            "尘扬水浅故眼熟，傥起昏垫开衢尊。", 
            "人天十载百感集，剩对季子追梦痕。", 
            "画中有诗况手泽，仙坛记在试一论。"
        ], 
        "title": "董季友属题其母杨太夫人麻姑载酒画帧", 
        "type": "古风", 
        "yun": "元"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "造船习海战，肇基闽江濆。", 
            "文肃抱速略，经武先作人。", 
            "鹤亭吾族秀，于君为从昆。", 
            "摧巧侪般倕，勒名闻八垠。", 
            "志业惜未竟，趾美端在君。", 
            "投笔事戈楼，横海司机轮。", 
            "忠信屡涉险，护持如有神。", 
            "临难见风义，支危积劳勋。", 
            "卒慰父老望，归坐船官茵。", 
            "五载百废举，绩茂时则屯。", 
            "无米强执爨，皤然感劳薪。", 
            "谁肯大董年，日与佣役亲？", 
            "世俗竞掊克，久宦君能贫。", 
            "翕热众所趋，君以介自珍。", 
            "击楫夙有誓，运甓能辞勤。", 
            "聊此远尘坋，庶几侪隐沦。", 
            "螺江与马江，潮汐同一津。", 
            "亲见缔造始，颇知陵夷因。", 
            "君如蒐献徵，盛衰吾能陈。", 
            "不应左沈祠，薪火终灰尘。", 
            "补巢贵先雨，俟实在培根。", 
            "勿谓一人陶，无救八表昏。", 
            "勉度阳九厄，慎保千金身。", 
            "终思见太平，同醉尧衢尊。", 
            "持以质难弟，嗢噱将何云？"
        ], 
        "title": "赠铿臣族弟", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "爱山避有名，卜筑拣尘表。", 
            "一邱孕水石，世眼习不瞭。", 
            "畸人海西至，五岳遍登眺。", 
            "眷兹太行陉，专壑心愿了。", 
            "初来但张幕，听泉坐昏晓。", 
            "徐规居高明，岩嶂左右缭。", 
            "屋成召我落，岚翠泛杯醥。", 
            "俯视林薄中，错置数亭小。", 
            "下坡径蓦涧，迅疾比过鸟。", 
            "当水石倍莹，触石水随绕。", 
            "湍激度以彴，洼盈闸为沼。", 
            "枕漱随所便，樵牧戒勿扰。", 
            "去秋留宿处，帐庐月正皎。", 
            "弹指感凉炎，栖心羡深渺。", 
            "披吟道书足，还往俗客少。", 
            "稍慊乏乔木，尚烦补丛筱。", 
            "留题抵作记，真隐匪外矫。"
        ], 
        "title": "志道乐净山房落成赋赠", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "逭暑谋人山，涉郊顾畏暍。", 
            "梦回快得雨，檐滴晓不歇。", 
            "多君挟雨具，到门趣膏秣。", 
            "出郭云旋流，微阳出复没。", 
            "龙潭憩凉翠，品水匪为渴。", 
            "焉知水塔园，谈笑已飙发。", 
            "主宾延伫久，宿诺幸不失。", 
            "周围历馆宇，罗列餍肴核。", 
            "不觉西日哺，敢嫌前路滑？", 
            "税驾就双峰，听涛玩忪月。"
        ], 
        "title": "七月十九日同珏生游厚斋将军西园园在京西成子山宝瑞臣恩咏春先至夜宿秀峰寺", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "先生作画如作书，写松如貌山泽臞。", 
            "胸蟠奇崛出简质，游趼所至时追摹。", 
            "寸缣尺素世争宝，此本埋照沦乡闾。", 
            "谁欤忍心恣丐夺？真试并剪长江图。", 
            "杨侯抱残企先哲，曩视其六今九株。", 
            "别装一卷各专美，遗孑宛见开元初。", 
            "天台烟翠满几席，所惜中段犹阙如。", 
            "物无显晦要得主，勇气君贾铜山馀。", 
            "镜完剑合会有日，相见且尽花前壶。", 
            "遗书煨烬任剞劂，吾老校字宁辞劬。"
        ], 
        "title": "黄忠端画所见古松为长卷作记七章载集中杨抟九孝廉尝携报国寺四松应天郊坛二松来京予题有诗后九年又出天台东西九松属题盖先德所藏已分为二中更豪夺近始索回案诸原记尚缺包山以下三章不知落谁手矣（壬戌，一九二二）", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "祖宗圣能并天纵，游艺神妙开诸王。", 
            "霓庵玉池挺初叶，琼肩相望。", 
            "王孙趋庭授祖砚，晚出顾欲兼众长。", 
            "初师唐文逮王恽，近更逸迈追倪黄。", 
            "写情岩壑取自适，不管人海尘飞扬。", 
            "尺缣进御惬宸赏，洒翰旌以怡清堂。", 
            "敕开秘笈俾甲乙，上溯元宋远及唐。", 
            "人间画史几梦见，此福方驾励董张。", 
            "艺林圣手类寿耇，君齿始壮谁能量？", 
            "殿门秋霁拜赐出，彩服归捧循陔觞。", 
            "继今技道与年进，龙种胸次元殊常。", 
            "老馋骋嗜蓄绢素，岁岁乞费隃麋香。"
        ], 
        "title": "贺雪斋贝子三十赐寿", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "求死不得乃出游，登高望远翻百忧。", 
            "公之于山盖亦寄，一览焉洗万古愁？", 
            "闽士耻名重介立，一节老死甘炎州。", 
            "中原滪洞十载过，新参忽下徵鱼头。", 
            "非时星凤瞥一喜，招来麾去公休休。", 
            "我晚还朝接寮列，坐惜往日悲横流。", 
            "陵迁谷变古恒有，柱折维绝当谁尤？", 
            "逝将从公寥廓际，下视蚊虻蝇蚋相春秋。"
        ], 
        "title": "题林文直登岱图", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "笼泉梦痕星一终，山且尘上休问松。", 
            "戒坛数松足稽子，并坐伫月凭卧龙。", 
            "去春山楼就君饮，丁香未花别匆匆。", 
            "北来卧病百念绝，长剩赠什萦吾胸。", 
            "何图会合有今夕，却话臣里忧兵烽。", 
            "馀生陶写赖山水，安得佳处常子同！", 
            "清光分寸致可宝，惜著云翳圆灵蒙。", 
            "晨游潭柘幸勿雨，后皇一树犹葱茏。"
        ], 
        "title": "四月十五日夜同颖生看月戒坛寺（癸亥，一九二三）", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "逸少千载人，顾为书名掩。", 
            "投身山水窟，叙禊集百感。", 
            "中原长陆沈，宗衮但名啖。", 
            "书尺炳蓍蔡，旷代见心胆。", 
            "佳日试鼠须，陶写寄游览。", 
            "孰知僧楼秘，摹刻作世范。", 
            "贤王积忠愤，孤岛万缘淡。", 
            "箧中定武本，望古频洒染。", 
            "侧理谁实贻，痛逝益中惨。", 
            "眼看水深浅，一纪去奄奄。", 
            "觥觥乐道堂，家学故无忝。"
        ], 
        "title": "题随斋主人所临禊帖二通", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "辽金蒙古迭并吞，天笃圣相苏黎元。", 
            "从容一录出人世，治心治国宁异源？", 
            "曩寻玉泉拜王墓，岸谷暝想西刘村。", 
            "岿然窣堵出廛肆，咫尺凭轼通精魂。", 
            "仰山竖拂昔试手，布新涤旧降众髡。", 
            "献诗乘舆寓讽谕，千里赴至师丧奔。", 
            "佛耶儒耶二是一，谓可将相非溢言。", 
            "三年北面得子印，评唱稽首西来恩。", 
            "曹溪滴水洒六合，閟此舍利谁知尊。", 
            "岷峨诗人志离垢，心恋塔影规成园。", 
            "悲风一曲月正午，静泊并绝钟鱼喧。", 
            "湛然集序即显诀，蘸取油盐味菜根。"
        ], 
        "title": "题邓守瑕礼塔园图万松老人砖塔在宣武门内称为砖塔胡同", 
        "type": "古风", 
        "yun": "元"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "先帝龙飞举恩榜，臣门得士张与黄。", 
            "黄生忠孝恸早世，君夙教冑宫东廊。", 
            "渊源伊洛师道立，馀事精鉴评倪王。", 
            "方严平进不偶俗，晚更异说憎蜩螗。", 
            "挂冠不忍见桑海，朝露旋溘尘随扬。", 
            "嗟予北来后半载，却展此卷心神伤。", 
            "当时蹙国抱孤愤，犹恋禁阔频回肠。", 
            "沧流驰波去不驻，兰芷变尽谁实芳？", 
            "卷中同直率鬼录，醉死吾及临曹。", 
            "全归末造总厚福，胜对离黍呼天苍。", 
            "郎君笃旧岁具食，影堂发箧罗缣缃。", 
            "宣南残梦一痕在，葛帔尽散陶楼藏。", 
            "明寻西园究画理，龙种老矣终殊常。"
        ], 
        "title": "劭予戊申乞假归省厚斋将军图咏送别两斋同人咸有赠章公子效彬属题", 
        "type": "古风", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "风鹤绵冬春，诗声岂非瑞？", 
            "矧兹朋簪盍，胜似草堂寄。", 
            "主人庭宇拓，避俗善养志。", 
            "我来欻已期，陶写亦数至。", 
            "土风始百年，逮君盖四世。", 
            "汉上罗宾僚，宣南盛气类。", 
            "洛钟千里应，赵璧一双赛。", 
            "俯仰甲子周，承平有馀味。", 
            "秃翁感遗孑，梨楂并所嗜。", 
            "不图隔京尘，复此倡闽派。", 
            "酒温梅正花，万事且拨置。"
        ], 
        "title": "人日栩楼吟集分韵得瑞字并呈匏庵", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谁携厨馔访烟萝，一路薰风飏绮罗。", 
            "遗老昔曾称菩萨，名园今已属头陀。", 
            "梦中蝴蝶迷人惯，世外莺花奉佛多。", 
            "日暮归来钟磬寂，榕阴竹影共婆娑。"
        ], 
        "title": "法华寺", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "嶒嵘山势接苍穹，俯瞰茫茫大海中。", 
            "此日万家登版籍，当年三度据枭雄。", 
            "云生蜃气连城白，日照龙鳞满郭红。", 
            "目极中原天万里，乘槎我欲借长风。"
        ], 
        "title": "登赤嵌城 其一", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "混茫一气转鸿钧，独坐危楼迥出尘。", 
            "帆影远浮双鹿耳，潮声遥控七鲲身。", 
            "包罗山海誇雄镇，锁钥东南据要津。", 
            "却喜时清无暴客，重关虽设不防人。"
        ], 
        "title": "登赤嵌城 其二", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "半生山水有奇缘，避乱犹过万岭巅。", 
            "一箭路穿牛触口，千盘身入水沙连。", 
            "每从石磴登群峭，忽讶篮舆欲上天。", 
            "万树松楠相映绿，午风吹出翠微边。"
        ], 
        "title": "罗山闻警，间道斗六门入水沙连途中口占", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "崔巍山势似蟠龙，天堑居然要路冲。", 
            "上岭三千三石磴，插天九十九炎峰。", 
            "参差树色萦车马，断续风声乱鼓钟。", 
            "西望沧溟若杯勺，茫茫万里泻心胸。"
        ], 
        "title": "同安岭", 
        "type": "律诗", 
        "yun": "冬"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "萧墙列戟究何因，满眼郊原草不春。", 
            "岂有同仇关切齿，并无小忿亦亡身。", 
            "挥戈舞盾贼攻贼，吮血吞心人食人。", 
            "自愧未能为解脱，空将两泪哭斯民。"
        ], 
        "title": "感事", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "蒲衣剑佩绿纷披，直干亭亭出短篱。", 
            "拔地数弓才展叶，擎天一柱不分枝。", 
            "虚心似竹还多节，瘦骨如棕却少丝。", 
            "日暮蛮儿竞猱采，山风吹下子离离。"
        ], 
        "title": "槟榔", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "昔年花萼羡连枝，今在磺溪见白眉。", 
            "谕蜀已驰司马檄，登楼还起仲宣思。", 
            "恨无宝剑贻良友，只有清樽送故知。", 
            "明日刺桐花下路，海天无限暮云垂。"
        ], 
        "title": "送韦镜秋归赤嵌", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "天妃此日降仙家，又见先生福履加。", 
            "论齿初扶灵寿杖，称觞恰趁吉祥花。", 
            "郎君綵服围朱履，弟子笙歌拥绛纱。", 
            "最爱春光三月好，满门桃李烂明霞。"
        ], 
        "title": "董济亭夫子寿言 其一", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "追随回首十年强，旧雨春风梦寐长。", 
            "视我犹儿兼教养，报公有日只文章。", 
            "恩深转觉酬难遂，望重终惭学渐荒。", 
            "今日尼山传胜会，介眉愿进紫霞觞。"
        ], 
        "title": "董济亭夫子寿言 其二", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "溪边有女浣新纱，一笑相逢语不哗。", 
            "蓬鬓乱涂龙舌草，竹钗横插马蹄花。", 
            "使君有妇原无羡，夫婿多情各自誇。", 
            "到老不知离别苦，怜渠何幸嫁农家。"
        ], 
        "title": "路旁见村女口占", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谁将粳秫糁东皋，乘屋才閒播谷劳。", 
            "双手抛来天雨粟，一犁翻起地生毛。", 
            "寒消稻陇呈春色，煖入油粇动土膏。", 
            "为报耕耘从此始，乘时莫惮辟蓬蒿。"
        ], 
        "title": "播种", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "春前春后雨初晴，十里风吹叱犊声。", 
            "不待鸣鸠终日唤，已看秧马带泥行。", 
            "连畴蔗叶笼烟碧，隔岸桐花映水明。", 
            "记得当年贤令尹，乐耕门外劝春耕。"
        ], 
        "title": "分秧", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "寂寞山斋一事无，偶逢佳节倍清娱。", 
            "榴花照眼霞千树，葛叶延龄酒百壶。", 
            "放学儿童分纸扇，求书村女送桃符。", 
            "离骚读罢天难问，肠断怀沙屈大夫。"
        ], 
        "title": "端阳 其一", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "几家桃李荐新鲜，艾叶榕枝处处悬。", 
            "黄茧裹绵装小虎，青蒲粘粽掇鸣蝉。", 
            "山翁趁午锄灵叶，野客题诗擘綵笺。", 
            "记得水仙宫畔里，龙船花外放龙船。"
        ], 
        "title": "端阳 其二", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一番烟雨入新秧，翠毯平铺万垄长。", 
            "梅子黄时春草长，刺花白后野人忙。", 
            "扶苗几度锄非种，疾恶伊谁得不稂。", 
            "我笑望风迎大吏，何如植杖跪田旁。"
        ], 
        "title": "耕田", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "骄阳似火稼如云，随穫随耕力最烦。", 
            "荷担人归黄檨圃，催租客到绿槐村。", 
            "耞声远逐蝉声乱，镰影遥连犊影昏。", 
            "自是瀛壖多乐土，畬田火米不须论。"
        ], 
        "title": "穫稻", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "纳稼才完便粪田，农家六月少閒天。", 
            "西畴乍见生孙稻，南浦还浇种子泉。", 
            "浥露香秧争出水，迎秋翠毯半含烟。", 
            "何须竞说占城谷，早晚三杯各有年。"
        ], 
        "title": "秋田四咏 其一 播种", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "不待鸣鸠唤插禾，秋天到处有秧歌。", 
            "田如画罫纵横直，人比承蜩伛偻多。", 
            "万束青分龟壳笠，千畦绿刺鸭头波。", 
            "耕耘自较三春迫，雨夕风晨为筑坡。"
        ], 
        "title": "秋田四咏 其二 分秧", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "绿遍郊原白满溪，趣耘又到柳阴西。", 
            "凉风拂地惊秋耨，赤日行天病夏畦。", 
            "稻过蝉鸣将吐颖，人如蛙跳不离泥。", 
            "伊谁为赋田头鼓，我比欧阳望更迷。"
        ], 
        "title": "秋田四咏 其三 耘田", 
        "type": "律诗", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "黄云重叠亩西东，一岁还逢两稔丰。", 
            "万斛稻粱如阜立，数声耞拂近年终。", 
            "鸡豚满地龙蛇蛰，杵臼通霄木叶空。", 
            "从此赛神兼饮蜡，田家乐事正无穷。"
        ], 
        "title": "秋田四咏 其四 穫稻", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "鹿眼猫头气象狞，此君千载面如生。", 
            "逢来俗士应遮避，看到贫家定笑迎。", 
            "直节参天无愧色，虚心对月有馀清。", 
            "春来苦被东皇识，却恨桃花不世情。"
        ], 
        "title": "人面竹", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "累累黄绉满林霜，千手都如一手芳。", 
            "贝叶拈来疑有指，天花散后总成香。", 
            "分珍合倩麻姑爪，献果宜供选佛场。", 
            "输与山僧作奴婢，朝朝合十礼空王。"
        ], 
        "title": "佛手柑", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "玉圯金铺久化烟，楼台易主半茫然。", 
            "十年冷暖堂前燕，一世推移海上田。", 
            "芳草有情还自绿，野花无恙故争妍。", 
            "翻云覆雨寻常事，不独乌衣看可怜。"
        ], 
        "title": "经废园有感", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谁移浮果植瀛洲，颗颗垂青似佛头。", 
            "七宝庄严呈妙相，一林璎珞挂新秋。", 
            "风吹坏色身如现，月照圆光顶欲浮。", 
            "献与如来应一笑，本年面目不相侔。"
        ], 
        "title": "释迦头 其一", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "香苞曾说蜜波罗，珍重芳名唤释迦。", 
            "一粒须弥通大化，三生慧业證阿难。", 
            "花从净土拈来结，种自祇园乞得多。", 
            "莫道前身原是佛，木奴狡狯胜维摩。"
        ], 
        "title": "释迦头 其二", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "满地榆钱莫疗饥，一春将尽雨霏霏。", 
            "文章妙处千人见，家运隆时百鸟归。", 
            "自养盆花舒惰气，不锄庭草见生机。", 
            "逍遥悟得庄生旨，白昼焚香卧掩扉。"
        ], 
        "title": "春兴 其一", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "点墨研朱手不停，小窗閒坐读黄庭。", 
            "嫩花避日千房敛，古树当风一面青。", 
            "叶底和鸣莺唤友，枝头对语燕梳翎。", 
            "年年积卷埋头老，销尽雄心是六经。"
        ], 
        "title": "春兴 其二", 
        "type": "律诗", 
        "yun": "青"
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "久处情殊淡，将离意转亲。", 
            "寒江哀断雁，秋雨送行人。", 
            "文酒平生事，艰难日后身。", 
            "敢为儿女态，騄駬自风尘。"
        ], 
        "title": "留别湘上诸友", 
        "type": "律诗", 
        "yun": "真"
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "知我邓夫子，英年好论文。", 
            "平生多白眼，高义薄青云。", 
            "湖海能穷命，狂名痛累君。", 
            "祇今伤肮脏，不敢对斜曛。"
        ], 
        "title": "客中有怀东山诸子 其一", 
        "type": "律诗", 
        "yun": "文"
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "卓荦张公子，温纯曾秀才。", 
            "谈心出肝胆，挥手谢尘埃。", 
            "性静城孤往，时危岂废材。", 
            "相思隔云水，绕屋几徘徊。"
        ], 
        "title": "客中有怀东山诸子 其二", 
        "type": "律诗", 
        "yun": "灰"
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "牢落悲黄四，艰难百计疏。", 
            "须眉违世好，老大泣穷途。", 
            "更忆燕山客，言裁乞米书。", 
            "凄凉还共惜，瘦骨近何如。"
        ], 
        "title": "客中有怀东山诸子 其三", 
        "type": "律诗", 
        "yun": null
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "绝爱潘公子，奇情隘八荒。", 
            "疏狂嵇叔夜，放逸米元章。", 
            "蜑雨迎人白，蛮风接戍黄。", 
            "趋庭应有计，终古此边防。"
        ], 
        "title": "客中有怀东山诸子 其四", 
        "type": "律诗", 
        "yun": "阳"
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "王魏亦奇士，易曾饶古风。", 
            "行藏看宝剑，聚散叹飘蓬。", 
            "铁马嘶风劲，苍鹰抟野空。", 
            "平生尊酒意，回首各西东。"
        ], 
        "title": "客中有怀东山诸子 其五", 
        "type": "律诗", 
        "yun": "东"
    }, 
    {
        "author": "陈瀚", 
        "era": "清", 
        "subtype": "五言律诗", 
        "text": [
            "嗟余亦萧瑟，万感荡无边。", 
            "病骨迎秋瘦，羁愁逐雨悬。", 
            "风云幻人海，霜雪逼残年。", 
            "对镜羞华发，伤时一怆然。"
        ], 
        "title": "客中有怀东山诸子 其六", 
        "type": "律诗", 
        "yun": "先"
    }, 
    {
        "author": "陈瀚", 
        "era": "清", 
        "subtype": "七言律诗", 
        "text": [
            "铁瓮城边暮气凉，丹阳湖畔晓飞霜。", 
            "江山四顾空吴楚，父老千年说霸王。", 
            "山寺梵钟连废垒，贾胡楼阁蔽垂杨。", 
            "临江歌管今犹旧，逝水悠悠祇自伤。"
        ], 
        "title": "京口怀古", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "人生休羡后凋叶，满蚀虫痕战冰雪。", 
            "悲凉一往谁与论，相逼四山径路绝。", 
            "早空诸缘逢善识，微言太息心为折。", 
            "但愁春梦尚留痕，安得残痕随念灭。", 
            "廿年回向入初地，世界微麈同电掣。", 
            "偶观玉戏得心清，无复空花生眼缬。", 
            "弥天哀愤閟幽隐，矫饰知君曾不屑。", 
            "居奇铸错那可追，半燄残缸真一瞥。", 
            "解事难得了了人，邂逅开尊饼宜说。", 
            "惟馀结习尚微吟，刻画终难钝心铁。"
        ], 
        "title": "张坚白用欧公聚星堂雪诗韵寄赠即和", 
        "type": "古风", 
        "yun": "屑"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "灰忍迫老衰，奇穷一字悭。", 
            "夜读过岭集，诗意忽我还。", 
            "问诗在何所，百端了无关。", 
            "非内亦非外，亦不在中间。", 
            "越女论剑术，破秘只一言。", 
            "忽然而得之，绝境安所传。"
        ], 
        "title": "年来了无诗兴不成一字夜读东坡海外诗若有所会率成四首 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "平生学为诗，辛勤径难开。", 
            "中间一转关，乃自焦山回。", 
            "闺阁失软暖，初未昧去来。", 
            "残照此江山，霜钟入江雷。", 
            "此境永不灭，不记人世推。"
        ], 
        "title": "年来了无诗兴不成一字夜读东坡海外诗若有所会率成四首 其二", 
        "type": "古风", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "德山事龙潭，积久无所得。", 
            "一夕侍师坐，告退阻径黑。", 
            "师为具火捻，欣喜遂来接。", 
            "愕然出不意，到手忽吹灭。", 
            "惊悟乃下拜，初获善知识。", 
            "自此行天下，不疑老僧舌。", 
            "我于禅机锋，如以水投石。", 
            "惟此一公案，懔懔箭锋直。"
        ], 
        "title": "年来了无诗兴不成一字夜读东坡海外诗若有所会率成四首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "至持非以手，至行非以走。", 
            "如何吾儒事，冰渊全所受。", 
            "逍遥意悲凉，行歌伤孔叟。", 
            "出为一大事，宁复期速朽。", 
            "患身属有私，践形庶无负。", 
            "何能时去来，由我屈伸肘。"
        ], 
        "title": "年来了无诗兴不成一字夜读东坡海外诗若有所会率成四首 其四", 
        "type": "古风", 
        "yun": "有"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晨寤室幽幽，稍见日影侵。", 
            "万物未入眼，千忧已入心。", 
            "我琴忧为轸，我剑恨为镡。", 
            "广陵既绝响，荆高不可寻。"
        ], 
        "title": "感怀 其一", 
        "type": "古风", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "魑罔未为灾，乌堇未为毒。", 
            "乌堇尚可解，魑罔尚可逐。", 
            "我无箕文德，明夷入左腹。", 
            "斯人乐久生，嗣祖诚为福。"
        ], 
        "title": "感怀 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我佛有至言，烦恼即菩提。", 
            "我非此境界，窃谓佛见欺。", 
            "颇疑顽钝者，受用佛与齐。", 
            "愿得安心方，期不到死迷。"
        ], 
        "title": "感怀 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "日难具两粥，有弟羁天南。", 
            "我今颇丰腴，有时味不甘。", 
            "丧心莫此甚，高语宁勿惭。", 
            "躬行未有得，圣语良非谦。"
        ], 
        "title": "感怀 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "阿龙富天机，琐玩皆精致。", 
            "茹苦有至甘，淡处能得意。", 
            "奈何醲春怀，酷入冰雪气。", 
            "区区不汝容，何与苍天事。"
        ], 
        "title": "感怀 其五", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "午君幼禀弱，积健为豪雄。", 
            "蹇途无窘步，第一能固穷。", 
            "早完向禽愿，弥勒一龛同。", 
            "何似庞居士，偕妇證莲宗。"
        ], 
        "title": "感怀 其六", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "觉子癖灵药，刚制良可贺。", 
            "但愁茶烟馀，寂寂无客过。", 
            "寅君繁食指，日日忧寒饿。", 
            "送穷具舟车，反揖仍上座。"
        ], 
        "title": "感怀 其七", 
        "type": "古风", 
        "yun": "个"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "馀潜两弱弟，异母早失鞠。", 
            "为馀强择妇，客死殉反目。", 
            "潜也逃督教，一去迷行躅。", 
            "径情行直遂，贻悔不可赎。"
        ], 
        "title": "感怀 其八", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "老去万端空，赖存兄弟乐。", 
            "移心入枯枰，暂得破寂寞。", 
            "胜负事小小，几人悟死活。", 
            "分当推枰起，全局覆一著。"
        ], 
        "title": "感怀 其九", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "今日如昨日，今生悟来生。", 
            "当前不努力，宛转无留停。", 
            "人生实苦相，何所逃天刑。", 
            "吁嗟此道场，古德未曾经。"
        ], 
        "title": "感怀 其十", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "予季分我忧，书来甚频数。", 
            "书中无他言，所虑眠食恶。", 
            "自云忧患馀，生趣天已剥。", 
            "但期晚相见，万事皆可略。", 
            "寥寥天壤间，惟馀兄弟乐。", 
            "我虽履坎陷，未敢趋摧落。", 
            "尚思勇补过，迸出世网缚。", 
            "何时边塞尘，洗以春江酌。", 
            "收泪乾后土，一笑万金药。"
        ], 
        "title": "询先七弟虑予以忧致病数来书问诗以答之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "好雨救焚如，喜极忘美睡。", 
            "徘徊湿阶上，俯仰回物态。", 
            "惨惨就枯叶，已分死憔悴。", 
            "感兹一溉恩，翻冱经天泪。"
        ], 
        "title": "近畿久旱奇热昨夕快雨喜赋", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "吾今羡卫侯，寡人但与祭。", 
            "惊心一字可，血髓腥天地。"
        ], 
        "title": "一字可", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "穷儒志名山，策士竞囊智。", 
            "大云复何心，舒卷非异致。", 
            "遘遇有至难，忘身任宏济。", 
            "尧夫论新法，仁言深可味。", 
            "愿力空铁围，梦中行佛事。", 
            "接人熙怡颜，注海大悲泪。", 
            "行有不求谅，言有不尽意。", 
            "此心无所生，生心唯一是。"
        ], 
        "title": "题什公传是楼著书图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "宣南士夫迹已扫，内城暴贵多朱门。", 
            "苓通更帝局翻覆，朝来夕窜今几存。", 
            "飘摇风雨野鸟入，啄食遗子声暗吞。", 
            "我去旧京三十载，江海回首愁高阍。", 
            "晚落穷边齧冰雪，养疴移地蒙天恩。", 
            "今来僦居到城北，街市冷落如荒村。", 
            "宫墙临道耿疏木，萧萧脱叶相追奔。", 
            "景山崇隆俨华盖，五亭耸出高棱尊。", 
            "光景苍凉暮气合，颓阳挂树凄心魂。", 
            "龙霄金丽忽我隔，天留此地销黄昏。", 
            "沉沉一抹影倦目，春明旧梦难重温。", 
            "繁冤苦恨不可诉，付与万古残鸦痕。"
        ], 
        "title": "自来官京朝者皆居宣武门外屋宇湫隘依然寒士家风所谓南城士大夫也国变后王侯第宅皆易新主速化者率居东西内城然盛衰不常倏焉灭迹予因病请急来京僦居景山下盖有不胜今昔之感者爰成长句一首", 
        "type": "古风", 
        "yun": "元"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "金铃施劫初，绮语堕泥犁。", 
            "唯有一念嗔，流血丘山齐。", 
            "梦游金刚窟，玉酪分一匙。", 
            "不求见文殊，但愿见均提。"
        ], 
        "title": "杂诗", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "逃劫藕孔分一廛，安巢托钵容枯禅。", 
            "白头兄弟静相对，驰毂隐隐复阗阗。", 
            "土室差胜袁闳陋，树屋敢儗申屠贤。", 
            "排闼元龙破寂寞，豪气跌宕故依然。", 
            "当窗绿阴俨入画，双桐一桂聊名轩。", 
            "我别江南嗟已久，历年十六道路千。", 
            "今来殷勤讨花事，海棠碧桃称极妍。", 
            "篱落蔷薇亦何幸，赚君妙谑投佳篇。", 
            "此花亦在绿衣列，坡老当日存公言。"
        ], 
        "title": "余来沪居寥志楼下小室窗前隙地有双桐一桂偶为写图篱落间有蔷薇未之及也越日忽盛开病树作长句引东坡欠李琪诗故事相谑因次韵和之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "居中甘郎潜，补外煦众父。", 
            "大云本无心，舒卷任天予。", 
            "万峰一草堂，魂梦亲岣嵝。", 
            "惟馀宿昔悰，依然守故处。", 
            "神理存奥幽，名德照区宇。", 
            "抱图感楹书，有子能踵武。"
        ], 
        "title": "题佩秋尊人万峰草堂图卷", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "卧闻檐滴如糟床，侧塞冷雾迷窗光。", 
            "惆怅东风已失半，雨声连夜犹未央。", 
            "去年同君海棠下，明媚春姿照杯斝。", 
            "今年花发诗寻医，却诵新篇倩人写。", 
            "人生行乐贵勉强，东道惟君岂辞让。", 
            "为报天公速放晴，与花作图倒瓶酿。"
        ], 
        "title": "拔可病中园花欲开矣感成七言古诗一章视病树及余次韵和之", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "向来山水好，得友相发挥。", 
            "岂惟丘壑恋，实赖丽泽资。", 
            "昔同陈，探胜穷幽巇。", 
            "自从诸老尽，山缘遂乖离。", 
            "穷北二十年，冰雪亲孤羁。", 
            "近兹始落南，耆旧无一遗。", 
            "平生袁蘉庵，宿草空离披。", 
            "四海一病树，运穷两值宜。", 
            "婉娈死相保，此意良足唏。", 
            "因友求贤豪，欧情见乎辞。", 
            "气类贵相似，黄语尤可思。", 
            "诵洛湖海人，偕来仰嵚崎。", 
            "意气倾一世，健笔起予衰。", 
            "邀作白下游，胜侣相提携。", 
            "渊渊辟疆老，宿学今总持。", 
            "酒边说散翁，其味同醇醨。", 
            "蕴藉王新令，腰腹副浩瀰。", 
            "灵均有至言，乐莫乐新知。", 
            "我心久寒灰，晚复见此奇。", 
            "神伤旧游地，人亡屋已夷。", 
            "风景曾不殊，往迹杳难追。", 
            "莫愁略荒凉，聊胜玄武嬉。", 
            "残僧扫叶楼，好风快一吹。", 
            "鸡鸣豁蒙蔽，题榜虚南皮。", 
            "灵谷爱幽深，所惜触目非。", 
            "足涉相柳土，目眯林希碑。", 
            "都人游冶地，殷盈富裙綦。", 
            "应为山鸟怪，见此亡国累。", 
            "虽止十日留，逢辰非预期。", 
            "欧黄两生日，兴起百世师。", 
            "神清现洞府，六一天人姿。", 
            "娉婷證男果，宿命金华移。", 
            "了了明去来，前贤安可希。", 
            "且吟英妙作，一洗陵谷悲。"
        ], 
        "title": "诵洛寄诗五章述近游却寄一首", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "平生爱松性所独，天骨异众涛声凉。", 
            "西山戒坛西天目，郁勃胸臆不可忘。", 
            "羁栖游踪久不到，夜梦见之非杳茫。", 
            "三松侠倚各异态，奇肆淩厉势莫当。", 
            "精神迥出天地外，六合虽大疑相妨。", 
            "喜心翻倒转愁虑，他时远适难移将。", 
            "挟山超海真幻念，却立抚视空徬徨。", 
            "乃知胜赏皆物累，生心有住非真刚。", 
            "安得精气迸为一，逍遥世外齐久长。"
        ], 
        "title": "前夕梦见三松奇绝纪之以诗", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "诗书诚浩博，为益视所受。", 
            "达者游高明，昧者拾秕垢。", 
            "世人所营营，不出名利薮。", 
            "有用反为累，自缚等枷扭。", 
            "虚斋静者徒，文史列左右。", 
            "寄情在物外，与世异趋走。", 
            "耽画虽性癖，徒艺轻时手。", 
            "所重士夫气，韵胜传不朽。", 
            "谓读无用书，心得益深厚。", 
            "如宅有林泉，如壁有户牖。", 
            "老氏示微言，当无用乃有。"
        ], 
        "title": "陆虚斋乞题读无用书斋图", 
        "type": "古风", 
        "yun": "有"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "坐对梧桐小窗下，亭亭两树淩高檐。", 
            "浓阴张夏已成就，飘阶黄叶纷遪𧽼。", 
            "我来此世竟何益，悠忽待死犹未甘。", 
            "夜梦常在帝左右，荒远纣绝谁能探。", 
            "醒来凄酸馀惝恍，孰可与语舌若钳。", 
            "万回神足殊可羡，犍连废体佛莫参。", 
            "孤注一掷铸大错，逝者地下应怀惭。", 
            "朝看暮唏愧此树，弥天孤愤何由芟。"
        ], 
        "title": "梧叶满阶慨然有作", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "昔闻我师官京曹，盘餍苜蓿衣缊袍。", 
            "珠巢街南数间屋，索租人至常喧嚣。", 
            "时鲜上市风味美，竭力堂上奉甘旨。", 
            "退食作画披小纸，丘壑绝胜慈颜喜。", 
            "飞腾暮景投时艰，春晖已邈难追攀。", 
            "白头祭拜尚朝服，爇香在几戚在颜。", 
            "我时肃观生感叹，七十犹慕今罕见。", 
            "奕世清德旧家风，遗泽绵延传祖砚。", 
            "深根固蒂枝叶荣，重阶兰玉诧宁馨。", 
            "作图洗儿志家庆，报本裕昆后先映。"
        ], 
        "title": "慈护属题洗儿图", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我羁辽东逾十年，梦远梅花空缱绻。", 
            "去年始作鹤南飞，一树墨巢院中见。", 
            "我时扶病苦瑟缩，绰约只许隔窗看。", 
            "皂帽梅花树下僧，主人佳句众所赞。", 
            "今年花下坐晴日，小萼破红才及半。", 
            "恰与东坡作生日，久别故人欣觌面。", 
            "当年健者今白须，念乱何言馀慨叹。", 
            "胜赏何似松风亭，君督作诗纪嘉宴。", 
            "黄徐岭海沦战尘，苍狗白衣纷变幻。", 
            "且看竹外一枝斜，莫待江头春欲暗。"
        ], 
        "title": "东坡生日墨巢约看梅坐中蔬畦十馀年不见矣别后书来谓此会不可无诗漫为长句", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "维昔壬申冬，倭难发津沽。", 
            "避地劳我皇，旅顺荒海隅。", 
            "小臣奉召往，预为赁楼居。", 
            "床几逮匕箸，凡百备所须。", 
            "浮海赴行在，时已逼岁除。", 
            "黑夜犯冰雪，下车风裂肤。", 
            "求钥启居户，乞水叩邻闾。", 
            "须臾中使来，■盘兼挈壶。", 
            "温暖回冷室，薪炭殷洪炉。", 
            "随行表侄伟，分榻拥毡毹。", 
            "遥闻箫鼓声，涛风杂啸呼。", 
            "播荡万端集，意气仍发舒。", 
            "明发趋朝正，赐食饫天厨。", 
            "筵前拜殊恩，报称惭微躯。", 
            "帝谓患难际，义与兄弟俱。", 
            "惶恐首至地，肝脑岂足涂。", 
            "维时丰镐民，旦夕望来苏。", 
            "强邻假名义，胁诱张笼笯。", 
            "我皇拒不纳，明志降手书。", 
            "凛凛十二条，正义折诡图。", 
            "使者匿不出，仓卒迫乘舆。", 
            "二月临长春，国号易曼殊。", 
            "百官内外杂，非族据要枢。", 
            "迭望而迭食，非马亦非驴。", 
            "朋分后胜金，卖国甘为奴。", 
            "越宿我潜去，密疏明区区。", 
            "帝曰成汝志，内帑仍颁诸。", 
            "其年改官制，局设内廷初。", 
            "职司奉陵庙，择人及庸愚。", 
            "帝谓予家事，与国实分疏。", 
            "义有不敢辞，黾勉策骀驽。", 
            "福陵气葱郁，乔木万万株。", 
            "皇产有三川，林矿实上腴。", 
            "生心肆攘夺，严绝誓不渝。", 
            "撄怒讽使去，翻然还故都。", 
            "芦沟事变起，倭患十载馀。", 
            "诸弟隔南天，尺寸不可踰。", 
            "今夕复何夕，聚族忘艰虞。", 
            "梅花照杯酒，博塞为欢娱。", 
            "旧交馀二三，沫湿相岣濡。", 
            "至尊尚蒙尘，穆驾无回车。", 
            "末由尽臣力，聊得申友于。", 
            "回思旅顺时，遭际千载无。", 
            "人生苦难全，甘苦纷荠荼。", 
            "自从决藩篱，流丸转瓯臾。", 
            "孑遗沟壑尽，诛求骨髓枯。", 
            "驱之等犬豕，践之如土苴。", 
            "毒螫去蛇蝎，猛噬来貙貐。", 
            "滔天非一族，神州竟沦胥。", 
            "出户望北辰，万里阴云铺。", 
            "长夜何时旦，披写长欷歔。"
        ], 
        "title": "戊子除夕感述", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "岁晚芳残久寂寞，意外还看三四花。", 
            "不知秋秾何意思，故开白雪回青霞。", 
            "孤标遗世谁见得，却为主情难自惜。", 
            "频泻深杯醉不辞，爱汝后时能独立。", 
            "我馀旧梦堕空漫，绝好花愁仔细看。", 
            "饮罢閒情无住著，扁舟一往水波寒。"
        ], 
        "title": "冬至前一日在朱棣卿先生斋中见白菊一种微带雪青色高秀绝伦索酒赏之（甲寅 一九一四）", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "百年义法重师承，文字能关国废兴。", 
            "东注风裁撝约学，制科取士讵无凭？"
        ], 
        "title": "姚惜抱先生使程日记为袁伯夔题 其一", 
        "type": "绝句", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "十篇策问绝深闳，记里閒吟涉笔成。", 
            "惭愧年时踏陈迹，惯曾暑潦戴星行。"
        ], 
        "title": "姚惜抱先生使程日记为袁伯夔题 其二", 
        "type": "绝句", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "衡湘一脉起曾吴，私淑衰时尚有徒。", 
            "传写德容宝心画，祖灯无尽照榛芜。"
        ], 
        "title": "姚惜抱先生使程日记为袁伯夔题 其三", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "立祠祭社迭馨香，诰轴能存五百霜。", 
            "褒德由来兼教孝，故家旷代踵循良。"
        ], 
        "title": "任瑾存以其远祖景泰七年诰轴属题盖其先德抱持于兵燹间仅存者 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "文字缘深见象贤，清诗美政本家传。", 
            "三纲不信今真绝，犹宝丝纶景泰年。"
        ], 
        "title": "任瑾存以其远祖景泰七年诰轴属题盖其先德抱持于兵燹间仅存者 其二", 
        "type": "绝句", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "礼书旧馆并沧桑，雪屋丹铅故未央。", 
            "自拥百城忘户外，纷纷燕蝠廿三霜。"
        ], 
        "title": "题绥之雪夜校书图 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "郑盦提倡郋亭和，十手传模统系图。", 
            "世论正将祧颉诵，穷研郑学亦殊孤。"
        ], 
        "title": "题绥之雪夜校书图 其二", 
        "type": "绝句", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "蓼园墓草几经霜，犹有门生捧办香。", 
            "隔巷春回又元夜，更谁镫下说同光？"
        ], 
        "title": "柯凤孙上元留王静庵夜话诗稿为王复庐题 其一", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "人间何世复何言，相视麻鞋剩泪痕。", 
            "裂帛一湾澄碧水，投诗还酹独清魂。"
        ], 
        "title": "柯凤孙上元留王静庵夜话诗稿为王复庐题 其二", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "客梦比潮高一尺，箧中妙语耐沈吟。", 
            "蠡湖牛渚年时月，扣遍船舷感到今。"
        ], 
        "title": "金韶生太守属题先德月川水部北游草", 
        "type": "绝句", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "策策秋声独掩扉，空山雨过又斜晖。", 
            "无人解会伤心处，只道先生避俗归。"
        ], 
        "title": "酒坐晤日本黄叶秋造为述受姓之自录示先德溪边扫落叶绝句依韵追和 其一", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "沈冥颇亦恋岩扉，尊酒论诗月半晖。", 
            "长有岁寒心一寸，万年枝上看春归。"
        ], 
        "title": "酒坐晤日本黄叶秋造为述受姓之自录示先德溪边扫落叶绝句依韵追和 其二", 
        "type": "绝句", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "两儿生及我趋庭，摩顶犹期遗一经。", 
            "风木八年桑海换，头颅如许说添丁。"
        ], 
        "title": "艮儿生", 
        "type": "绝句", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "阅尽冰霜辟尽尘，天风长岁助吟呻。", 
            "同心离立谁伦比？举似山中负戴人。"
        ], 
        "title": "松图写赠伯严世老弟七十双寿（壬戌，一九二三）大寒", 
        "type": "绝句", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "论交三世忝年家，翰墨临分喜拜嘉。", 
            "住惯北方耐风雪，却寻邓尉貌梅花。"
        ], 
        "title": "宽孙世讲画梅得自庭训顷将南游手书画便面为别赋谢即以赠行 其一", 
        "type": "绝句", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "补之下笔占清寒，不买胭脂绘牡丹。", 
            "得米山农元有例，世人莫作画师看。"
        ], 
        "title": "宽孙世讲画梅得自庭训顷将南游手书画便面为别赋谢即以赠行 其二", 
        "type": "绝句", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "磥砢犹当中栋梁，廿年禁得几沧桑？", 
            "此心不死如寒木，试上劳山更北望。"
        ], 
        "title": "潜楼老弟病中乞为画松予诺之犹期其瘉也已而赴至意不可负写此并系一绝（癸酉，一九三三）", 
        "type": "绝句", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "断桥溃岸数家村，雨少晴多减涨痕。", 
            "雪白鹅儿绿杨柳，日高犹自掩柴门。"
        ], 
        "title": "题梁节庵山水画册", 
        "type": "绝句", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言绝句", 
        "text": [
            "萧萧鹤观晚春时，槐里千官盛漠仪。", 
            "不是侍中归五柞，柄臣学术有谁知？"
        ], 
        "title": "读汉书", 
        "type": "绝句", 
        "yun": "支"
    }, 
    {
        "author": "陈騄", 
        "era": "清", 
        "subtype": "七言绝句", 
        "text": [
            "野外寻春三月时，偶然昨夜与僧期。", 
            "山多树老行人断，流水柴门午磬迟。"
        ], 
        "title": "寻春", 
        "type": "绝句", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "层层光气接飞翰，月底风前只独看。", 
            "薄带烟痕围作晕，分黏香梦自生寒。", 
            "谁寻灵谷随蜂蝶，争恋仓园照凤鸾。", 
            "别趣孤襟馀此客，解偿俊句倚栏干。"
        ], 
        "title": "宗武示过小院看牡丹之作和酬", 
        "type": "律诗", 
        "yun": "寒"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "死别匡床万景徂，魂痕犹啄白门乌。", 
            "绵绵歌哭狞飙散，杳杳楼台冷月孤。", 
            "渐挽心肝亲浩劫，独支皮骨出晴湖。", 
            "吟人隔世衔杯处，手种孩松拂瓦无。"
        ], 
        "title": "宗武寄示过金陵旧庐感赋一律次韵酬之", 
        "type": "律诗", 
        "yun": "虞"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "云片飞扶万嶂东，晴痕驰道破鸿濛。", 
            "横斜麦陇吹烟碧，高下花枝脱雨红。", 
            "支遁买山同夙愿，橐驼种树有新功。", 
            "楼栏对酒莺传句，哦立寒阳两秃翁。"
        ], 
        "title": "庚申二月金左临招集钟山造林场余与冯蒿叟同车往会酒次主人出示新句和之纪兴", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "看遍西山红叶来，江南霜气静楼台。", 
            "闲驱疲马寻钟起，晴拂群鹰倚槛才。", 
            "堞影参差浮积水，车音迤逦荡长雷。", 
            "寒围高竹茶瓯洁，残客犹邀万壑陪。"
        ], 
        "title": "林诒书自京师至携登扫叶楼", 
        "type": "律诗", 
        "yun": "灰"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "看截堆盘酒泻盆，万花围客啸歌存。", 
            "荒区移植开三径，冷月携魂并一痕。", 
            "夜气自肥虫语静，烟光初漏鹊栖尊。", 
            "何当蹑屦从诸老，世外餐英卧石根。"
        ], 
        "title": "叠韵再答伯夔", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "灵境斜趋细雨中，山形墓道峙穹隆。", 
            "碑前郭带鱼龙水，木末钟飘鹰隼风。", 
            "乱竖披猖仍累岁，吟朋散落益思公。", 
            "孤弹衰涕寒云里，魈魅如窥万竹丛。"
        ], 
        "title": "雨中于北高峰下谒瞿文慎公墓", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "下窥湖水狭如盆，细雨灯窗笑颊存。", 
            "暝曳虚无孤岛气，坐祲明灭万花痕。", 
            "歌呼自寄神州痛，酩酊方知恶客尊。", 
            "径黑夜归吠寒犬，掉头有宅系云根。"
        ], 
        "title": "雨中自丁家山康庐还饮苍虬湖居被酒夜归同闲止作", 
        "type": "律诗", 
        "yun": "元"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "忆挟阿兄过问津，停车旁睨国无人。", 
            "卅年歌哭凭重觅，万影侏儒与作邻。", 
            "撼海长鲸迷出没，处裈群虱自昏晨。", 
            "蟠胸干莫终飞跃，与割层波溅虏尘。"
        ], 
        "title": "送文九移居天津", 
        "type": "律诗", 
        "yun": "真"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "屋山压雪对寒毡，旗影笳声酒盏前。", 
            "方盼泥乾缘蝼蚁，坐闻风急逐鹰鹯。", 
            "炉烟欲合疮痍气，劫运移支老悖年。", 
            "为忆二雏羁绝域，长饥谁挂杖头钱。"
        ], 
        "title": "除夕作", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "卧痾传句宠称觥，归序仍能腹稿成。", 
            "十日死生逢绝笔，万流依倚失长城。", 
            "乱离残客原同命，博大真人不可名。", 
            "留咏荆轲一楼影，哀迎终古海涛声。"
        ], 
        "title": "哭沈乙庵翁", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "隔年邻寺与追寻，一径听钟绝足音。", 
            "劫运更教孤气类，谏书忍问出呻吟。", 
            "江湖摩荡回天梦，几榻绸缪学道心。", 
            "收拾谁编独行传，岛人写恨海沉沉。"
        ], 
        "title": "哭胡瘦唐侍御", 
        "type": "律诗", 
        "yun": "侵"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "垂老相望先我死，更谁坠绪探船山。", 
            "卅年气类期闻道，八表氛祲为改颜。", 
            "忍问海涯流恺涕，只今俎上寄痴顽。", 
            "南朝台观鸿飞处，忆泣兴衰挟往还。"
        ], 
        "title": "哭喻庶三", 
        "type": "律诗", 
        "yun": "删"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "结邻湖曲笑啼同，酒圣诗豪落眼中。", 
            "出管名山非俗吏，竟戕狂药问天公。", 
            "陪游忍忆僧床对，娱老翻悲子舍空。", 
            "剩检遗编侪作者，流传犹识故家风。"
        ], 
        "title": "挽左南孙", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "死别犹存插海椽，救亡苦语雪灯前。", 
            "埋忧分卧蛟蛇窟，移照曾开蠛蠓天。", 
            "众噪飞扬成自废，后生沾被定谁贤。", 
            "通人老学妨追忆，魂湿沧波万里船。"
        ], 
        "title": "挽严几道", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "残年未灭思儿泪，今与而翁共此悲。", 
            "我只吞声延气息，而翁犹及费文辞。", 
            "互为药误天难问，独许才强世所期。", 
            "料得九冥怜二老，兵戈相望更何之。"
        ], 
        "title": "挽陈石遗翁长男公荆", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "藏舟夜半负之去，摇兀江湖便可怜。", 
            "合眼风涛移枕上，抚膺家国逼灯前。", 
            "鼾声邻榻添雷吼，曙色孤篷漏日妍。", 
            "咫尺琵琶亭畔客，起看啼雁万峰颠。"
        ], 
        "title": "晓抵九江作", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "曳杖经过数岁年，升平扰乱送华颠。", 
            "种桑莫问山河改，得句还连鼓角传。", 
            "濡沫馀生留我共，控抟奇景倚公先。", 
            "谢墩灵谷堪笼袖，待散青苍落绮筵。"
        ], 
        "title": "庸庵同年来游白下用前韵赋赠", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "彭泽奇游累负痾，谢公共和觅羊何。", 
            "谁知五老分吴越，仍续前贤播咏歌。", 
            "寂寞残年同命惜，凄迷故国告哀多。", 
            "贾胡落手疑名姓，论世差非曲学阿。"
        ], 
        "title": "庸庵同年寄示新篇且将以我辈最近所唱和各写而聚为一卷子命曰吴越五老联吟集亦纪一时之哀乐也至久远之保存遗落皆可成故事次韵戏酬并博蒿庵倦知两同年一笑", 
        "type": "律诗", 
        "yun": "歌"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "寄命湖船带梦游，又依海客恋残秋。", 
            "楹书壁挂成千劫，波影花光聚一楼。", 
            "映照须眉能玩世，支离皮骨故工愁。", 
            "持杯各在飞鸿侧，咽入天风与唱愁。"
        ], 
        "title": "庸庵同年于甲子重九集饮浦江高楼有诗纪事依韵奉酬 其一", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "辟地沉冥一世豪，袖携大句压惊涛。", 
            "炊连烽燧衣痕污，云捲啼号海气高。", 
            "物外岁时犹可记，道旁骴骼待谁褒。", 
            "逢辰负尽东篱菊，赢得霜颠倚槛搔。"
        ], 
        "title": "庸庵同年于甲子重九集饮浦江高楼有诗纪事依韵奉酬 其二", 
        "type": "律诗", 
        "yun": "豪"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "动摇海色危楼上，隔岁听潮惜此筵。", 
            "故老依然誇胜会，哀歌欲绝是何年。", 
            "花光肯照鱼龙窟，野哭应连雁骛天。", 
            "剩造湖居酌醇酝，峰前醉放月中船。"
        ], 
        "title": "庸庵寄示重九海楼宴集之作适是夕饮仁先湖上宅放舟泛月而归次其韵答之", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "海竭天荒意未灰，芳樽渐浅足低徊。", 
            "奋豪精锐犹摧贼，绝代悲凉自惜才。", 
            "何事牵怀回断梦，记同忍泪酌恩杯。", 
            "等閒宁解吞江渴，待脯鲸鲵制脍材。"
        ], 
        "title": "愔仲年来酒量稍减感赠一首", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "知君仍世不忘僧，生活清凉得未曾。", 
            "微息周流玉池水，定心起倒剡溪藤。", 
            "寄来江艇千峰色，凉入湖窗一穗灯。", 
            "百辈滔滔浪淘尽，故山安隐白牛乘。"
        ], 
        "title": "次韵复园", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "皱面观河十七年，相逢一笑故依然。", 
            "人天长者称流水，文字遗民托钝禅。", 
            "未忏多生蔬笋气，那知许事蛤蜊前。", 
            "与君更结连墙约，拄杖南屏落照边。"
        ], 
        "title": "赠卢鸿沧庚申", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "口衔石阙腹车轮，衣上重沾京汉尘。", 
            "鹑首十年仍此醉，鸡声独夜对何人。", 
            "滔天终有还清日，誓水难酬未死身。", 
            "山色凭河青到眼，太行何意尚嶙峋。"
        ], 
        "title": "自辛亥八月乘京汉车南下今岁四月复由此路北上感赋", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "明眼荷衣是水乡，秋深花木尚昌昌。", 
            "织虫声急曾何慕，听雨心平暂得凉。", 
            "塔外明虹生指顾，林间新月隐微茫。", 
            "相看飞动平生意，消得沉冥半日觞。"
        ], 
        "title": "与愔仲饮水阁", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "与君携手入南山，得意青红杳霭间。", 
            "石磴坐谈齐物论，松风凉属片时閒。", 
            "茶甘僧院尝泉遍，衣湿烟岚带雨还。", 
            "此去应过浪公宿，剪灯尊酒话开颜。"
        ], 
        "title": "同苕雪游南山别后寄此并简浪公", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "帘深毡拥入严霜，一夕怀人古月堂。", 
            "散步长廊多落叶，挟书讲舍易斜阳。", 
            "园中水木凭谁记，别后须髯应更长。", 
            "细数欢悰已陈迹，问君何寄慰萧凉。"
        ], 
        "title": "寄怀巩庵清华园 其一", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "腐儒生计破天悭，行乐端能出冷閒。", 
            "酒渴盘空煮秋菊，灯残风吼画寒山。", 
            "绝怜一载同形影，似与孤云共往还。", 
            "扰扰京华冠盖尽，不须憔悴损离颜。"
        ], 
        "title": "寄怀巩庵清华园 其二", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "万幻犹馀泪是真，轻弹能湿大千尘。", 
            "不辞见骨酬天地，信有吞声到鬼神。", 
            "文叔同仇惟素枕，冬郎知己剩红巾。", 
            "桃花如血春如海，梦里西台不见人。"
        ], 
        "title": "泪（拟义山）", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "绝艳相逢感鬓华，小窗低幔护风沙。", 
            "晚妆倭堕惊奇夜，晓梦纷纭散绮霞。", 
            "正使滔滔移节序，何妨定定住天涯。", 
            "歌唇衔雨平生恨，影静心苏倚此花。"
        ], 
        "title": "乙丑二月赴行在所寓浪公斋中海棠二盆盛开", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "碧树人家往往深，残红一架恨难任。", 
            "单衣时节寒仍恋，绝世芳菲梦一寻。", 
            "浩渺波流沉素鲤，氤氲朝夕换鸣禽。", 
            "不须极目愁烟雨，占断江南是绿阴。"
        ], 
        "title": "春尽日蔷薇花下作", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "伴愁络纬一秋啼，老径寒芜望欲迷。", 
            "败纸鸣窗风猎猎，湿萤缘竹雨凄凄。", 
            "劳生留味馀灯幌，凉讯牵怀剩菊畦。", 
            "剪烛论诗沉旧梦，何时二妙手重携。"
        ], 
        "title": "寄怀君适顷波", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "眼冷家山合断魂，遗黎未尽是天恩。", 
            "蓬窗影与寒灯静，雪夜心同浊酒温。", 
            "访旧残僧惊已化，破愁故侣肯相存。", 
            "归来恸哭松楸下，犹作人生幸事论。"
        ], 
        "title": "宿河坪丙舍", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一日应知百岁情，睡前茶味不胜清。", 
            "心寒未灭馀灯影，愁断仍回挟雨声。", 
            "江汉零丁终不死，文山忠孝太劳生。", 
            "才非往哲时加蹇，惝惘蹉跎只自惊。"
        ], 
        "title": "一日", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "门对南山宝镜悬，焚香心耿一炉烟。", 
            "湘累极目伤千里，幕府吞声忍十年。", 
            "柏叶樽前还献岁，梅花枝底忽逢天。", 
            "遗民犹戴王正月，比户春声笑语阗。"
        ], 
        "title": "次韵愔仲同年元旦试笔辛酉", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "海棠吹雪送馀寒，日日风沙怯倚栏。", 
            "客舍梦过三月暮，帝城花负十年看。", 
            "遣春如此宁无恨，纵酒何人惜未残。", 
            "却枉尺书诗句好，写愁犹得暂愁宽。"
        ], 
        "title": "愔仲同年独游湖上园寄示二律次韵寄怀 其一", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "遥忆湖园独破苔，残春如梦静池台。", 
            "冬郎易得芳时恨，昭谏犹淹记室才。", 
            "云过龙鸾聊写影，风高燕雀漫相猜。", 
            "花边绀鬓低吟处，一片飘红可得回。"
        ], 
        "title": "愔仲同年独游湖上园寄示二律次韵寄怀 其二", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "晋公早许济时才，少主恩缘数世来。", 
            "跋扈强藩能驾驭，艰难天宪复昭回。", 
            "六年行意身何憾，万死投荒世可哀。", 
            "莫诮平泉犹未达，我心陵谷尚难灰。"
        ], 
        "title": "咏史二首 其一", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "山僧茶饭家常事，过客惊人句欲携。", 
            "出壁纠枝兼石大，裹身龙气压天低。", 
            "泉飞寒洒秋衣湿，钟落初分咫尺迷。", 
            "离合神光时一见，群真端冕半身齐。"
        ], 
        "title": "登天目山望云海", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "百丈飞泉挂一亭，岩栏危坐俯冥冥。", 
            "松身独表诸天白，石气寒嘘太古青。", 
            "涧草无心来鸟啄，梵潮如梦起龙腥。", 
            "元坛真宰愁何事，滃涌炉香会百灵。"
        ], 
        "title": "观瀑亭", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "违天忍事百堪死，一笑仍回冰雪容。", 
            "共语言缘无片石，与天地毕有孤松。", 
            "出门傥羡弥明逝，危坐应悲叔夜慵。", 
            "禦鬼南山终战胜，灵禽枝上梦曾逢。"
        ], 
        "title": "问散原先生疾", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "今日犹为国有儒，奄奄气息李曹无。", 
            "薰天时见苓通帝，抱义真伤咫尺孤。", 
            "孟博探汤宁顾族，伟卿入镬早忘躯。", 
            "欲奢持狭由来事，空奉彊华赤伏符。"
        ], 
        "title": "感愤", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "忍将大隐换粗官？笼鸟辕驹引去难。", 
            "一昔溪山除梦到，从今案牍当书看。", 
            "修途汲汲争馀晷，独树萧萧向冱寒。", 
            "寻辙太行愧前辈，卅年让我得潜盘。"
        ], 
        "title": "出抚山西忆张文襄行时三十年矣", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "横街诗梦卅年痕，又向王城话水村。", 
            "小草出山惭欲死，孤云恋日黯无言。", 
            "人间龟筴从何问，泉下韦弦定几存？", 
            "谁信相随衾影地，哀时长有独醒魂。"
        ], 
        "title": "净师别于鼓山二十馀年矣顷复相过抚今感旧赋呈", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "梦梦此醉视穹苍，去雁冲寒别旧行。", 
            "忍见衣冠同一劫，得安耕钓即吾乡。", 
            "相知兰臭宁伤晚，未死葵心总向阳。", 
            "终就岩泉分勺饮，不须清浊问沧浪。"
        ], 
        "title": "劳韧叟卜居涞水赋诗留别次韵奉和", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "停云西望郁苍苍，书至犹缄泪数行。", 
            "此局未输胡敛子，我心如醉莫知乡。", 
            "剧怜握玺只文母，痴想挥戈有鲁阳。", 
            "闻说耦耕邻约遂，山中残腊且聊浪。"
        ], 
        "title": "得韧叟涞水书叠前韵为答并柬小帆", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "嵇生魑魅耻争光，通介徐公不改常。", 
            "窗下羲皇能一卧，海滨邹鲁故吾乡。", 
            "梦争王室心宁死？归袝先茔骨亦香。", 
            "未必明夷容演范，淹留人海漫佯狂。"
        ], 
        "title": "述怀示子侄 其一", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "馀生乐命复奚疑？恋阙难酬最后知。", 
            "岂有鸡群堪鹤立，何曾狐腋胜羊皮？", 
            "残棋收局犹争劫，深井观瓶总近危。", 
            "霜月满庭对苍桧，相怜不及未寒时。"
        ], 
        "title": "述怀示子侄 其二", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "寒日无光雪不成，南鸿忽至涕纵横。", 
            "鸡凭禅力平孤愤，犹及尧年了一生。", 
            "书种吾乡忧遂绝，泪河他日向谁倾？", 
            "鳌峰合眼何曾烬，长觉微言总带醒。"
        ], 
        "title": "郑友其大舅挽诗", 
        "type": "律诗", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "晚被殊恩但益悲，章身何慕见尊师？", 
            "豹斑窥管难言学，鹈翼濡梁每讽诗。", 
            "抚事侍中惭劲悍，怀忧退食敢委蛇？", 
            "臣家世实玄狐赉，成庙当年正盛时。"
        ], 
        "title": "赏穿带嗉貂袿感赋", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "山向畿西自郁苍，看人襟泪一行行。", 
            "相从旷野伤吾道，差喜幽居近帝乡。", 
            "雾凇障天消夜雪，风沙捲地失春阳。", 
            "杜鹃臣甫容勤拜，东眺犹应胜乐浪。"
        ], 
        "title": "十二月二十八日同瑞臣楼樵访小帆韧叟于涞水再叠苍字韵", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "钟𥲤无惊鼎遂迁，故忧薪积火终然。", 
            "载花都入移春槛，失水俄成架壑船。", 
            "自断我生元有命，不知今夕是何年？", 
            "王孙隆准狙宜慎，莫学湘累苦问天。"
        ], 
        "title": "瑞臣见示守岁感赋用遗山甲午除夕韵次和", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "不是咸阳岂洛阳，九衢如沸切霄光。", 
            "自焚正作佳兵鉴，善将宁无禁暴方？", 
            "坊市周星供一閧，掖闱通夕备非常。", 
            "担囊揭箧臣何畏，睡足灯前自读庄。"
        ], 
        "title": "正月十二十三夜纪事（壬子，一九一二）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老病犹思拜杜鹃，矧陪经席筮蒙泉。", 
            "鹓行不整虚趋阙，龙德曾飞异见田。", 
            "空市夜来烦圣虑，深居天合佑遐年。", 
            "生逢尧舜人方幸，二典宁劳野史编？"
        ], 
        "title": "次韵楼樵正月十三日因兵乱止行礼感赋", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老更伤春滞帝城，海天南际是柴荆。", 
            "百花无主谁司命，一雨何悭急洗兵？", 
            "官道马骄新绿满，禁林鸦散暮烟横。", 
            "家家上冢知寒食，早晚山陵傥顾成。"
        ], 
        "title": "次韵瑞臣春望", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "与君衰飒鬓都苍，望古平生愧景行。", 
            "祇道王城堪大隐，那知春色是他乡。", 
            "世风无地容章甫，史例微闻病紫阳。", 
            "风鹤不惊尘不到，且从田父醉淋浪。"
        ], 
        "title": "答小帆用苍字韵见寄", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "孤臣无分再瞻天，晚直瀛台辄泫然。", 
            "复土何年稽一哭？紬书终老息诸缘。", 
            "看看兴庆班馀几，历历开元事满前。", 
            "他日梦华各成录，能忘此会玉堂仙？"
        ], 
        "title": "次韵和匏庵实录馆同人摄影偶志之作", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "五日唐宫例赐衣，人间节物奈全非。", 
            "夙忘宠辱空诸有，老阅寒炎审所依。", 
            "耕钓分难初服遂，章缝幸未素心违。", 
            "听钟犹共趋长乐，但觉晨星取次稀。"
        ], 
        "title": "天中节赐纱卷次温毅夫御史韵", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "足恨饶悲更送君，瞻乌谁屋况斯文。", 
            "三纲漠后看真绝，六籍秦馀恐卒焚。", 
            "累疏不回垂尽日，一楼且卧未归云。", 
            "坠驴开口何年事？差幸经帷远世纷。"
        ], 
        "title": "得幼云青岛书却寄", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "画师退笔已成邱，诗老清霜亦上头。", 
            "乱后田庐完自好，客中岁月去何遒！", 
            "发挥灵秀从人买，商略丛残为我留。", 
            "自笑情缘犹未断，溪山到处有吾楼。"
        ], 
        "title": "次韵畏庐石遗唱酬之作", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "连房共砚十三春，惯见官奴写洛神。", 
            "再过旧庐馀落日，坐怜东海几扬尘。", 
            "雕虫何损擎天手，乘鹤难留阅世身。", 
            "长有青箱珍片羽，忠廉三叶未为贫。"
        ], 
        "title": "题可庄楷书册子", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "病深始悟世无医，伤性残生悔已迟。", 
            "廿载未乾当室泪，一贫难塞倚闾悲。", 
            "庾尘不污归无忝，陶幕相依死有知。", 
            "槁木成灰犹汝恸，遥怜痴叔鬓如丝。"
        ], 
        "title": "哭司直", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "断肠花尽又霜天，心似寒灰不复然。", 
            "金马尚容充小隐，月泉何意结今缘？", 
            "史宬笔削关传信，社饭思量忍溯前？", 
            "欲藉门生询足疾，篮舆准抵地行仙。"
        ], 
        "title": "华卿协揆侨居天津感念去岁赏秋海棠用同馆天宇韵见寄依和", 
        "type": "律诗", 
        "yun": "先"
    }, 
    {
        "author": "陈騄", 
        "era": "清", 
        "subtype": "五言律诗", 
        "text": [
            "逢君倾盖好，言别大江流。", 
            "意气怜杯酒，山川换驿楼。", 
            "裁诗旧国梦，读史白闻秋。", 
            "独有闽南客，频看雨后舟。"
        ], 
        "title": "送纪伯紫之金陵", 
        "type": "律诗", 
        "yun": "尤"
    }, 
    {
        "author": "陈騄", 
        "era": "清", 
        "subtype": "五言律诗", 
        "text": [
            "秋到柴门静，倦镫寻梦余。", 
            "山空云度鸟，浦白月归渔。", 
            "抱影应同汝，劳生慨独余。", 
            "畏看河汉浅，良夜复何如。"
        ], 
        "title": "别周载俅孝廉之崇安", 
        "type": "律诗", 
        "yun": "鱼"
    }, 
    {
        "author": "陈璿", 
        "era": "清", 
        "subtype": "五言律诗", 
        "text": [
            "极目沧江上，春潮傍晚生。", 
            "浮来千顷碧，荐至万科盈。", 
            "有信随阳转，无心带雨惊。", 
            "鱼龙看寂寞，凭眺有馀情。"
        ], 
        "title": "琅峤春潮", 
        "type": "律诗", 
        "yun": "庚"
    }, 
    {
        "author": "陈璿", 
        "era": "清", 
        "subtype": "七言律诗", 
        "text": [
            "镇北钟灵烈女儿，愿随夫逝志难移。", 
            "青年零落桃夭事，劲节从容破镜时。", 
            "一片冰心摧铁石，千秋义魄愧须眉。", 
            "荒郊极目双遗冢，山自含愁水自悲。"
        ], 
        "title": "挽庄烈女", 
        "type": "律诗", 
        "yun": "支"
    }, 
    {
        "author": "陈璿", 
        "era": "清", 
        "subtype": "七言律诗", 
        "text": [
            "秋风披拂海天青，瞥见安平耸石城。", 
            "玉色烟光缥岛屿，金台晴气映蓬瀛。", 
            "仙家鸾鹊凭高起，波际鱼龙帖浪行。", 
            "闻道红苗雕镂日，神工鬼斧竭心营。"
        ], 
        "title": "红毛城", 
        "type": "律诗", 
        "yun": "庚"
    }, 
    {
        "author": "陈霞林", 
        "era": "清", 
        "subtype": "七言律诗", 
        "text": [
            "误信刑夫测子平，从容就义出愚诚。", 
            "可怜入地身先死，只望回天婿更生。", 
            "鸩毒自甘心自苦，鸳俦为重命为轻。", 
            "世间多少须眉辈，奇气谁堪日月争。"
        ], 
        "title": "淡水黄鉴澄之妻何氏", 
        "type": "律诗", 
        "yun": "庚"
    }, 
    {
        "author": "陈燮", 
        "era": "清", 
        "subtype": "五言律诗", 
        "text": [
            "天远鸿无信，沙乾草不生。", 
            "寒暄怀旧日，饥渴著书情。", 
            "浊酒千场醉，春镫一晌明。", 
            "朅来人海外，仙释有时并。"
        ], 
        "title": "天远", 
        "type": "律诗", 
        "yun": "庚"
    }, 
    {
        "author": "陈燮", 
        "era": "清", 
        "subtype": "五言律诗", 
        "text": [
            "不是袁公术，聊从庄叟游。", 
            "齿牙飞古雪，肝胆话清秋。", 
            "鸣自匣中出，言于天外留。", 
            "怪他持寸铁，细碎辨恩仇。"
        ], 
        "title": "说剑", 
        "type": "律诗", 
        "yun": "尤"
    }, 
    {
        "author": "陈燮", 
        "era": "清", 
        "subtype": "七言律诗", 
        "text": [
            "一别烟沙隔鹭朋，离忧常是触行縢。", 
            "梅花江国风前笛，酒市金台雪后镫。", 
            "道远难凭麟角管，情深初寄鹄纹绫。", 
            "披函百读怀人句，消尽床头酒数升。"
        ], 
        "title": "得官竹轩书并团问山俞朴人韩柳村李南阿诗却寄", 
        "type": "律诗", 
        "yun": "蒸"
    }, 
    {
        "author": "陈燮", 
        "era": "清", 
        "subtype": "七言律诗", 
        "text": [
            "百战余生卧草莱，戍楼间听角声哀。", 
            "迷离望极平安火，慷慨歌成《阿滥堆》。", 
            "至竟封侯无骨相，何曾厮养不英才。", 
            "记从故李将军后，夜夜山南射虎回。"
        ], 
        "title": "老兵", 
        "type": "律诗", 
        "yun": "灰"
    }, 
    {
        "author": "陈燮", 
        "era": "清", 
        "subtype": "七言律诗", 
        "text": [
            "衣锦何年戏马回，巃嵷怪石拥荒台。", 
            "重阳风雨思高会，西楚山川出霸才。", 
            "浩荡秋原看鹿走，苍茫战垒见花开。", 
            "阮生一掬英雄泪，广武吟成迥自哀。"
        ], 
        "title": "登戏马台", 
        "type": "律诗", 
        "yun": "灰"
    }, 
    {
        "author": "陈洵", 
        "era": "清", 
        "subtype": null, 
        "text": [
            "阑干面面堪垂手。", 
            "清润园林花落后。", 
            "移红换紫絮才多，晕色涂香波语秀。", 
            "东塘桃李西塘柳。", 
            "胜地寻常随处有。", 
            "当时一笑对春风，争免重来成感旧。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "轻蝶粉，净窗油。", 
            "故香愁。", 
            "早是旧家如扇月，晓奁收。", 
            "微雨归燕妆楼。", 
            "帘间事，待说还休。", 
            "弹尽一春红粉泪，只清流。"
        ], 
        "title": "愁倚栏令", 
        "type": "词", 
        "yun": "尤"
    }, 
    {
        "author": "陈洵", 
        "era": "清", 
        "subtype": null, 
        "text": [
            "宫莺漫妒花颜色。蜀道魂无极。", 
            "几时上苑与移根。不向蛮乡烟驿染啼痕。", 
            "疏疏过尽斜阳雨。一任春归去。", 
            "不如小鸟泪能红。只爱道人装束旧家风。"
        ], 
        "title": "虞美人 黄杜鹃花", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "吹尽桃花舞彩空。", 
            "已知歌泪不能红。", 
            "十分闲与好帘栊。", 
            "雨后絮云新粉态，镜边螺绿旧珍丛。", 
            "直须人懒似东风。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "濯粉池妆带雾收。", 
            "泛兰双桨尚迟留。", 
            "物情天气喜清游。", 
            "吹梦楝风成旧暖，润香梅雨入新愁。", 
            "燕归犹傍小红楼。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "上客西园，赋才东苑，曾系故国风思。", 
            "金粉残丛，素缣零落，多娱暇日须知。", 
            "叹逝水前朝事尽，飘雨年华怨晚，流尘暗里高台，既泣平池。", 
            "谁念裁花剪鸟，浑溅泪、旧意色依依。", 
            "好春回睇，红销翠翳，萧瑟兰成，词赋哀时。", 
            "休更访、楼台梦迹，歌舞余香，漫与将年怆柳，忆事伤桃，何况升平会有期。", 
            "那信断肠，偏闻正始，重睹开元，对此兴怀。", 
            "寄谢莺朋，殷勤为选琼枝。"
        ], 
        "title": "西平乐 谭瑑卿以怡府角花笺属书旧词，感念盛时文物，声为此调", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "彩月侵廊，泛凉花树如轻绮。", 
            "去来风意。", 
            "天淡明河地。", 
            "银烛深深，不照凭阑事。", 
            "空憔悴。", 
            "梦痕如水。", 
            "重叠吴山翠。"
        ], 
        "title": "点绛唇 七夕", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "零雨咽歌，暮凉泊酒，旧赏尊前都换。", 
            "媚烟颦柳不成行，占西风、断魂坊院。", 
            "霓裳事远。", 
            "更不道、人间又晚。", 
            "驻芳筵，任夕阳西下，行云能劝。", 
            "欢游倦。", 
            "曲里难忘，最是羌笛怨。", 
            "好秋仍傍小旗亭，写哀筝、两行金雁。", 
            "闲愁未遣。", 
            "问谁省、归来肠断。", 
            "梦惊回、一片笙箫雾暖。"
        ], 
        "title": "西子妆", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梦醒及花杯，秋馆画兰，园事疏寂。", 
            "何处寒林，想经霜颜色。", 
            "怀袖冷、闻香乍省，自花时、红妆漫识。", 
            "送春曾款，忍对西风，持赠赋离席。", 
            "年年迟暮感，况人世、迥异畴昔。", 
            "自掩闲门，挽芳菲无力。", 
            "问行路、销魂谁语，向当筵、酸心暗觅。", 
            "故人珍重，满眼岁华黄金惜。"
        ], 
        "title": "尾犯 立冬前一日，伯勤惠木瓜，持以饯秋，颇饶风味。笑拈此解，以代琼琚", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "秋气高台，弦索泪零，尽日催吟风雨。", 
            "残醉强支，故国登临，啼鹃怨芳无主。", 
            "自有伤心，先未拟、琵琶能语。", 
            "从诉。", 
            "怜倦客天涯，几多幽素。", 
            "凭记天上霓裳，怎知道人间，此时愁苦。", 
            "歌停黛敛，髻拥灯斜，流落可堪回顾。", 
            "漫说开元，谁料理、断宫零谱。", 
            "重数。", 
            "须看取、白头如故。"
        ], 
        "title": "燕山亭", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "西风先冷银床树，黄花自开三径。", 
            "畅酒杯宽，狂簪帽侧，萧散临泉窥影。", 
            "芳辰共永，浅一缕清寒，旧愁浇醒。", 
            "梦锁空山，趁潮津鼓漫催暝。", 
            "当时云意共懒，翠虬方卧稳，姿媚幽靓。", 
            "旋托微波，徐看溅玉，招隐诗声流咏。", 
            "秋阴变景。", 
            "但鲛织沉吟，蜃云销凝。", 
            "素客重携，淡鸥能为领。"
        ], 
        "title": "齐天乐 木本园穿井，主人邀集试泉，声为此调", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "辛苦年涯，江渡又春，仍念羁泊。", 
            "东君努力韶华，早客芳心谁托。", 
            "流尘自转，暗换几处帘栊，东风不语微波觉。", 
            "老去愿春迟，看斜阳天角。", 
            "寥廓。", 
            "数声归雁，凄断南烽，瘴云还阁。", 
            "北望销魂，犹是花前离索。", 
            "争知此地，占了多少秾华，新愁先满余村落。", 
            "开岁两相思，有一般梅萼。"
        ], 
        "title": "石州慢 乙丑岁阑，花市盛常年，亦吾粤所独也。寄六禾、瑑青都门", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "夕阳边。", 
            "青旗沽酒艳游天。", 
            "绣碧山城，舞红台榭，委寒烟。", 
            "凭栏。", 
            "尽漫漫。", 
            "游丝落絮忒无端。", 
            "行人驻马回首，对此风景几萦牵。", 
            "古道惆怅，芳韶百五，暗销雨断风连。", 
            "正临花燕驿，簪柳莺户，争闹晴暄。", 
            "婪尾自惜春妍。", 
            "垆畔醉卧，冉冉付当筵。", 
            "街帘悄、浅亲邻火，但俯华颠。", 
            "念乡园。", 
            "倦旅梦绕参旗，拂晓戍鼓催船。", 
            "劝归未得，杜宇声声，且与随分尊前。", 
            "信有平生赏，当闲暇日，艳笑清欢。", 
            "便是离家易感，遇良辰、俊约总依然。", 
            "朅来故国平居，去情宛谢，空醒登临眼。", 
            "怨暮云、憔悴天涯伴。", 
            "多少事、凄语时年。", 
            "剩素怀、冷节相怜。", 
            "泪纨湿、雁绝旧山川。", 
            "共飞花远，韩翃句好，汉苑休传。"
        ], 
        "title": "戚氏 寒食市楼", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "水村带郭，殢试火新烟，弄晴霏雾。", 
            "倦茶破午。", 
            "数花风暗忆，梦中行路。", 
            "惯看游人，半日妆蛾媚妩。", 
            "飏愁缕。", 
            "问红出杏帘，魂断谁语。", 
            "垆畔曾卧处。", 
            "况易感芳辰，浅稀欢遇。", 
            "觑禽又妒。", 
            "搅东阑乱雪，更将泥污。", 
            "怪侣狂朋，怎似青青那树。", 
            "怨迟暮。", 
            "慢匆匆、燕来人去。"
        ], 
        "title": "扫花游 江路清明和梦窗", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "碧水珠流，明霞花渡，镜奁催趁朝妆。", 
            "隔年心事，分付待钗行。", 
            "多少珠帘绣幕，频回首、月户灯廊。", 
            "闲情在，泉华晓汲，淡淡看秋光。", 
            "虚堂延漏听，无人夜半，休更思量。", 
            "漫赢得尊前，一点芬芳。", 
            "憔悴荷衣未改，佳期怨、宫彩先凉。", 
            "针筵畔，都无才思，随分过昏黄。"
        ], 
        "title": "满庭芳 晨起闻卖花声，知安排作七夕矣", 
        "type": "词", 
        "yun": "阳"
    }, 
    {
        "author": "陈洵", 
        "era": "清", 
        "subtype": null, 
        "text": [
            "露井轻敲梧韵，户闭西风悄。", 
            "夜吟相答哀蛩步幽草。", 
            "浑做一片凄清，暗尘著处都销，海边人老。", 
            "倦怀抱。", 
            "劳梦逡巡旋觉。", 
            "相逢与君笑。", 
            "泛槎仙客年年见秋早。", 
            "管甚天上佳期，可怜不似忘机，去来鸥鸟。"
        ], 
        "title": "解蹀躞 答六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "栖苦梦华，楚香浣、去尘无迹。", 
            "对雪户灯窗，清映素怀向夕。", 
            "玉梅数点，漫唤起、花间吟笛。", 
            "想旧时月在，到此依稀能忆。", 
            "绣笔闲来，花虫欲语，永夜愁寂。", 
            "更风景山河，经眼尽堪泪滴。", 
            "白头吟望，渺然京国，年少时、相念几多怜惜。"
        ], 
        "title": "蕙兰芳引 题谭瑑青聊园填词图", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "光悦新眉，冻痕巧印妆梅倩。", 
            "旧寒尊俎尚依然，门掩黄昏院。", 
            "蜜炬围红自暖。", 
            "暗尘销、香深醉浅。", 
            "年华珍重，问讯花风，今番迟见。", 
            "无限银屏，好春来处都行遍。", 
            "趁时青韭入冰盘，何似山家便。", 
            "钗胜看人未免。", 
            "海天宽、闲心待遣。", 
            "尊前一笑，有几春人，白头贫贱。"
        ], 
        "title": "烛影摇红 丁卯正月初三夜，与闺人烧烛候春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "东风漂荡灯如水。", 
            "红楼望、倦枕恹恹慵起。", 
            "衾麝惜余熏，熨旧寒醒未。", 
            "染柳妆梅箫意懒，奈嫩约、黄昏犹记。", 
            "愁理。", 
            "问凌波庭户，深深能几。", 
            "顽老著甚情怀，便良宵花月，多时无味。", 
            "楚梦总关人，教看春何计。", 
            "绛蜡流尘轻换尽，况更说、承平歌吹。", 
            "闲里。", 
            "恁过眼年光，空余清泪。"
        ], 
        "title": "珍珠帘 灯约阻雨", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "倦眼东风谁主，故国江南，飞花寒食。", 
            "何人愁苦，千里暮云空碧。", 
            "当时燕子，可堪重诉，社鼓沉沉，黄昏历历。", 
            "最是芳情怕遣，梦里残鹃，无语还似相惜。", 
            "便有平居旧意，未灰绛蜡犹泪滴。", 
            "强饮佳辰酒，奈都来不是，年少踪迹。", 
            "山河多时，忽觉闭关人寂。", 
            "堕履题门，何处访、更同携欢适。", 
            "那回且住，仍念归未得。"
        ], 
        "title": "丹凤吟 丁卯寒食，江南人来，凄然望远", 
        "type": "词", 
        "yun": null
    }, 
    {
        "author": "陈懋烈", 
        "era": "清", 
        "subtype": "七言绝句", 
        "text": [
            "一卷新诗百感生，经年避寇赋长征。", 
            "壮怀不作偷安计，又向桃源起义兵。"
        ], 
        "title": "题陶村诗稿", 
        "type": "绝句", 
        "yun": "庚"
    }, 
    {
        "author": "陈懋烈", 
        "era": "清", 
        "subtype": "七言绝句", 
        "text": [
            "数载书生戎马间，杜陵史笔寄瀛寰。", 
            "采风若选东征集，咄咄吟中见一斑。"
        ], 
        "title": "题陶村诗稿", 
        "type": "绝句", 
        "yun": "删"
    }, 
    {
        "author": "陈懋烈", 
        "era": "清", 
        "subtype": "七言绝句", 
        "text": [
            "浣花溪畔少陵祠，绝代诗才赋乱离。", 
            "谁料千年才更出，有人继和北征诗。"
        ], 
        "title": "题陶村诗稿", 
        "type": "绝句", 
        "yun": "支"
    }, 
    {
        "author": "陈爔唐", 
        "era": "清", 
        "subtype": "七言绝句", 
        "text": [
            "经营酒国住诗家，独立苍茫谱岁华。", 
            "恨少一枝方竹杖，与君风雪探梅花。"
        ], 
        "title": "题徐昆球照二首 其一", 
        "type": "绝句", 
        "yun": "麻"
    }, 
    {
        "author": "陈爔唐", 
        "era": "清", 
        "subtype": "七言绝句", 
        "text": [
            "丹青妙手数金昆，断素零缣世共珍。", 
            "只惜临风潇洒意，联床雨夜未传神。"
        ], 
        "title": "题徐昆球照二首 其二", 
        "type": "绝句", 
        "yun": "真"
    }, 
    {
        "author": "陈爔唐", 
        "era": "清", 
        "subtype": "七言律诗", 
        "text": [
            "飙轮疾驰五洲通，上客旌旗入望中。", 
            "钟毓何曾别欧亚，才贤原不论西东。", 
            "曩游岭峤骖云鹤，今莅齐疆印雪鸿。", 
            "我愿相从渡瀛海，乘槎万里破长风。"
        ], 
        "title": "赠英国派驻威海办事大臣骆任廷，时骆将谒孔林", 
        "type": "律诗", 
        "yun": "东"
    }, 
    {
        "author": "陈爔唐", 
        "era": "清", 
        "subtype": "七言律诗", 
        "text": [
            "鸠杖双扶一室春，先生矍铄倍精神。", 
            "林泉久薄浮云过，桃李群沾化雨新。", 
            "天以文章归老宿，人疑仙佛是前身。", 
            "锦囊收处多珠玉，愧乏吟才再引伸。"
        ], 
        "title": "寿王一如先生七十，即次其自寿原韵", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "能仁为教一于慈，爱物要自亲亲基。", 
            "母贤子孝神所劳，况以大耋勤修持。", 
            "既多福德心上净，生彼极乐夫何疑？", 
            "仙耶鬼耶忽双至，栩栩若与魂气期。", 
            "我闻李铎卒官日，有蝶万数绕殡飞。", 
            "又闻杨妻谢未殓，紫褐如扇翔房帷。", 
            "隆冬北地胡有此？得非接引真西归。", 
            "善心肖翘视平等，戒杀功絜持名齐。", 
            "孤忠昔可致大鸟，史载鹤吊宁无稽？", 
            "援儒入释近语怪，表懿兼塞诸孤悲。"
        ], 
        "title": "孙生庆泽以母状求诗", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "清白儿孙有寿母，孙又生子为母娱。", 
            "课孙娱母自忘老，有婴儿色弥婉愉。", 
            "母虽不言已身教，胸无所战何肥臞？", 
            "善心入人积元气，还以自养妙且殊。", 
            "继今聪强八九十，迭看龙凤生驹雏。", 
            "清门贻厥食旧德，人纪能废邹鲁儒？", 
            "生朝诗讽新安朱，一庭皞皞犹黄虞，豪家亦有此乐无？"
        ], 
        "title": "叶浦荪课孙娱母图", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "光绪三载君始生，仲冬壬戌微雨晴。", 
            "若翁草疏昼闭閤，我来小坐闻啼声。", 
            "悬弧出告一笑乐，曰陈曰潜咳而名。", 
            "前尘历历君已艾，乞画使我百感并。", 
            "敬舆王佐斥不用，唐祚陵替风先萌。", 
            "朱三崔胤厚相结，纵百韩偓焉扶倾。", 
            "君编奏议昨进御，辨奸两札声铿宏。", 
            "行朝拊髀惜忠谠，嘉汝风矩书以旌。", 
            "丝纷幅裂类五季，国维垂绝需交撑。", 
            "生三事一本童习，橐饘包贡惟其诚。", 
            "钓台有松干离立，图此敢与双栝衡？", 
            "廿年苦语倘未忘，相勖晚节仍坚贞。"
        ], 
        "title": "为仲昭画松感赋", 
        "type": "古风", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "放庵閒放学放翁，得画神貌适与同。", 
            "平生任天无宿物，不假战胜颜常丰。", 
            "年时比舍聚姻娅，我甫逾冠君方童。", 
            "何期垂暮挈子侄，还与割宅居西东。", 
            "顾予扈从滞渤碣，君尽日饮看霜枫。", 
            "杞忧屈问亦自哂，天纵不坠终梦梦。", 
            "昨来瞻觐退就我，积雪璀璀继以风。", 
            "围炉话旧间星相，寿夭齐视何穷通？", 
            "家山兵火勿复问，藏酝开瓮留一中。", 
            "从游邓尉恐无分，且共酒面灯前红。"
        ], 
        "title": "贻书自号放庵而得改七芗画一树梅花一放翁便面宛肖其貌索题", 
        "type": "古风", 
        "yun": "东"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "纪陂之荷高逾丈，叶大如伞柄成杖。", 
            "幽姿远世不著尘，清馥入秋已添爽。", 
            "红衣左亸迭迎艇，缟袂右回似避桨。", 
            "主人筑室中花立，花外苍苍尽苇荡。", 
            "昔贤以莲比君子，有分吾及见消长。", 
            "刺船北泊俱盛颜，卌载回风等反掌。", 
            "金鳘旦旦香满载，此福故知难卒享。", 
            "营田二淀莫复问，野获慰情且恣赏。", 
            "万善殿西两侍臣，擘菂拗筒话畴曩。"
        ], 
        "title": "同艾卿珏生观荷胜芳", 
        "type": "古风", 
        "yun": "养"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "双松代以三，顷来已一枯。", 
            "虽非元明旧，挺立仍不孤。", 
            "我昔见松始，中兴正多娱。", 
            "刹那五星终，寺燬祠亦芜。", 
            "朝市不自保，况此曲瘁株。", 
            "澹庵欲留真，岁寒趣为图。", 
            "缅怀乾隆世，七庙雨露濡。", 
            "孑遗幸相守，冰雪何岁无。", 
            "还复成双松，后先焉可诬？", 
            "勿袭广雅误，谓与渔洋符。", 
            "丁髯熟旧闻，考證能辞劬。"
        ], 
        "title": "同澹庵闇公访松旧慈仁寺三松萎其一矣", 
        "type": "古风", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "咄哉凶虿尔何物？大地清光坐阏郁。", 
            "诗人愤视天偏盲，痴想嫦娥与洗熨。", 
            "浇愁我辈聊饮醇，琼楼高处滋苦辛。", 
            "沈沈八万三千户，不减下界流民贫。", 
            "交会由来盈则食，欲放光明例昏黑。", 
            "太阴弓矢久不供，剩共保章志侧匿。", 
            "私忧荧惑危欃枪，士女击鉴徒尔忙。", 
            "搥环破璧须臾耳，还汝当头明镜水。"
        ], 
        "title": "次韵愔仲十一月十五夕月蚀同子申饮市楼", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "读书贵大义，母教养以蒙。", 
            "先入圣贤言，终身得所宗。", 
            "赵子早掌制，望实曹司隆。", 
            "不远元规尘，归卧北窗风。", 
            "未忘儿时味，为图拟钱洪。", 
            "两贤生全盛，扬显随遭逢。", 
            "而子际桑海，偕隐黄同。", 
            "拳拳教忠训，养志亦已丰。", 
            "图成阅五稘，徵题及衰翁。", 
            "因思试院夜，官烛同摇红。", 
            "遗羹我不逮，戏綵君犹童。", 
            "永言树背萱，视此岁寒松。"
        ], 
        "title": "为赵孝陆录绩题夜纺授经图", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "同是寄公孰主客，九九翁参重九席。", 
            "四秋縻此习兹园，槐柳变黄芦戴白。", 
            "健者登坡恣吟眺，吾衰后至但饮食。", 
            "锦囊蛮榼各自携，俊味迭尝杂南北。", 
            "明年今日定何许？凉月留人乐既夕。", 
            "周侯恋山期不来。"
        ], 
        "title": "九日集莹园分韵得客字", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "毅庙中兴祚不永，国脉潜斲天实为。", 
            "圣功蒙养始以渐，邪正消长争危微。", 
            "嗟公直讲甫三稔，弃外长与重阍辞。", 
            "师臣恩礼报匪易，直道难合徒心摧。", 
            "我时未壮齿僚末，送别旋痛轩弓遗。", 
            "垂帘负扆一再嬗，衰朽乃亦陪经帷。", 
            "朝衣幸免葬厓海，鲁羁明济能辞疲？", 
            "回思比屋侍坐日，往者足惜来焉追。", 
            "垂髫叔子亦头白，苦抱画像兵间归。", 
            "乌虖九京其可作，欲语平昔今馀谁？"
        ], 
        "title": "林文恭公遗像为公子贻书提学题", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "君昔避世淞江边，我寿以文今十年。", 
            "遗黎倒悬难未已，荧惑犯斗还播迁。", 
            "楼居感愤起赴阙，五载羁绁渤海壖。", 
            "朝婴夕侧命启沃，分我讲舌随之肩。", 
            "未明待漏午始退，挥洒百纸神逾间。", 
            "春花秋月肯放过，健步速嘱颜渥丹。", 
            "昨者渡海观日出，诗笔涤向华严湍。", 
            "高吟宣郁动三岛，六钧传视谁能弯？", 
            "我惭弟畜越周甲，晚及酬唱终力孱。", 
            "夙闻翁山论臣靡，造物报人报其天。", 
            "靡也胸中宇泰定，虽极耄老其天全。", 
            "报以寿耇岂偶尔，此理取證蒙庄言。", 
            "君曰吾自师邹峄，善养吾气常浩然。", 
            "斯语君尝以期我，集义无馁同勉旃。"
        ], 
        "title": "赠郑苏盦", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "柴桑掇露英，满意诩佳色。", 
            "宁知千载下，粲烂至此极。", 
            "迟暮造物怜，区别与装饰。", 
            "虽穷变化巧，未失幽静德。", 
            "惜无钱画传，谁补范谱摭？", 
            "是翁习抱瓮，忧潦那望泽？", 
            "挼种逮观成，岁岁有新获。", 
            "世尘了不关，相忘孰主客？"
        ], 
        "title": "同闇公愔仲观菊罗氏园", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "清明初过春弄色，柳黄转绿杏红白。", 
            "廿年五度旸台游，屡失花时晚乃得。", 
            "萦冈匝野若烟雾，数十百里树万亿。", 
            "无风芳华自矜宠，向日光艳相映射。", 
            "比香雪海差少香，东瀛樱花岂其敌？", 
            "居人种树取落实，却办诗料供游客。", 
            "烂漫最数管家岭，层沓周围望无极。", 
            "山南大工亦擅胜，敢尽天欢穷日力？", 
            "风光有此不留待，垫巾重为逝者惜。", 
            "王孙草绿胡末归？欠上秀峰永朝夕。"
        ], 
        "title": "清明后三日同季友栗斋熙民梅生子有宰平策六次贡幼实述勤吉庐看杏花旸台纮孙从", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "行园持橐人两三，板屋寻丈如僧龛。", 
            "景翁老健癖茗饮，亲点分啜资雄谈。", 
            "再期肝脾尚此味，坐处形影成优昙。", 
            "手临真草忍检视，尘积能免供饥蟫。", 
            "吾宗思旧宝残剩，发匮旦旦勤搜探。", 
            "闻香无意得龙焙，汲戆盖猛随咀含。", 
            "吾曹赋性习茶蓼，敢说苦硬终回甘？", 
            "故人精爽俨临上，饮此后死容无惭。", 
            "君诗沉哀积百感，三复脸泫吾何堪。", 
            "此茶隔海谁所致？七鲲身近闽东南。"
        ], 
        "title": "仁先于直庐检得景文诚遗茗分啜同人有诗纪事感痛辄和", 
        "type": "古风", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "江都画马独神妙，龙种今乃并二难。", 
            "夙娴骑射本家法，爱骏癖亦伯仲间。", 
            "阿兄据鞍老益壮，扫秃千颖追曹韩。", 
            "弟初弄翰已人室，通习马语逾奚官。", 
            "紫骝黄骢左右控，如扈法从蒐木兰。", 
            "承平郎艾海西至，封臂供奉荣缨鞶。", 
            "至今秘殿庋百帧，光价直欲齐荆关。", 
            "写生况出睦亲宅，连璧进御开天颜。", 
            "求之画史罕与匹，彝斋松雪终殊班。", 
            "入秋玉叶惜一陨，火传薪尽滋汍澜。", 
            "成蓝谢青古有语，请师厩驷佶且闲。"
        ], 
        "title": "野云贝勒舆春园贝勒各画一马写真其侧图成而春园遽逝感题", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "我家积厚笃汝父，有官不就耕经畬。", 
            "手培双玉作书种，及预乡举宾皇都。", 
            "制科既停趣读律，致泽望断桑海枯。", 
            "苟全性命垂廿载，兄处弟出饥所驱。", 
            "文诚世盛掌邦禁，四传及汝食庆馀。", 
            "出礼人刑取弼教，决狱自古需通儒。", 
            "今虽悬象间新旧，审克哀敬能忘诸？", 
            "往来南北顷已艾，澄虑玩易知盈虚。", 
            "兵休道通远见省，我耄负绁犹海隅。", 
            "王城降风总堪恋，未忍尽室离吾居。", 
            "妇贤子才旧德在，藜藿可饱常恬愉。", 
            "愿若昆友并耆耇，长与群从为楷模。"
        ], 
        "title": "咸侄自江宁来省感作并视豫侄", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "马生私淑郎世宁，曾得百骏旧画稿。", 
            "及对真图诧神妙，晨摹暝追技进道。", 
            "想见从猎乌梁海，遍睹牧群逐水草。", 
            "传神绘影尽殊相，复起曹韩且倾倒。", 
            "此卷缩临仅太半，买玉得羊亦自好。", 
            "懋勤殿厨犹梦中，可能再见吾已老。"
        ], 
        "title": "题马晋百骏图", 
        "type": "古风", 
        "yun": "皓"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "画禅榜室咸福宫，名迹精鉴罗思翁。", 
            "潇湘图出虎儿笔，阴霁昏晓交溟濛。", 
            "裕陵题识至四五，谓与老米家法同。", 
            "云山卷在喜璧合，辉映羲献宝笈中。", 
            "通灵转劫七十载，滇徼万里谁能踪？", 
            "宁知吴船已收载，夜窗贯月光腾虹。", 
            "主人名斋准宝晋，摊卷云海空复空。", 
            "三湘九疑落几席，胸次岂直吞云梦？", 
            "此图南渡推第一，紫阳两跋魁群公。", 
            "石田垂老渴一睹，况我旅寄尤衰癃。", 
            "石渠校秘总泡影，昔恨相失今容逢。", 
            "寒具不设傥弗吝，挂帆早晚江南东。"
        ], 
        "title": "寄题米元晖潇湘图", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "元宵既过庙市收，燕九空巷为郊游。", 
            "诗人渊居念气类，广坐设食勤命俦。", 
            "酒家逐时有代谢，风味依旧宣南留。", 
            "潘鱼江豉虽晚出，例以陶菜美可羞。", 
            "曩时何翁接衡宇，诸孙捧杖勤相酬。", 
            "冷官遗閒但文酒，入林矧尽嵇阮流。", 
            "再来孤星已向曙，炉下岁纪周复周。", 
            "孑遗樊亦舍去，忍更扶路吟山邱？", 
            "使君新归主风雅，喜挈曹邺传觥筹。", 
            "陵迁谷变况细琐，一醉倘可忘千忧。", 
            "诗肠搜枯讵胜酒，幸君举白毋吾浮。"
        ], 
        "title": "衮甫纕蘅正月十九日招集西长安街广和饭庄广和居旧庖也", 
        "type": "古风", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "閒云不归无定栖，芳辰无复寻故蹊。", 
            "东风吹柳作新绿，玉泉放闸莹玻瓈。", 
            "廿年禊集无此盛，觞咏数突过会稽。", 
            "冷人怀旧藉存古，凭槛且喜春光齐。", 
            "永和诸贤何可望，相对如醉周馀黎。", 
            "视今犹昔后敢必，望里宫树终凄迷。", 
            "题名鉴形愧糠枇，转眼陈迹鸿留泥。", 
            "南天兵尘幸净祓，准拟明岁陪桑溪。"
        ], 
        "title": "壬申上巳十刹海禊集分韵得栖字", 
        "type": "古风", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "麦芒初长野风清，一路烟花管送迎。", 
            "出谷流莺初学啭，过溪蜓蝘渐能鸣。", 
            "篮舆坐久常成睡，茅店经多半识名。", 
            "唯有故人不相负，十年携手快同行。"
        ], 
        "title": "诸罗道中", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "媚灶年年讶未工，每逢此日值囊空。", 
            "写来米帖书词涩，论到钱神笔墨穷。", 
            "郁垒新题誇脆健，屠苏小饮觉春融。", 
            "纷纷馈岁劳酬答，犹喜人情尚古风。"
        ], 
        "title": "除日", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "记得绳床共被时，十年风雨苦难支。", 
            "代供甘旨持筹窘，不耐嬉游秉性奇。", 
            "累重怜予登第晚，家贫误汝读书迟。", 
            "池塘旧梦空回首，落日荒原万古悲。"
        ], 
        "title": "哭仲义弟 其一", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "也曾泼墨学龙眠，神妙秋毫欲到巅。", 
            "此日空留书画稿，他生难定弟兄缘。", 
            "每看弱女情频恸，为念阿㜷泪又涟。", 
            "如此聪明偏夭折，人间报应总茫然。"
        ], 
        "title": "哭仲义弟 其二", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "愁来几度废吟诗，三载荆花损两枝。", 
            "折臂已如亡右手，伤心况未见男儿。", 
            "名山孰继中郎业，蒿里偏吹仲氏篪。", 
            "泉下若逢爷有问，为言贫贱似前时。"
        ], 
        "title": "哭仲义弟 其三", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "兼旬抱病卧方床，问药求神大小忙。", 
            "生自图形贻弱媳，死犹忍泪恋高堂。", 
            "情兼孝弟目难瞑，说到箕裘悲更长。", 
            "一语告君须记取，友于世世莫相忘。"
        ], 
        "title": "哭仲义弟 其四", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "不曾会计较锱铢，似此分财信丈夫。", 
            "万古难逢唯鲍叔，几人感佩似夷吾。", 
            "生成没齿称知己，德礼当年壮霸图。", 
            "谁料后来成市道，黄金交结尽模糊。"
        ], 
        "title": "书管仲传后", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "牙床辗转恨悠悠，为感吹篪病不瘳。", 
            "见弟九原刚百日，归家一别已千秋。", 
            "年华未几悲箫史，骨肉无多感仲由。", 
            "赋到伤心毛里处，荆花零落不胜愁。"
        ], 
        "title": "哭林氏姊 其一", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "满园修竹夕阳明，我带医来汝尚迎。", 
            "意外欢逢身顿起，人间讹语鬼皆惊。", 
            "裙钗寂寂空千古，井臼劳劳了一生。", 
            "嫁得黔娄犹不永，可知薄命是倾城。"
        ], 
        "title": "哭林氏姊 其二", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "曾记孩提襁负时，十年鞠鬻杖扶持。", 
            "生来巧慧偏工绣，爱读闺箴不咏诗。", 
            "泉路同归怜弱女，墓门游戏痛孤儿。", 
            "妆奁检点馀香在，破镜残衫剧可悲。"
        ], 
        "title": "哭林氏姊 其三", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "齐眉雅慕孟光贤，椎髻荆钗十五年。", 
            "半世劬劳安婿拙，一生聪慧得爷怜。", 
            "提携忍负当时语，姊弟犹思再世缘。", 
            "为慰慈闱多不哭，哦诗顿觉泪涟涟。"
        ], 
        "title": "哭林氏姊 其四", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "长歌弹铗客无能，一砚相随伴老僧。", 
            "糊口祗凭三寸舌，问心犹欠十年镫。", 
            "诗情渐减缘租吏，世事粗尝畏友朋。", 
            "谬作人师吾岂好，可怜猿鹤误担簦。"
        ], 
        "title": "书斋偶兴 其一", 
        "type": "律诗", 
        "yun": "蒸"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "舐笔和铅学点鸦，年年涂抹作生涯。", 
            "挥毫直扫千人阵，握管俄开五色花。", 
            "漫道时文非载道，须知小技亦名家。", 
            "诸君莫但贪坊样，平淡由来烂似霞。"
        ], 
        "title": "书斋偶兴 其二", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一龛长日伴维摩，几个獠奴问字过。", 
            "诗礼重温文义出，门庭渐广是非多。", 
            "裁红晕碧春无耐，浅酌低斟兴若何。", 
            "却恨风尘空溷迹，十年松桂负岩阿。"
        ], 
        "title": "书斋偶兴 其三", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "也曾看竹到贫家，风俗随人度岁华。", 
            "一片冰心寄明月，半生风韵爱梅花。", 
            "江山跌宕才横溢，笔墨消磨砚欲窊。", 
            "吟遍海天春又晚，阑干閒倚夕阳斜。"
        ], 
        "title": "书斋偶兴 其四", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "尘中何处可忘机，先世犹存两版扉。", 
            "海燕十年频易主，茅龙三岁一更衣。", 
            "牵萝补屋功粗定，倚树为巢计不非。", 
            "从此看山欣纵目，海天万里一鹏飞。"
        ], 
        "title": "古香楼落成，移居即事 其一", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "为藏万卷筑高楼，邺架曹仓次第收。", 
            "四壁诗笺书五色，一窗灯火照千秋。", 
            "旧庐乍返乡邻熟，破屋重新鼠雀愁。", 
            "昔日南村今北郭，此生卜宅总如鸠。"
        ], 
        "title": "古香楼落成，移居即事 其二", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "诛茅谁助草堂钱，卖尽文章又卖田。", 
            "潘岳閒居原奉母，葛洪移宅总游仙。", 
            "无多别业悲生计，有味书镫忆少年。", 
            "知否三迁慈训在，未能奋发愧前贤。"
        ], 
        "title": "古香楼落成，移居即事 其三", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "百尺元龙寄兴长，图书插架一楼香。", 
            "弟兄共住东西屋，妻子还分上下床。", 
            "雨后看山千黛绿，窗前对月半天凉。", 
            "衔杯且把头颅看，未忍终言老是乡。"
        ], 
        "title": "古香楼落成，移居即事 其四", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "瑶池何日降琼筵，青鸟西飞竟不旋。", 
            "一粒金丹终误世，几人服食果升天。", 
            "蓬莱飘渺疑无地，鸡犬寻常亦有缘。", 
            "悟到飞升无用处，华山处士胜彭篯。"
        ], 
        "title": "观物、观我八首 观物 其一 仙", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谁向空门礼法王，萧梁误尽又南唐。", 
            "别开世界宗三宝，坐享金钱累十方。", 
            "衣钵传灯原浩渺，香花流弊更猖狂。", 
            "生天成佛终何事，说与如来也自忘。"
        ], 
        "title": "观物、观我八首 观物 其二 佛", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "秋坟谁唱鲍家诗，一线灵光倏合离。", 
            "未到轮回应似梦，再来尘世定何时。", 
            "不因杀贼休为厉，莫道称雄或避馗。", 
            "千载恒沙归浩劫，凭依无定我终疑。"
        ], 
        "title": "观物、观我八首 观物 其三 鬼", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "下为河岳上辰星，正气岿然俎豆馨。", 
            "万古圣王资教化，一时木偶窃威灵。", 
            "村巫作态非非想，妇女何知事事听。", 
            "不信聪明兼正直，任人游戏似优伶。"
        ], 
        "title": "观物、观我八首 观物 其四 神", 
        "type": "律诗", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "呱呱坠地数声哀，头角岐嶷面独开。", 
            "灵气自从天地出，此身原带圣贤来。", 
            "三生慧业休图佛，一世精修合到梅。", 
            "茵溷花飞原定数，任风吹去莫惊猜。"
        ], 
        "title": "观物、观我八首 观我 其五 生", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "不信人生果是浮，茫茫今古一川流。", 
            "繁华过眼都春梦，儿女催人到白头。", 
            "药鼎丹炉供事业，桐鞋竹杖傲王侯。", 
            "香山图画洛中宴，一样婆娑醉未休。"
        ], 
        "title": "观物、观我八首 观我 其六 老", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "灵苗毒草强支持，药性多从此日知。", 
            "几度惊疑防饮食，一家奔走为巫医。", 
            "茂陵秋雨相如赋，禅榻茶烟小杜诗。", 
            "别有烟霞誇痼疾，餐英茹菊到期颐。"
        ], 
        "title": "观物、观我八首 观我 其七 病", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "躯壳空存胶革消，骑鲸骑鹤总无聊。", 
            "文章许我留真相，仙佛凭人赋大招。", 
            "万古英雄争片刻，一生名论定今朝。", 
            "鸿毛泰岳同归尽，为较彭殇鬓欲凋。"
        ], 
        "title": "观物、观我八首 观我 其八 死", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一顾倾城恨已迟，形相色授两心知。", 
            "人因见惯浑如醉，情到钟深转是痴。", 
            "栀子帘前偷订约，丁香盒底漫题词。", 
            "无因得并夫妻鸟，夜夜双栖连理枝。"
        ], 
        "title": "无题 其一", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "银栊珠阁镇相望，寂寂家临大道旁。", 
            "帘下鹦哥呼李益，花间仙犬吠刘郎。", 
            "蛾眉出茧描新黛，象篦梳云学晚妆。", 
            "记得酒阑人散后，夜深挟瑟上华堂。"
        ], 
        "title": "无题 其二", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "鱼钥重扃夜不开，敲门几度费疑猜。", 
            "千呼尚抱琵琶出，一笑忙簪翠钿来。", 
            "自解明珰登卧榻，私携玉镜上妆台。", 
            "墙东认取窥臣处，只种桃花不种梅。"
        ], 
        "title": "无题 其三", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "巫山云雨记曾迷，绣被鸳鸯两两栖。", 
            "带上身衔双彩凤，枕边魂断五更鸡。", 
            "芭蕉剥后偏多雨，柳絮飞来半作泥。", 
            "为告无郎心胆怯，出门休趁夜乌啼。"
        ], 
        "title": "无题 其四", 
        "type": "律诗", 
        "yun": "齐"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "春来曾拟驾香车，几度逢迎念又差。", 
            "洞口夭桃空结子，墙头飞絮已无家。", 
            "徒劳词客吟红豆，漫想仙人嫁绿华。", 
            "秋月春风等閒度，伤心不忍听琵琶。"
        ], 
        "title": "无题 其五", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "青山隐隐水溶溶，碧槛朱疏十二重。", 
            "此日章台回走马，他时药店落飞龙。", 
            "新声宛转抛圆扇，旧约丛残叠密封。", 
            "石烂海枯空一遇，可怜未嫁不相逢。"
        ], 
        "title": "无题 其六", 
        "type": "律诗", 
        "yun": "冬"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "脉脉情怀倒又颠，一回私恨一回怜。", 
            "回文稠叠千馀字，锦瑟凄凉廿五弦。", 
            "旧誓已成乌鲗墨，新诗犹寄紫鸾笺。", 
            "生憎野鸭多轻薄，累杀鸳鸯不得仙。"
        ], 
        "title": "无题 其七", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "雪貌云鬟二十馀，风神犹似破瓜初。", 
            "使君陌上青骢马，卢女门前白玉车。", 
            "铃阁人归春悄悄，画堂燕去梦于于。", 
            "青楼薄幸无知己，肠断萧娘一纸书。"
        ], 
        "title": "无题 其八", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "双龙高耸入云霄，杰阁巍峨望更遥。", 
            "城影俯临千雉迥，海门高拥百灵朝。", 
            "云开金阙星堪摘，地近琼楼月可招。", 
            "今日登高真羽化，亲从帝座把香烧。"
        ], 
        "title": "玉皇阁", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "龙涎鱼眼望迢迢，一色空青万里遥。", 
            "掀柁只凭针线引，扬帆唯任海风飘。", 
            "升沉日月成今古，呼吸乾坤作汐潮。", 
            "我是东瀛旧仙吏，群灵见惯不须朝。"
        ], 
        "title": "渡海 其一", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "出没风涛十二更，斯游奇绝冠平生。", 
            "山穷肚麓天应断，水到澎湖海不平。", 
            "浩荡直教双眼豁，汪洋自觉一身轻。", 
            "当年枉读元虚赋，到此方知向若惊。"
        ], 
        "title": "渡海 其二", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "危楼岌嶪接三台，此日登临倦眼开。", 
            "山势欲随双塔去，潮声如控万峰来。", 
            "屠龙旧业馀衰草，跃马当年剩故台。", 
            "满目兴亡增感慨，振衣千仞少人陪。"
        ], 
        "title": "登镇海楼", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "买棹初从福地游，桂花香满越山秋。", 
            "文章远溯千馀岁，姓氏高悬第一楼。", 
            "同榜人誇从古少，题名我爱得朋稠。", 
            "鲤庭回首黄泉隔，欲写泥金暗泪流。"
        ], 
        "title": "第一楼观榜", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "崱屴峰前万木黄，白云沧海两茫茫。", 
            "千年伏虎留孤寺，一脉来龙认故乡。", 
            "饭鼓斋钟醒客梦，松声潭影绕禅房。", 
            "登高眺望多佳趣，石刻挲摩到夕阳。"
        ], 
        "title": "涌泉寺 其一", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "绝壁崔嵬剑削成，扪萝直上旅魂惊。", 
            "岚光倒映双江净，暑气全收六月晴。", 
            "槛外岛藏骑象国，望中烟起铃龙城。", 
            "紫阳墨迹今犹在，千古谁人续旧铭。"
        ], 
        "title": "涌泉寺 其二", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "他乡九日共探幽，塔影岚光一望收。", 
            "树色遥连烟市瞑，雁声高叫海门秋。", 
            "芙蓉四面摽仙掌，霹雳千年护石头。", 
            "吊古不须怀薛老，残碑断碣满山邱。"
        ], 
        "title": "九日同诸友乌石山登高，用十研老人韵二首 其一", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "为耽幽胜步徐徐，步步回头胜有馀。", 
            "剔遍悬崖摹石刻，搜残古刹下篮舆。", 
            "丹萸白菊添幽契，碧藓苍苔见断书。", 
            "拟向山僧乞半榻，他年长伴远公居。"
        ], 
        "title": "九日同诸友乌石山登高，用十研老人韵二首 其二", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "曾从青史仰经纶，才识忠贞两绝伦。", 
            "十事果能回主眷，两宫何至陷胡尘。", 
            "金鱼玉带承先帝，神臂长弓走敌人。", 
            "底事满朝容不得，暮年流滞瘴江滨。"
        ], 
        "title": "李忠定公墓 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "放逐单州又万州，三山垂老竟勾留。", 
            "万言不用书犹上，一赦难邀国可忧。", 
            "北使闻名还起敬，南朝搆陷反成仇。", 
            "可怜坐失中兴策，千载魂空绕汴流。"
        ], 
        "title": "李忠定公墓 其二", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "十年提举洞霄宫，帝座虽遥梦寐通。", 
            "去国惟闻争许翰，当时原不识陈东。", 
            "两河形势烽烟外，万里江山指掌中。", 
            "如此乾坤甘一掷，伤心苟活是高宗。"
        ], 
        "title": "李忠定公墓 其三", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一身去住系苍生，南北同心仰大名。", 
            "宗、岳有谋偏不用，汪、黄和议究无成。", 
            "空闻播越思航海，不见艰虞忆汴京。", 
            "今日墓前桐口水，奔流犹作怒潮声。"
        ], 
        "title": "李忠定公墓 其四", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "千红万紫尽凋残，秀色东篱绝可餐。", 
            "似为秋容多冷淡，故标秾艳傲严寒。", 
            "妆成西子娇无力，泪洒明妃湿不乾。", 
            "最好纷纷红叶落，晚枫相映一林丹。"
        ], 
        "title": "红菊 其一", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "小阳庭院小篱东，一色斓斑映晚枫。", 
            "但保红颜全晚节，何曾薄命怨西风。", 
            "三秋换骨丹砂冷，万卉回头粉黛空。", 
            "底事天心怜隐逸，与他富贵殿群红？"
        ], 
        "title": "红菊 其二", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "别有朱英异国誇，芳名珍重谱桃花。", 
            "明明著雨胭脂湿，淡淡凝霜血点加。", 
            "老去陶公频中酒，年来屈子亦餐霞。", 
            "故园九日多吟趣，好并丹萸插鬓斜。"
        ], 
        "title": "红菊 其三", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "独抱丹心老更坚，重阳开到十分妍。", 
            "浓拖残照娇秋日，远映明霞媚晚天。", 
            "消瘦容光如静女，蹒跚醉态似狂仙。", 
            "几回为汝拈彤管，赋就安阳紫菊篇。"
        ], 
        "title": "红菊 其四", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "似嫌秾艳不宜秋，洗尽铅华一色幽。", 
            "露滴半阶无处觅，风来三径有香流。", 
            "当筵合配银为斝，插帽惊看雪满头。", 
            "白发他乡还对汝，重阳无限故园愁。"
        ], 
        "title": "白菊 其一", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "老去陶公白发新，几枝相对倍伤神。", 
            "描来月色无些晕，画出秋光不点尘。", 
            "晚节都消脂粉气，淡交原比素心人。", 
            "银盘玉盏休相拟，此是羲皇以上身。"
        ], 
        "title": "白菊 其二", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "正色休誇满地黄，秋来白帝是当王。", 
            "繁华梦醒三更月，粉本图成一夜霜。", 
            "彭泽归来人已老，白衣送到酒都香。", 
            "瑶台此日群真会，未许红尘半点飏。"
        ], 
        "title": "白菊 其三", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "铜瓶纸帐镇相宜，一种清寒世少知。", 
            "得气本来能耐冷，出群原不在多姿。", 
            "相逢缟袂霜千朵，散尽黄金月一枝。", 
            "悟得此中真意处，白描还要性灵诗。"
        ], 
        "title": "白菊 其四", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "自从封建废秦皇，草泽膺图国祚长。", 
            "一代安危关外戚，几回反侧动诸王。", 
            "民风近古犹淳厚，大道从兹半渺茫。", 
            "幸有江都诸辈出，祗今人说汉文章。"
        ], 
        "title": "咏史十二首 其一 前汉", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "东京儒雅古来无，拜老临雍礼数殊。", 
            "稽古几人誇硕傅，横经此日有囚奴。", 
            "椒房宠尽阉官盛，太学才多国势孤。", 
            "一事可怜汉明帝，千秋遗患是浮图。"
        ], 
        "title": "咏史十二首 其二 东汉", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "群雄芟尽鼎终分，百战河山感慨存。", 
            "济世有材怜管、乐，生儿无命笑曹、孙。", 
            "征诛远扫官家局，揖让初开篡窃门。", 
            "刘禅长年丕、亮促，此中天意总难论。"
        ], 
        "title": "咏史十二首 其三 三国", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "吴、蜀平来魏祚移，乾坤才合又分离。", 
            "羊车十里宫人泪，蛙鼓数声帝子悲。", 
            "名士清谈空复尔，诸王搆怨欲何为？", 
            "伤心一片中原土，付与羌胡竟不支！"
        ], 
        "title": "咏史十二首 其四 西晋", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "平阳一去感青衣，太息河山举目非。", 
            "南渡君臣㫿对泣，东山士女故相依。", 
            "机云幂下无禽泪，王谢堂前有燕飞。", 
            "我爱陶公真旷达，黄花开处便来归。"
        ], 
        "title": "咏史十二首 其五 东晋", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "五龙如虎斗方酣，胜负兵家已共参。", 
            "百战河山归代北，六朝金粉艳江南。", 
            "临轩有例开齐、宋，亡国无端误释、聃。", 
            "莫道金陵王气尽，隋宫芳草亦毵毵。"
        ], 
        "title": "咏史十二首 其六 南北朝", 
        "type": "律诗", 
        "yun": "覃"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "新林一战破平湖，南北全收入版图。", 
            "灵感有书成内史，太平无策报吾儒。", 
            "千金枉自遗杨素，一死方知误独孤。", 
            "毕竟宇文除莫尽，他年留患在江都。"
        ], 
        "title": "咏史十二首 其七 隋", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "不死何曾有药丸，唐家终始误金丹。", 
            "河山割裂归方镇，妇寺平分揽大权。", 
            "占得诗名高万古，传来军制仿三单。", 
            "祗今七德馀歌舞，想见前皇创业难。"
        ], 
        "title": "咏史十二首 其八 唐", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "频年杀伐战尘嚣，得国如棋劫未消。", 
            "长乐中书更十主，世家降表历三朝。", 
            "犹馀岁月遵唐朔，还割河山赂大辽。", 
            "永弃幽、并州十六，中原终古恨迢遥。"
        ], 
        "title": "咏史十二首 其九 五代", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一著黄袍竟释戈，宋家杯酒奠山河。", 
            "培成绝学千秋盛，养就人材两榜多。", 
            "南渡偏安缘积弱，北边失策在连和。", 
            "由来礼义维持久，易世犹传正气歌。"
        ], 
        "title": "咏史十二首 其十 宋", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "清宁宫殿傍烟霞，直取穹庐作帝家。", 
            "别具神威临异域，不教正统擅中华。", 
            "船通日本千帆远，地拓天南万里赊。", 
            "肠断年年轻北狩，紫台一去使人嗟。"
        ], 
        "title": "咏史十二首 其十一 元", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一编祖训笃宗盟，开国鸿谟集大成。", 
            "谁料室戈操叔父，顿教锻鍊到公卿。", 
            "交深洛、蜀东林党，祸烈汉、唐北寺兵。", 
            "赖有殉亡诸气节，至今廉立激苍生。"
        ], 
        "title": "咏史十二首 其十二 明", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "天涯明日送征鞍，银烛金尊向夜阑。", 
            "万里烽烟惊岁暮，一年风雨怯春寒。", 
            "才高不肯埋尘牍，肠热何妨就冷官。", 
            "莫道此乡多宝玉，知君已作白云看。"
        ], 
        "title": "送人赴任和韵", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "携伴行山不辞远，薄云作暝迷高暾。", 
            "才踰风篁秋景绝，绛霞一抹霜林屯。", 
            "御巡蹬道尚完好，荒榛故础知山门。", 
            "径转斜垣绕佛阁，杂花罗列明秋轩。", 
            "老僧煎泉自提挈，妙谙茗事相评论。", 
            "更出新藏压山产，香沁荷露何清黁。", 
            "为言珍璧不自享，拜月一荐嫦娥尊。", 
            "咽服清虚三洗髓，神虑皎皎无由浑。", 
            "还穿竹径步荦确，湖光远漏如池盆。", 
            "曲流碧玉荇萦拂，老柳红浸珊瑚根。", 
            "湫澄龙去绝变化，残妆倒镜秋棠魂。", 
            "我行违世更患难，耽此偶作忘朝昏。", 
            "天风泠泠度声赖，妙意有在当谁言。"
        ], 
        "title": "同马卓群至龙井", 
        "type": "古风", 
        "yun": "元"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "夹湖枕一阁，梦寐荷花香。", 
            "水明自生夜，非月非曙光。", 
            "连林受风籁，迥若天琴张。", 
            "澄宇忽萧瑟，古悲起傍徨。", 
            "我魂招未归，钟声一何凉。"
        ], 
        "title": "十一夜月", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "赵帜忽易汉赤帜，壁垒一新程不识。", 
            "指挥市人无不可，妙腕惟见东坡集。", 
            "抗手涪翁屹两雄，降受坚城提一律。", 
            "后来邯郸强学步，何异鸡凤同一食。", 
            "东坡浩浩万斛泉，出不择地何待汲。", 
            "山谷禅悟妙机锋，尽吸西江谁与敌。", 
            "天资学力两绝顶，元非空腔非典实。", 
            "难者易之易者难，人不踬山或踬垤。", 
            "虚者实之实者虚，倾盖交欢遇眉睫。", 
            "惟君大将建旗鼓，沙场百战饱经历。", 
            "注坡蓦涧履平地，百金战马老行列。", 
            "即今歛手卷波澜，白发谁珍遂良帖。", 
            "笑我索然成老翁，琐琐袜线酬诗筒。", 
            "文章狗监关际会，坐论天下谁英雄。", 
            "儒冠竟溺亦良幸，惟愿吾皇歌大风。"
        ], 
        "title": "治芗见人和韵诗偶成七古一首即次其韵（丙子）", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "背嵬之军顺昌帜，先声夺人畴不识。", 
            "不数永嘉八面锋，合撰会昌一品集。", 
            "天生橡笔擅高文，自织锦机精句律。", 
            "大才从来难为用，心恻寒泉渫不食。", 
            "徽之诗句上屏风，玉局恩知超荐汲。", 
            "戴花尧叟生马敌。", 
            "向来异数券昌期，岂独流传佳故实。", 
            "哀今云和奏聋俗，强同河潦齐泰垤。", 
            "纷纷蝼蚁容苦心，扰扰蝇蚊营近睫。", 
            "漫拟骨相等处翻，敢望赓飏同庆历。", 
            "往时亦逢伯乐顾，让出头地妒同列。", 
            "即今摧眉捧腹员，雕丧骝骅双耳帖。", 
            "诚不如归去偕袅翁，对饮村酒开鱼筒。", 
            "洗耳不知水冷暖，眯目谁辨乌雌雄。", 
            "胡为沉吟自局促，对面故人牛马风。"
        ], 
        "title": "再次前韵和治芗（丙子）", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我倦词坛久偃帜，尤羡老兵字不识。", 
            "姓名粗记端可休，胡为浪使百忧集。", 
            "东坡洗心皈佛祖，金华牧羊严戒律。", 
            "鼠肝虫臂任自为，明月清风堪共食。", 
            "我生学道深苦晚，抱瓮因循才一汲。", 
            "乖崖平生傅青州，剧谈连夜世无敌。", 
            "人生百年须臾耳，取贵当前意真实。", 
            "天衢荡荡掉臂行，何至崎岖穿蚁垤。", 
            "千秋端有真富贵，难与蚊虻争目睫。", 
            "三年集寥忘苦辛，赖有同心共尝历。", 
            "城南联句风不远，吟鼎侯刘肩可列。", 
            "梦中还续帝京篇，大念全灰王略帖。", 
            "不须贳酒烦邻翁，醇醪醉我逾郫筒。", 
            "永兴秘书可行带，休期不老真豪雄。", 
            "春深冰泮未迟暮，且待桃李一再风。"
        ], 
        "title": "三叠和治芗（丙子）", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "贤王天授仁且武，尤精骑射世莫当。", 
            "曾使天骄识麟凤，指挥哮虎如群羊。", 
            "亲提禁旅劳训练，风雨黑夜常严装。", 
            "志存杀贼孰尼止，坐使祸水滔天狂。", 
            "惜哉坐骑千里足，报主不得临沙场。", 
            "空怜峥嵘入图画，毛骨凛凛神轩昂。", 
            "屏幛光辉世争宝，流传万匹皆腾骧。", 
            "惟此神骏一敌万，鸽青铁象差颉颃。", 
            "贤王丹青特馀寄，志大心小深韬藏。", 
            "何时投笔佐吾主，扫清六合驱天狼。"
        ], 
        "title": "题涛贝勒画马（丙子）", 
        "type": "古风", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "城居日高眠，奇景误朝绮。", 
            "趋曹晚回车，长对西山紫。", 
            "一日复一日，冥行不知止。", 
            "昼阅尘世容，暮浴大海水。", 
            "宁知孤根悲，磨旋一蚁子。", 
            "快倚阁东西，魂归堕乡里。", 
            "我闻十日出，大千岌崩圮。", 
            "争斗无时休，中天失旖旎。", 
            "谁来一矢加，㸌落不可底。", 
            "万象沉中宵，颠倒孤枕倚。", 
            "披衣鸡忽鸣，苍莽寸心里。"
        ], 
        "title": "次韵治芗观落日诗 其一", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "我昔入海天，落日散奇绮。", 
            "碧浪喷千花，六合横一紫。", 
            "须臾寒云吞，欲繫不可止。", 
            "使我太古心，投入太古水。", 
            "苍茫无垠悲，同舟对徐子。", 
            "维时岁在戊，衔冤去帝里。", 
            "回望天路昏，真疑地维圮。", 
            "狡狯弄群阴，幻出千旖旎。", 
            "哀哉九重圜，翻作覆盆底。", 
            "故人就青山，绝景空徙倚。", 
            "天风撼梦醒，惝恍十年里。"
        ], 
        "title": "次韵治芗观落日诗 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "江山第一区，夕阳万古绮。", 
            "云水合空明，晃漾千翠紫。", 
            "胜游忆焦山，拾级绝巇止。", 
            "明霞开镜奁，秋潋桃花水。", 
            "楼台拥烟鬟，金碧射眸子。", 
            "天人纱縠裳，舒卷一千里。", 
            "影澄孤塔双，波折连樯圮。", 
            "六朝烟雨愁，一霎春旖旎。", 
            "欲以色幻真，持问天眼底。", 
            "安得身一龛，危栏寄孤倚。", 
            "寂摄诸界天，永住残照里。"
        ], 
        "title": "次韵治芗观落日诗 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "盈仄拘墟言，贞明有常绮。", 
            "下界气空濛，回光生暮紫。", 
            "孤行青冥中，风雷旋不止。", 
            "呼吸万星躔，如海纳众水。", 
            "何者为坤舆，微尘一黑子。", 
            "燕蝙晨暝争，得失岂计里。", 
            "志士惜景光，愚人忧覆圮。", 
            "悲观感苍凉，愉玩爱旖旎。", 
            "庶人旦暮业，姝暧明窗底。", 
            "迷阳复迷阳，柴立将何倚。", 
            "安能造天游，六凿通表里。"
        ], 
        "title": "次韵治芗观落日诗 其四", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "太行何高高，尘寰失秀绮。", 
            "我数乘飞车，侧度千岭紫。", 
            "闻君观落日，立马井关止。", 
            "独凭天下脊，俯视衣带水。", 
            "一线走金蛇，绝倒龙门子。", 
            "天风一徘徊，回荡九万里。", 
            "缬眼射寒光，太古雪不圮。", 
            "云幻三两峰，全晋作旖旎。", 
            "禹力不到处，金轮下无底。", 
            "春寒冻不出，瑟缩西窗倚。", 
            "突兀世界观，求君五字里。"
        ], 
        "title": "次韵治芗观落日诗 其五", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "五载长安居，真作长安人。", 
            "移家城西隅，喜与二子邻。", 
            "秋来种佳菊，次第评芳新。", 
            "一秋无杂言，花事徒津津。", 
            "怀归不得归，贫仕祇益贫。", 
            "得意疏篱间，味比杯中醇。"
        ], 
        "title": "种菊同苕雪治芗作七首 其一", 
        "type": "古风", 
        "yun": "真"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "晨光发奇姿，皛日起我早。", 
            "皎皎玉盘盂，亭亭众芳表。", 
            "九幽郁洁意，风露白清晓。", 
            "沉冥亦有秋，冷士岂枯槁。", 
            "谁怀汲汲志，既晚无用好。", 
            "真意不相违，弃捐何足道。"
        ], 
        "title": "种菊同苕雪治芗作七首 其二", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "灵均赋秋菊，终古以为期。", 
            "采采见南山，淡磊渊明诗。", 
            "沉吟二子作，古逸影灯帷。", 
            "开门汲井阑，雪厚白玉墀。", 
            "积阴竟滔天，草木其能违。", 
            "但解菊中趣，虚白原芳菲。"
        ], 
        "title": "种菊同苕雪治芗作七首 其三", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "皇天赋我知，平居动心魂。", 
            "寒灰一念在，耿耿不能髡。", 
            "朝北暮天池，何物为鹏鹍。", 
            "故园一篱秋，夜梦常温温。", 
            "物候万不齐，何由讯寒暄。", 
            "琤然一叶脱，若减寥天痕。", 
            "归墟不早计，感此大化奔。", 
            "安能荷鸦嘴，退息南山根。"
        ], 
        "title": "种菊同苕雪治芗作七首 其四", 
        "type": "古风", 
        "yun": "元"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "春花态多方，维菊实兼之。", 
            "吐纳九秋精，变化绝思惟。", 
            "衣白与衣黄，洒落天人姿。", 
            "入道初洗红，连娟青蛾眉。", 
            "缤纷天女花，微笑难通辞。", 
            "亦现庄严身，狮象千威仪。", 
            "颇疑造物巧，意欲穷般倕。", 
            "得非骚赋魂，搏化为此奇。", 
            "世人立名字，与俗同妍媸。", 
            "心省不能言，此妙无人知。"
        ], 
        "title": "种菊同苕雪治芗作七首 其五", 
        "type": "古风", 
        "yun": "支"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "莹骨醒寒寐，竹雪明照窗。", 
            "微风振琅玕，掩冉久难降。", 
            "亲炉暖宿茗，犯冰浥寒缸。", 
            "冬严入秋花，清绝不可双。", 
            "坐觉萧寥心，歛定还在腔。", 
            "有弟尺书来，计程发龙江。", 
            "皑皑雪黏天，四极绝吠厖。", 
            "遥知予季念，楚梦暗兰茳。", 
            "孤芳此相待，伫听幽径跫。"
        ], 
        "title": "种菊同苕雪治芗作七首 其六", 
        "type": "古风", 
        "yun": "江"
    }, 
    {
        "author": "陈曾寿", 
        "era": "清", 
        "subtype": null, 
        "text": [
            "凝阴齐忧端，六合同凛冽。", 
            "冰锋入瓶樽，却此霜下杰。", 
            "虚壁荧四照，孤几心光结。", 
            "岂关护养殊，尽性为奇节。", 
            "采露忆芳晨，裛袖香未灭。", 
            "微茫履时心，随序惊飘瞥。", 
            "万物有成毁，愿续须臾绝。", 
            "号木晚未休，催年亦何切。"
        ], 
        "title": "种菊同苕雪治芗作七首 其七", 
        "type": "古风", 
        "yun": "屑"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "阻兵卧疾负归期，扶策今为上冢儿。", 
            "一径馀花初脱雨，三年枯泪尚留碑。", 
            "云风摩荡悬灵境，岩壑低昂拥故姿。", 
            "痴对松林侵竖子，栖鸦啼失夕阳枝。"
        ], 
        "title": "清明抵西山上冢", 
        "type": "律诗", 
        "yun": "支"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "楼壁车厢反复看，海云写影一黄冠。", 
            "围城馀痛支离骨，辟地偷生共肺肝。", 
            "中外声名归把笔，烦冤岁月了移棺。", 
            "带陴新冢寻藜杖，滴泪应连碧血寒。"
        ], 
        "title": "清道人卜葬金陵哭以此诗", 
        "type": "律诗", 
        "yun": "寒"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "残雪犹留一角山，来凭高阁映衰颜。", 
            "晴痕窈窕湖船出，寒籁吹嘘石像顽。", 
            "渐湿枯根妨磴道，莫飞醉语落尘寰。", 
            "白龙夭矫谁骑出，只带鸦边夕照还。"
        ], 
        "title": "雪晴登四照阁同闲止杜园", 
        "type": "律诗", 
        "yun": "删"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "生耽对簿与闲游，摇兀车箱驾海舟。", 
            "排雁峰峦收暝色，楼鸦榆柳带残秋。", 
            "袖携诗句清而远，坐接谈谐去又留。", 
            "箕斗插椽浮茗气，还裁寸恨如灯不。"
        ], 
        "title": "喜伯夔至次杜园用江风体韵", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "湖上寻山四客同，流馨丛桂夕阳中。", 
            "倦游已是经时别，活国终怜造物穷。", 
            "寒杂啼号缠社鼓，醉扶童竖钓溪风。", 
            "作邻居士存吟侣，两地骑驴摘小红。"
        ], 
        "title": "愔仲居杭有诗见怀依韵却寄", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "溪光荡入万峰晴，十二桥衔打桨声。", 
            "到倚高楼花满眼，白波翻海接霄明。", 
            "旁淤洲渚鸦巢照，裂幅云霞雁字横。", 
            "冷抱孤芳荐杯酒，有灵词客鉴馀情。"
        ], 
        "title": "游西溪秋雪庵看芦花用倦知庸庵闲止唱酬韵", 
        "type": "律诗", 
        "yun": "庚"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "楼头缩手系新痾，对酒共如缺月何。", 
            "凉满沙堤浮水气，暝归帐卒动铙歌。", 
            "劫馀一塔残钟灭，灯外双桡好影多。", 
            "待看霜痕翻木叶，携公晞发杖阳阿。"
        ], 
        "title": "楼望次韵呈闲止翁", 
        "type": "律诗", 
        "yun": "歌"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "海屋婆娑不记年，好春看满绿杨颠。", 
            "方凭深念熊罴坐，遥带祥辉燕鹊传。", 
            "四叶门楣天所大，一花世界道开先。", 
            "含饴风味添佳话，为摘星辰暖酒筵。"
        ], 
        "title": "蒿叟居沪报得曾孙赋记一诗适庸庵同年至出示和作亦次韵寄贺", 
        "type": "律诗", 
        "yun": "先"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "瓮齑了我青溪曲，魂梦层层寇盗侵。", 
            "乍得老成推倚伏，尽收寒饿杂呻吟。", 
            "荒城开合悲笳语，奇服低垂恶木阴。", 
            "一喙从公探四印，移情海上接听琴。"
        ], 
        "title": "蒿翁游白下三宿返沪次和共留别之作", 
        "type": "律诗", 
        "yun": "侵"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "抱蜀起居笼万象，飞吟犹爱鹊声酬。", 
            "荒荒魂绕疮痍地，澹澹杯邀岛屿秋。", 
            "爬别蠹痕存国故，迷离蚕食乱乡愁。", 
            "逃名逃世馀湖艇，公傥过予为少留。"
        ], 
        "title": "蒿庵同年寄诗见怀依韵和酬", 
        "type": "律诗", 
        "yun": "尤"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "海尾江头各自还，车音绕郭觅溪湾。", 
            "倚墙花尽蜂犹恋，隔院苔寒鼠亦闲。", 
            "放棹已迷桃叶渡，读书疑对敬亭山。", 
            "尊前老宿违摩腹，唾落零晴断雨间。"
        ], 
        "title": "暮春过宗武", 
        "type": "律诗", 
        "yun": "删"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "闲坐初台爱柳林，亲操短棹遂出寻。", 
            "半湾新涨飘英合，数叠苍山落照侵。", 
            "衔寺岚光穿笑语，卧桥塔影带晴阴。", 
            "面墩更脱吹笳地，为接源头湿夜吟。"
        ], 
        "title": "四月朔蔡师愚仇徕之挈艇子寻青溪", 
        "type": "律诗", 
        "yun": "侵"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "飘袂来寻梅蕾红，池头亭角起春风。", 
            "岩峦层累含晴出，步履依稀入画同。", 
            "隔茗长桥疲跛鳖，回香一水照惊鸿。", 
            "歌怀坐接南朝梦，输借丝竿作钓翁。"
        ], 
        "title": "初春过仓园啜茗初台赋示主人", 
        "type": "律诗", 
        "yun": "东"
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "劫末重过抚一亭，雨中漏入万峰青。", 
            "虬枝历与雷霆斗，鸾盖馀遥罔两停。", 
            "游侣飘零兼死去，老怀郁勃遂沉冥。", 
            "天留把臂牵肠地，壁记犹堪照数声。"
        ], 
        "title": "法相寺樟亭", 
        "type": "律诗", 
        "yun": null
    }, 
    {
        "author": "陈三立", 
        "era": "清", 
        "subtype": "七言律诗", 
        "text": [
            "峰头吐日烂金盆，暖入床帏饿蚊存。", 
            "书册丛丛贪引睡，古今泯泯欲生痕。", 
            "对花独愧形容槁，得酒初教肺腑尊。", 
            "早晚青山便埋地，一抔从拔六尘根。"
        ], 
        "title": "晓起寓兴用前韵", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "深吸西江得我师，二陈郁郁各嵚崎。", 
            "玉成古有寒无价，行意今馀笔可持。", 
            "乱世峥嵘元不负，多才潦倒便能奇。", 
            "男儿穷厄谁轻料，正及前贤寖盛时。"
        ], 
        "title": "梅泉五十初度有诗及后山简斋自抒身世之感属和", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "残雪莹然天慭遗，凄风门馆再来时。", 
            "十年噩梦何曾寤，一往幽忧欲付谁。", 
            "道广可知心独苦，意多翻促病难为。", 
            "博通奇字惟忠孝，莫漫悠悠费诔辞。"
        ], 
        "title": "过沈庵庵师故宅", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "瑟瑟西风独闭关，平林一夕损霜颜。", 
            "秋魂未冷冬青树，画笔空存浅绛山。", 
            "楚泽芳心纷自警，燕台倦客几时还。", 
            "退之惊起汍澜夜，飞辙青冥未许攀。"
        ], 
        "title": "落叶和闻宾门 其一", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "碧怨无情尚有情，哀蝉从此悟浮生。", 
            "归根转绿非身待，托命题红抵目成。", 
            "曾见葱茏原不悔，相逢摇落亦堪惊。", 
            "归来背枕寒灯梦，犹误巴山夜雨声。"
        ], 
        "title": "落叶和闻宾门 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "通明玉殿望沉沉，犹有孤花照夕阴。", 
            "风露可添惟素泪，胭脂难画是秋心。", 
            "云罗重叠衣成缟，月地凄迷院更深。", 
            "春睡几时惊梦断，不堪还续断肠吟。"
        ], 
        "title": "白秋海棠", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一笑人间万劫忙，虚空能住更无乡。", 
            "神焦鬼烂无逃处，虎倒龙颠亦道场。", 
            "观世未妨千睥睨，安心不断百思量。", 
            "画师能会忘言意，足底山河入混茫。"
        ], 
        "title": "题冯君木逃空图", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "运水搬柴自给供，山中乐事少人逢。", 
            "偶先睡起鸟声静，独见开时花意浓。", 
            "云气难消当户嶂，龙姿最爱倚廊松。", 
            "年来真识幽居味，洗尽凡心夜半钟。"
        ], 
        "title": "幽居", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "北征何叟渺双鱼，岁晚君还反旧居。", 
            "多难故应声一概，伤离且愿立斯须。", 
            "亦知咫尺悭相见，犹胜迢遥苦寄书。", 
            "冻入湘弦灯影灺，半窗残月渺愁予。"
        ], 
        "title": "寄高颖生", 
        "type": "律诗", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "奋翮犹当惜此才，萧然行钵晚堪哀。", 
            "已拚旧事浮云散，真觉中年万恨来。", 
            "孑影携依怜小德，断肠传写欠阿灰。", 
            "寻山旧约休频误，准拟相逢花正开。"
        ], 
        "title": "寄治芗", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "独来云气益凄其，孤愤惟应地下知。", 
            "跬步灰心犹忍事，残生求志恐无期。", 
            "霜乾野草回荣易，风蓄寒松欲静迟。", 
            "水远山重更回首，魂伤眼冷不多时。"
        ], 
        "title": "河坪上冢", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "崩岸村移感旧经，荒江独夜酒微醒。", 
            "万端空后观忧患，结念孤时赘影形。", 
            "霜气穿茅灯飐飐，角声挟浪月冥冥。", 
            "天亲回首馀抔土，陌路逢人泪自零。"
        ], 
        "title": "黄州江干旅夜", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "郁郁重云挟海铺，惊风不断蹙跳珠。", 
            "横空尽化鱼龙气，咫尺堆成滟滪图。", 
            "心事百年劳洗涤，乾坤何处有焦枯。", 
            "湿廊茗坐延馀爽，初识神功有若无。"
        ], 
        "title": "大雷雨坐湖庐同愔仲作", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "白月能知悄悄心，万端一泪去来今。", 
            "廊通荷气惊凉早，树掩池光受影深。", 
            "小语可禁回断梦，忘机聊得继孤吟。", 
            "沸阶虫响繁如雨，采露秋园迹已沉。"
        ], 
        "title": "同惜仲夜话", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "天人供养妙香凝，宝殿庄严得未曾。", 
            "拜起清晨围衲子，趺跏深夜影龛灯。", 
            "此间真得安心法，世外初逢解事僧。", 
            "别后神魂时一到，暂能药我思腾腾。"
        ], 
        "title": "忆舍利殿", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "水击微风露洗林，閒廊旧梦已销沉。", 
            "重经踏月阴阴地，几损扶天悄悄心。", 
            "扣石拚同如意碎，瘗书未信井函深。", 
            "畸零虮虱犹难拟，愁影朝朝费照临。"
        ], 
        "title": "湖夜", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "平生幽梦尚依依，不待他年事已非。", 
            "绕砌犹争新竹长，辞枝空对落花飞。", 
            "湖山信美宜为荐，鸥鸟寥翔可有机。", 
            "从此飘蓬任天地，小人无母尚何归。"
        ], 
        "title": "四月返湖庐", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "行近青山忆故人，五峰云外旧嶙峋。", 
            "我来已似辞枝絮，君去仍淹故国春。", 
            "无主花开偏烂漫，多愁酒次易逡巡。", 
            "此生不到人间世，岂少他年一聚尘。"
        ], 
        "title": "送何庚生老人之葬路经安巢花盛开望见五峰草堂感赋寄愔仲天津", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "穿上烟萝拾堕樵，连江寒籁起萧萧。", 
            "已先霜木惊摇落，暂狎风鹰共泬寥。", 
            "寄远恨无书付雁，浇愁难倚酒盈瓢。", 
            "断崖何与人间世，溅蚀潮痕永不销。"
        ], 
        "title": "九日焦山登高同公渚作寄君适庐山", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不曾相见廿年后，同异纷纷俱劫尘。", 
            "初意全违应有悔，苦心难闭尚馀呻。", 
            "荣枯迹已殊华管，功罪今犹混李荀。", 
            "未暇相哀各沉恨，遗诗得失付閒人。"
        ], 
        "title": "书诸暨蒋观云诗集后", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "穷儒沟壑浑常事，千古人传葬俟斋。", 
            "子洁书增吾党重，南枝字抵一钱佳。", 
            "须知宇宙斯人责，何况平生死友埋。", 
            "分内都忘风义重，眼前孰与證孤怀。"
        ], 
        "title": "题周子洁葬徐俟斋启", 
        "type": "律诗", 
        "yun": "佳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "早识公孙廿载前，今披遗像一潸然。", 
            "微知忧瘁侵高致，犹有林泉度厄年。", 
            "钩党玉瑛偏并世，生祠委鬼欲弥天。", 
            "祲氛不陨秋霜烈，皓皓风期若可传。"
        ], 
        "title": "题冒巢民先生小像为其十二世孙鹤亭作", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "万里生还已岁除，刳肝犹拟献辰居。", 
            "坐看沉陆吾真愧，痴想回天汝亦疏。", 
            "相见幸留垂秃发，得归共理旧藏书。", 
            "举家总食先臣泽，薄薄田园是俸馀。"
        ], 
        "title": "得仲勉书寄答其意", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "相思千里雪中来，今日人间始可哀。", 
            "垂老未平君垒块，有诗能使我低徊。", 
            "故乡近腊山应好，世事如云斗又回。", 
            "会面且难归岂易，花时傥及醉丰台。"
        ], 
        "title": "步溪以长至雪夜来都有诗次和", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "嗟君伤乱思乡土，老我衔哀直禁林。", 
            "入世倦禽终爱羽，逢春枯树自空心。", 
            "溪山无恙犹堪画，甲子长存不废吟。", 
            "倘及馀年见清晏，相从一醉荔支阴。"
        ], 
        "title": "次韵答畏庐人日见寄（癸丑，一九一三）", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "长春寒月黯无辉，顿使冲皇痛靡依。", 
            "帟殿衣冠犹似旧，陵山軿辂及同归。", 
            "室谁实毁孤安托？医固无良死早祈。", 
            "迟暮偏蒙恩礼绝，侧身墙翣重歔欷。"
        ], 
        "title": "大行隆裕皇太后哀辞", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "纪功石侧低徊久，谁见听钟独往时。", 
            "翰墨于公本馀事，风波当日正孤危。", 
            "啸声隔岭如相应，心学逢源了不疑。", 
            "曾是两贤枝策地，残生鹿洞可重窥？"
        ], 
        "title": "观王文成书游庐山开先寺闻瑞卿都谏亦往白鹿因简诗题后", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "眼看宫树雪纷披，犹抱冬心拱赤墀。", 
            "避世已成终老计，识君偏失盛年时。", 
            "君民尧舜谁曾见？治乱开天颇有知。", 
            "赐沐亦思共幽讨，西山何日转春姿？"
        ], 
        "title": "次韵徐梧生", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "三年一面九回肠，楼外沧尘恐又扬。", 
            "四海曾无床可坐，群书容有壁能藏。", 
            "玄黄龙战今方始，潇晦鸡鸣古所臧。", 
            "大好家居犹自坏，枝栖萍寄事寻常。"
        ], 
        "title": "过青岛晤刘幼云属题潜楼读书图时欧洲搆兵岛亦戒严", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "偷閒豫了登高债，思旧来寻酌水盟。", 
            "垂暮犹淩孤塔迥，无尘能洗此泉清。", 
            "离宫树石馀王气，绝岛风涛有战声。", 
            "地下故人应见念，忧危当日自承平。"
        ], 
        "title": "九月七日游玉泉山登妙高塔", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "铁画霜棱肃我襟，人天何限别时心。", 
            "一从谏疏明朝断，驯见神州大陆沈。", 
            "往日回思真可惜，众芳萎绝更谁任？", 
            "卅年留得荒滨叟，来对西山说邓林。"
        ], 
        "title": "题邓铁香鸿胪遗墨", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老尚携朋到上方，后公已是一年强。", 
            "云梯猿引犹能上，阴洞蛇行幸免创。", 
            "有兴再来还我共，兹游所欠要天偿。", 
            "奇岩夹涧无飞瀑，好树弥山未著霜。"
        ], 
        "title": "自上方归柬赞虞", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "出水荷钱看到花，又成败叶上轻槎。", 
            "坐惊大陆深秋气，偏贷馀生阅物华。", 
            "皈佛只赢心地净，忧天能免鬓霜加？", 
            "相知犹有同心侣，不怨离人不忆家。"
        ], 
        "title": "秋深寄内", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "大患吾侪正有身，异于禽兽始为人。", 
            "忧来老我难归隐，书至知君又食新。", 
            "未死发肤终自惜，平生肺腑几相亲？", 
            "乱棋满局须看竟，万一残年作幸民。"
        ], 
        "title": "次韵答旭庄", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "幽花生世不宜春，佳色天然与菊亲。", 
            "侍醮淡妆犹入画，倾阳本性讵随人？", 
            "苍梧泪溅斑筠尽，金粟魂依拱木新。", 
            "莫语荷杯池馆日，秋风太液足伤神。"
        ], 
        "title": "题节庵葵花画扇次韵", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "乌私何意达宸聪，盛世堂廉骨肉同。", 
            "一德赓歌彰圣善，百年慈孝见流风。", 
            "累传犹食诗书旧，馀绪曾褒缋画工。", 
            "辉映机声灯影卷，卷葹福泽孰如公？"
        ], 
        "title": "钱文端陈群夜纺授读图", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "此身已许高皇帝，刀镬谁能搅寸丹？", 
            "正气文山同所养，奇情鸿宝觉尤难。", 
            "孝经以外留心画，榕颂相持较岁寒。", 
            "邻有瑰珍知不早，白头退食恣传观。"
        ], 
        "title": "题研忱丈所藏石斋逸诗墨迹", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "乾嘉世远风流尽，隔海欣来物茂卿。", 
            "四部纵观登秘阁，三桑亲见过神京。", 
            "他山有日资攻错，大地何年话太平？", 
            "归路重烦讯罗隐，拂龟无限卜居情。"
        ], 
        "title": "赠日本内藤虎", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "束发倾心简学斋，三传晚顾见伦魁。", 
            "性情于古差相近，世界疑天特与开。", 
            "此后风云还几变，等閒花木有馀哀。", 
            "个臣遗恨君能说，霜鬓当年苦费才。"
        ], 
        "title": "题陈仁先诗卷", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "楼台风日忆年时，茵溷相怜等此悲。", 
            "著地可应愁踏损，寻春只自怨来迟。", 
            "繁华早忏三生业，衰谢难酬一顾知。", 
            "岂独汉宫传烛感，满城何限事如棋。"
        ], 
        "title": "次韵逊敏斋主人落花四首 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "冶蜂痴蝶太猖狂，不替灵修惜众芳。", 
            "本意阴晴容养艳，那知风雨趣收场。", 
            "昨宵秉烛犹张乐，别院飞英已命觞。", 
            "油幕綵幡竟何用？空枝斜日百回肠。"
        ], 
        "title": "次韵逊敏斋主人落花四首 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "生灭元知色是空，可堪倾国付东风。", 
            "唤醒绮梦憎啼鸟，罥入情丝奈网虫。", 
            "雨里罗衾寒不耐，春阑金缕曲初终。", 
            "返生香岂人间有，除奏通明问碧翁！"
        ], 
        "title": "次韵逊敏斋主人落花四首 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "流水前溪去不留，馀香骀荡碧池头。", 
            "燕衔鱼唼能相厚，泥污苔遮各有由。", 
            "委蜕大难求净土，伤心最是近高楼。", 
            "庇根枝叶从来重，长夏阴成且小休。"
        ], 
        "title": "次韵逊敏斋主人落花四首 其四", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "早岁论交托纪群，久钦难弟殉忠勋。", 
            "一门气遏方张寇，百战功归特起军。", 
            "从此淮淝多出将，当时曾李最知君。", 
            "闻鼙忍听中兴盛？大好家居坐自焚。"
        ], 
        "title": "张勇悫树屏遗像", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "髫龄食宿习琤琮，老隔云山梦万重。", 
            "早洁心源何敢浊，遍尝世味几层浓。", 
            "书来为喜居新卜，瓶拆遥知手自封。", 
            "终望及身见清晏，从君啜茗最高峰。"
        ], 
        "title": "藜观僦居蒙泉山馆以泉水寄饷（庚申，一九二○）", 
        "type": "律诗", 
        "yun": "冬"
    }, 
    {
        "author": "陈洵", 
        "era": "清", 
        "subtype": null, 
        "text": [
            "渐流红去远怕看春，江南古离忧。", 
            "况青芜萧索，瑶华珍重，欲寄无由。", 
            "又是清明近也，旧火一时收。", 
            "城角余寒恋，凄恻如秋。", 
            "准拟随花追步，倩谢堂燕客，密意绸缪。", 
            "对东风无语，迷路梦中休。", 
            "雨潇潇吴娘歌苦，但市园依旧接枫稠。", 
            "人间世、此心安处，莫问渔舟。"
        ], 
        "title": "八声甘州 不得彊村先生起居", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "人生重九且为欢。", 
            "除酒欲何言。", 
            "佳辰惯是闲居觉，悠然想、今古无端。", 
            "几处登临多事，吾庐俯仰常宽。", 
            "菊花全不厌衰颜。", 
            "一岁一回看。", 
            "白头亲友垂垂尽，尊前问、心素应难。", 
            "败壁哀蛩休诉，雁声无限江山。"
        ], 
        "title": "风入松 重九", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "断岸分流景。", 
            "连阁催新暝。", 
            "一带清溪，未晓游人心性。", 
            "趁汐归船，摇语波无定。", 
            "月华风意谁领。", 
            "暮云凝。", 
            "顾望天去迥。", 
            "江花睇蛾曾凭。", 
            "濯粉池妆，最是晚秋难整。", 
            "甚日归来，愁又歌同病。", 
            "离怀长恁凄冷。"
        ], 
        "title": "碧牡丹", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "春来准拟开怀，是谁不放残年去。", 
            "寒更灯火，断魂依在，严城戍鼓。", 
            "天北天南，一声归雁，有人愁苦。", 
            "算寻常经过，今年事了，都休向，明朝语。", 
            "光景花前冉冉。", 
            "倚东风、从头还数。", 
            "因循却怕，登临无地，夕阳如故。", 
            "烂醉生涯，颓然自卧，懒歌慵舞。", 
            "待鸣鸡唤起，白头簪胜，尽平生度。"
        ], 
        "title": "水龙吟 丁卯除夕", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "云约颓檐，春生残垒，剩烽雁后方惊。", 
            "人日题诗，荒祠怀古，去来不驻游情。", 
            "岁华堪叹，翠禽语、红梅未英。", 
            "芳辰惆怅，犹是花前，莫问飘零。", 
            "兹堂在昔陈经。", 
            "谪宦栖迟，谁分平生。", 
            "无定风花，有缘香火，为他一晌销凝。", 
            "问天何意，世多难、儒冠自轻。", 
            "江山如此，依旧吾庐，风雨鸡鸣。"
        ], 
        "title": "庆春宫 人日，光孝寺谒虞仲翔先生祠", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "新烟摇梦绮。", 
            "笑今年东风，较多才思。", 
            "载酒园亭，看彩幡依旧，万妆齐倚。", 
            "信有前期，分付定、蝶媒蜂使。", 
            "绣幰佳人，闲了鞦韆，再商春事。", 
            "百五韶光如水。", 
            "只蜡烛灰枯，尚堆残泪。", 
            "又说良辰，向有花明月，旧家提起。", 
            "熨日帘栊，消受过、宜蚕天气。", 
            "便是寻芳来晚，娇他嫩子。"
        ], 
        "title": "三姝媚 戊辰闰花朝清明", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "摇梦清尊，酒阑却望长安远。", 
            "年时西笑出门行，日下魂飞乱。", 
            "车马亲朋又散。", 
            "问平居、沧江岁晚。", 
            "霓裳惊破，鼙鼓声中，飘零谁管。", 
            "时节逢君，楚兰别有江南怨。", 
            "赋情不比李龟年，曾侍开元宴。", 
            "往事梨园泪断。", 
            "暗凄凉、西风故苑。", 
            "良辰美景，天上人间，白头吟倦。"
        ], 
        "title": "烛影摇红 梅郎南泊，北望凄然，邂逅朋尊，漫吟成调", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "明珰恨，沾座泪茫茫。", 
            "不是此声肠欲断，却缘心事寄君王。", 
            "掩抑故难忘。"
        ], 
        "title": "望江南 听梅郎歌洛川会", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "白头簪胜。", 
            "尚依约梦华，东风吹醒。", 
            "故国春回，闲门人老，时事几番重省。", 
            "把酒可怜东望，到眼都无新咏。", 
            "暮云锁，又飞鸿天阔，竹梅深静。", 
            "谁听。", 
            "花信转，消息江南，前度流红冷。", 
            "终岁怀人，兹辰芳草，一晌旧寒销凝。", 
            "待得倩莺烦燕，争奈有期无定。", 
            "愁未免，想芳菲掩抑，沧洲残影。"
        ], 
        "title": "喜迁莺 立春日，得杨铁夫书，喜闻彊村先生起居，赋此寄怀", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "无言有泪。终古苍梧何限翠。", 
            "唤起商山。心是湘累事较闲。", 
            "芳馨欲采。凄咽海尘零画在。", 
            "珍重晴窗。不是前朝旧夕阳。"
        ], 
        "title": "减字木兰花 题薛剑公石竹芝兰画册", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "落花时，风景好。", 
            "惆怅识音人老。", 
            "弦欲语，座无言。", 
            "满堂沉麝烟。", 
            "伤心面。", 
            "归来见。", 
            "惟有画梁双燕。", 
            "将寂寞，慰飘零。", 
            "相逢江海情。"
        ], 
        "title": "更漏子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "商略微波问泛家。", 
            "人间随处有桃花。", 
            "一回一笑老生涯。", 
            "未尽忏除余梦绮，自然珍重放年华。", 
            "待携烟语閟窗纱。"
        ], 
        "title": "浣溪沙 小港看桃花，午饮志园，漫成二首 其一", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "半日游情烂漫天。", 
            "主人相惜为开筵。", 
            "浮生花底与尊前。", 
            "爱酒误花宁是计，君看蛱蝶殢香眠。", 
            "要迟斟酌共流连。"
        ], 
        "title": "浣溪沙 小港看桃花，午饮志园，漫成二首 其二", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "不用问田园。", 
            "十载归来故旧欢。", 
            "一笑从知春有意，篱边。", 
            "三两余花向我妍。", 
            "哀乐信无端。", 
            "但觉吾心此处安。", 
            "谁分去来乡国事，凄然。", 
            "曾是承平两少年。"
        ], 
        "title": "南乡子 己巳三月，自郡城归乡，过区菶吾西园话旧", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "沽酒桥南，客行不共清明到。", 
            "杜鹃啼老。", 
            "只有荼蘼好。", 
            "往日旗亭，事去都忘了。", 
            "山花笑。", 
            "此时情调。", 
            "分付提壶鸟。"
        ], 
        "title": "点绛唇 市楼同菶吾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "红烛今宵，样眉不用商时世。", 
            "旧家椎髻。", 
            "白首梁鸿婿。", 
            "偏我沉吟，六十年来事。", 
            "从头记。", 
            "国人知未。", 
            "家室中兴美。"
        ], 
        "title": "点绛唇 己巳十月，张庶平重逢花烛索赋。及时之美，栖隐之贤，吾犹乐道之也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "回睇灯期月又妍。", 
            "祝花情早在春先。", 
            "却向无花闲处坐。", 
            "如我。", 
            "不关爱酒与逃禅。", 
            "信有楼台应有树。", 
            "谁主。", 
            "满城车马正喧阗。", 
            "莫倚良辰多乐事。", 
            "何似。", 
            "青山绿水自华年。"
        ], 
        "title": "定风波 庚午花朝", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "对夕阳空，疏烟冷，云锦当窗重织。", 
            "清秋如客燕，问西园谁分，主人曾识。", 
            "醉墨乌丝，歌尘彩扇，经眼悲欢狼藉。", 
            "当时行吟地。", 
            "算承平年少，就中难觅。", 
            "但还泊逡巡，矮桥惆怅，盼波能惜。", 
            "哀时词赋客。", 
            "蓦回睇、天水伤心碧。", 
            "怕未许、随花追步，分柳为邻，好湖山怎消幽寂。", 
            "忍见离宫月，孤泪接、青苔无极。", 
            "怨零落、双鸳迹。", 
            "今我何世，犹是身闲游历。", 
            "远箫似闻叹息。"
        ], 
        "title": "大酺 湖上怀梦窗故居", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "承平池馆，梦绕西湖路。", 
            "应恨我来迟，蓦惊回、佳期细数。", 
            "吟箫倦倚，无复谱当年，明月在，暗尘流，不为行云驻。", 
            "游情画舸，寂寞从朝暮。", 
            "谁念畏登临，堕西风、颓然废圃。", 
            "人家门巷，燕子欲归时，怀故国，想平居，休问闲歌舞。"
        ], 
        "title": "蓦山溪 与圆虚道人薄游湖上，晚过高氏庄作", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "鲈脍秋杯，树声一夜生离怨。", 
            "趁潮津月向人明，还似当时见。", 
            "芳草天涯又晚。", 
            "送长风、萧萧去雁。", 
            "凄凉客枕，宛转江流，朅来孤馆。", 
            "头白相看，后期心数逡巡遍。", 
            "此情江海自年年，分付将归燕。", 
            "襟泪香兰暗泫。", 
            "两无言、青天望眼。", 
            "老怀翻怕，对酒听歌，吴姬休劝。"
        ], 
        "title": "烛影摇红 沪上留别彊村先生", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "尊酒平生，岁寒心素归闲赏。", 
            "玉梅宫样。", 
            "先入春风唱。", 
            "花信从头，迤逦年光畅。", 
            "芳菲想。", 
            "旧兰无恙。", 
            "语笑疏灯上。"
        ], 
        "title": "点绛唇 风余小集，示从游诸子", 
        "type": "词", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "不材而寿乃生瘿，几死散人与木等。", 
            "初但一粟渐如樱，隆起盥颒动为梗。", 
            "爱我誉之为肉珠，證以黄檗额发炯。", 
            "珠名则美疣实赘，坐大谁能摘梅杏？", 
            "养痈不割且自溃，毒螫内侵恐成眚。", 
            "饰巾待尽年复年，卒累医师试锋颖。", 
            "忍痛须臾古恒有，苟全斯世已过幸。", 
            "愤甚或察贾逵忠，斫取要异杜预颈。", 
            "天庭顿豁障碍去，还我本来镜中影。", 
            "寸肤亦是遗体馀，齿发并收共一皿。"
        ], 
        "title": "四月二十日割额瘤作", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "入关拯黎元，东归抚故宇。", 
            "遥遥三百祀，神孙实缵祖。", 
            "前驱郁孤忠，不慭遗此辅。", 
            "缅怀十王亭，后贤足材武。"
        ], 
        "title": "肃忠亲王中原驻马图为王子宪真题", 
        "type": "古风", 
        "yun": "麌"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "儿书一声母一泪，惟有寒灯知此味。", 
            "世间最苦嫠与孤，及子能养亲不待。", 
            "林生失估才四龄，壁立十载馀短檠。", 
            "寸丝粒粟赖宗老，并日继晷严自程。", 
            "儿未成童出负米，对茹荼蓼甘如荠。", 
            "积资菽水粗足供，欲报春晖痛天只。", 
            "乌啼月落霜满林，抚今思往空沾襟。", 
            "膏销炷烬有时息，耿耿孤儿长此心。"
        ], 
        "title": "题林天禧篝灯课读图", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "征商转饟用士人，湘淮以建中兴勋。", 
            "先生戎幕显儒效，寿不副德官能贫！", 
            "叙劳褒恤君相事，素位而外皆浮云。", 
            "遗经垂诫五十载，至竟清白昌后昆。", 
            "孝思追远有前例，期颐览揆如生存。", 
            "畿南流爱久祠祀，来格得勿忧黎元？", 
            "洪载笔并吾友，碑记无愧吾何言？", 
            "此贤在今直星凤，闻风顽薄其廉敦。"
        ], 
        "title": "序宾先生百龄纪念敬赋", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "圣清极盛稽乾隆，十全五福基补桐。", 
            "初元日知裒少作，檃括四部光熊熊。", 
            "六传神孙缵祖绪，遁野听训畴司聪？", 
            "从臣奉敕上讲义，经纬经史观其通。", 
            "间徵前事藉毖后，长源敬舆孰与忠？", 
            "暝思晨写斋祓进，对越陟降孚渊衷。", 
            "廿年龙德有潜见，远蹑王迹都岐丰。", 
            "是编在御资出治，留副私邸星垂终。", 
            "改元臣齿正七十，门下称寿群希风。", 
            "聚珍排印旬月毕，为国龟鉴流无穷。", 
            "君之撰述重域外，匪独文同心理同。", 
            "圣功王道乍睹此，得勿纸贵沧溟东？", 
            "几馀讲筵本家法，嗫嚅世莫疑是翁。"
        ], 
        "title": "题杨子勤日知荟说讲义印本后", 
        "type": "古风", 
        "yun": "东"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "王孙竞爽媲二苏，自相琢磨瑾与瑜。", 
            "十年寝馈山水窟，养就诗笔清而腴。", 
            "适来尝荔出新什，芳冽有若倾醍醐。", 
            "投桃区区辱琼报，使我惭汗淋襜襦。", 
            "溯从宣庙罢方贡，玉食久阙赪虬珠。", 
            "岭纡海迥况当暑，火伞熏灼逾红炉。", 
            "色香味变越三宿，奈此冰雪神人肤。", 
            "殊尤生世限时地，厥包坐让千木奴。", 
            "谁知奇肱巧创述，能缩亥步翔天途。", 
            "物同夷蹠异所需，火攻殃及民骇吁。", 
            "止戈南北傥混一，燥吻计晷频沾濡。", 
            "君谟之谱香山图，名品要自分精粗。", 
            "故园绕楼十数株，夏热犹足羞彤除。", 
            "炎风向阑树已洗，期以明岁心敢渝？", 
            "阳春难和且趁韵，莫笑拊玉声乌乌。"
        ], 
        "title": "次韵和叔明王孙谢荔支", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "故人秋鼓吴淞舵，懒草词头直青琐。", 
            "隔年相见话沧江，复此禅房拨松火。", 
            "君家去我才一苇，月下趁潮惯单舸。", 
            "青山留客作屏枕，小园养亲足蔬蓏。", 
            "别来梦绕写经斋，花竹图书忆犹颇。", 
            "怪君便尔舍林壑，手版倒持向尘堁。", 
            "诗编礼说压牛腰，腊雪山行冻无那。", 
            "人生粗取衣食足，何苦春蚕自缠裹？", 
            "嫠纬空纡漆室忧，劳薪且有园夫荷。", 
            "与君吃酒谢江神，片席鸥乡各虚左。", 
            "看梅石鼓期他年，苦笋硬差莫烦我。"
        ], 
        "title": "送叶损轩改官江南", 
        "type": "古风", 
        "yun": "哿"
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "朔风猎霜林，绳直城西道。", 
            "去岁饯黄公，今晨送张老。", 
            "帝心重岳牧，飞黄出内皂。", 
            "救时亦已亟，报国未为早。", 
            "太行扼右辅，斥塞列城堡。", 
            "矧伊灾祲馀，疲忙待公保。", 
            "儆贪讽硕鼠，敦俗诵山栲。", 
            "殆将试吏事，岂为积资考？", 
            "深恩恋觚棱，馀泪别亲好。", 
            "苍茫万千感，一一上怀抱。", 
            "频年托韦弦，斗室展汛扫。", 
            "忧虞天心醉，歌哭俗眼媢。", 
            "所期合英贤，补衮翊皇造。", 
            "经术公最深，万言气雄颢。", 
            "速夷求识面，重译购疏稿。", 
            "夜阑论边事，对烛首蓬葆。", 
            "每忆风雪中，交章吁青琐。", 
            "浊浪绵神迹，浮云郁层昊。", 
            "更生副容台，掌故恣蒐讨。", 
            "过从六丈已，道义互灌澡。", 
            "不畏萧艾滋，但愁乏香草。", 
            "公行见王郎，一尊乐泮藻。", 
            "勖哉岁寒心，不雕以为宝。"
        ], 
        "title": "送孝达前辈巡抚山西", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "光禄有吟台，社饮数数至。", 
            "但期谐里耳，谁料接仙气。", 
            "佳联觅双璧，断句锻七字。", 
            "大雅诚所羞，土风庶未坠。", 
            "怪君亦癖此，翻然肯来惠。", 
            "悬知运筹暇，颇不耐闭置。", 
            "杯盘例真率，谈笑谢虚伪。", 
            "六时花竹间，万事浑拨弃。", 
            "鼕鼕街鼓动，苦促送归辔。", 
            "君如长袖舞，笑我类尪瘵。", 
            "贾勇信有馀，他题况迭试。", 
            "为诗更筑台，避债吾亦帅。"
        ], 
        "title": "二十七日玉尺山房吟集实甫归有五叠之作五叠赋答", 
        "type": "古风", 
        "yun": null
    }, 
    {
        "author": "陈宝琛", 
        "era": "清", 
        "subtype": null, 
        "text": [
            "入洛机云夙相爱，晚及故山作同队。", 
            "仙风吹雁去如烟，今日披图祇一泪。", 
            "白衣苍狗近廿年，君不留看信得天。", 
            "易衣共被吾亲见，为话京尘诏后贤。"
        ], 
        "title": "题可斋看云忆弟图", 
        "type": "古风", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谕蜀文驰道路开，先声早自夺人来。", 
            "不锄薤本知宽政，略示蒲鞭见治才。", 
            "几处儿童迎郭伋，一时宾从尽邹、枚。", 
            "运筹敢道参帷幄，桑梓情深感事哀。"
        ], 
        "title": "捒中感事 其一", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "平畴计日绿云黄，监割纷纷诉讼堂。", 
            "话到桑麻情似水，判成虞芮笔如霜。", 
            "干戈扰扰传三楚，车马劳劳走四方。", 
            "我有一言参末议，古来擒贼必擒王。"
        ], 
        "title": "捒中感事 其二", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "鸡虫得失了何因，扰攘难逃局外身。", 
            "缩手未能求省事，解悬无力误因人。", 
            "功名路绝官奴侮，仕宦交疏父老亲。", 
            "剩有此心堪自信，焚香夜夜告明神。"
        ], 
        "title": "捒中感事 其三", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "二十年前此寄居，今来犹认旧茅庐。", 
            "江山信美非吾土，富贵时还读我书。", 
            "胸有甲兵期自试，手无柯斧欲何如。", 
            "等閒忽起闻鸡舞，国计民瘼恨有馀。"
        ], 
        "title": "捒中感事 其四", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "书空咄咄只心知，大雅真难只手持。", 
            "当局何尝轻竖子，此生原不合时宜。", 
            "农桑课俗都成画，风雨怀人祗赋诗。", 
            "珍重宰官推毂意，诸君何术起疮痍！"
        ], 
        "title": "捒中感事 其五", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "乾坤莽莽又今朝，忧愤填胸郁不消。", 
            "杀运未终天道渺，生机才转吏人骄。", 
            "祗闻攘臂争金帛，可有惊心到斗刁。", 
            "坐拥貔貅空束手，连营将帅已无聊。"
        ], 
        "title": "捒中感事 其六", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "休歌口燥与唇乾，来日非难此日难。", 
            "画地偶成名士饼，普天谁好鲁儒冠。", 
            "无根毁誉閒中得，有定升沉梦里看。", 
            "忽听故人谈直北，百年人事感长安。"
        ], 
        "title": "捒中感事 其七", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "请缨无路扣重阍，报国心情托暮云。", 
            "筹饷几时劳大吏，徵兵此地拜将军。", 
            "貂蝉狗尾皆承宠，封豕长蛇竞策勋。", 
            "却笑腐儒忧社稷，年年辛苦送穷文。"
        ], 
        "title": "捒中感事 其八", 
        "type": "律诗", 
        "yun": "文"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "不因案牍也劳形，来往朝朝混白丁。", 
            "一事无成双鬓白，几人相见两眸青。", 
            "荷花过雨香成海，修竹迎风绿满庭。", 
            "对此应惭居近市，当年辜负子云亭。"
        ], 
        "title": "捒中感事 其九", 
        "type": "律诗", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "历历乡村午梦初，稻花香里度篮舆。", 
            "有怀竹帛思投笔，无补生灵耻上书。", 
            "瘴雨千峰迷客路，烽烟万里阻公车。", 
            "算来祗觉逃名好，日对青山愧有馀。"
        ], 
        "title": "捒中感事 其十", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "手捧文书暗自惊，非官非吏逐人行。", 
            "宦场领略科名贱，世事消磨意气平。", 
            "笑骂由他宜自检，睚眦于我本无争。", 
            "城狐社鼠多奇拓，谁信冰壶彻底清。"
        ], 
        "title": "捒中感事 其十一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "呼牛呼马总凭他，抱此冰心欲奈何。", 
            "南海薏珠悲马援，中原旌旆望廉颇。", 
            "非关独鹤招群忌，底事飞鸮在泮多？", 
            "拟作解嘲才力薄，一樽相属且高歌。"
        ], 
        "title": "捒中感事 其十二", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "罗山道上赤嵌东，几度联床雨又风。", 
            "一枕梦魂唯我共，十年科第与君同。", 
            "话从小别添离绪，交到中年忆少童。", 
            "最是关心文字友，裁笺岁岁寄诗筒。"
        ], 
        "title": "忆简荣卿孝廉同年 其一", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "买笑千金撤手轻，青楼当日久知名。", 
            "青樽绿酒春修禊，铁板铜槽夜选声。", 
            "万事让君先得子，几人因我误怜卿。", 
            "如今颔下都如戟，老大何堪话旧情。"
        ], 
        "title": "忆简荣卿孝廉同年 其二", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "不受毛锥误一生，天教投笔取功名。", 
            "千秋事业留沙漠，一代文章让父兄。", 
            "壮岁孤身探虎穴，暮年匹马返龙城。", 
            "由来万里封侯事，只在忠贞翊圣明。"
        ], 
        "title": "班定远", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "呼马呼牛任毁誉，抛残世事自閒居。", 
            "飞觞月可邀斟酒，举叶风如劝读书。", 
            "旧业重温知学退，新交渐广觉心虚。", 
            "年来却悔吟诗少，欲买青山赋遂初。"
        ], 
        "title": "閒居 其一", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "百尺高楼接太荒，开门时对远山苍。", 
            "断云归岫形千变，圆月入窗影四方。", 
            "古砚墨留铜雀瓦，熏炉火热宝猊香。", 
            "幽居不少娱心处，一卷唐诗味已长。"
        ], 
        "title": "閒居 其二", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "暑气全收木叶乾，可人天气爱新寒。", 
            "攻愁酒每灯前饮，引睡书多枕上看。", 
            "地隔中原无雁过，天高沧海有雕盘。", 
            "玻璃四面围吟榻，也抵仙家白玉栏。"
        ], 
        "title": "閒居 其三", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一镫澹对睡常迟，寂寂西窗有所思。", 
            "小饮最宜冬至日，苦吟偏爱夜长时。", 
            "梦回纸帐人初倦，春到梅梢蝶不知。", 
            "却怪寒蛩情似我，连宵唧唧伴吟诗。"
        ], 
        "title": "閒居 其四", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "越境偏将死事勤，英雄肝胆迥超群。", 
            "威行虎豹声如震，血洒郊原气夺云。", 
            "杀贼犹期为厉鬼，断头还不到将军。", 
            "九重他日逢褒恤，青史千年姓氏芬。"
        ], 
        "title": "十八日，秋雁臣司马殉节大墩", 
        "type": "律诗", 
        "yun": "文"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "卦山何处拥旌旂，烽火连朝上翠微。", 
            "定寨城空誇犄角，望洋援已绝重围。", 
            "优柔养寇机先失，仓卒陈兵计又非。", 
            "从此瀛壖无乐土，荆榛塞路乱蓬飞。"
        ], 
        "title": "二十日，彰化城陷", 
        "type": "律诗", 
        "yun": "微"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "故园回首遍狼狐，端午因君醉一壶。", 
            "益智未能聊食粽，辟灾无术只悬蒲。", 
            "风尘飘泊年将老，世故周旋兴不孤。", 
            "且喜王师登海岸，倒悬早晚慰来苏。"
        ], 
        "title": "端午饮家与三茂才舍中，闻大军登岸，口占示喜", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "寂寂柴门昼不开，山花零落满苍苔。", 
            "蟏蛸在户风初定，蝼蚁迁家雨欲来。", 
            "乱后文章多散失，穷来人事废追陪。", 
            "关心只有忧时泪，欲扫黄巾苦不才。"
        ], 
        "title": "夏日偶成", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "世路干戈感未休，天涯容易又新秋。", 
            "一家离散悲戎马，万古团圞羡女牛。", 
            "有巧任从儿辈乞，无钱长替内人愁。", 
            "私心默向双星祝，早扫欃枪慰白头。"
        ], 
        "title": "七夕示内", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "清泉白石锁柴关，豪气销残梦寐间。", 
            "屈指百年惊渐老，回头万事不如閒。", 
            "悠悠落日牛羊下，策策空林倦鸟还。", 
            "唯有丹心依旧在，浮云望断海中山。"
        ], 
        "title": "柴关", 
        "type": "律诗", 
        "yun": "删"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "□炮连宵枕上听，可怜豺虎尚奇零。", 
            "一身作客如张俭，四海为家类管宁。", 
            "衔石有心悲怨羽，负山无力泣秋螟。", 
            "思量欲献平戎策，独立檐前看将星。"
        ], 
        "title": "寄林文翰舍人 其一", 
        "type": "律诗", 
        "yun": "青"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "同病相怜鬓欲华，战场回首骨如麻。", 
            "心羞秦帝思投海，义激韩仇已破家。", 
            "萧索山林愁日暮，飘零弟妹感天涯。", 
            "艰难一样藏身苦，忍泪吞声避虎牙。"
        ], 
        "title": "寄林文翰舍人 其二", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "蔓延贼势正猖披，大厦真非一木支。", 
            "民不聊生嗟已晚，天如此醉醒何时。", 
            "投胶莫止黄河浊，破产难求博浪锥。", 
            "自愧杜陵空痛哭，先鞭望汝快驱驰。"
        ], 
        "title": "寄林文翰舍人 其三", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "黯黯愁云四望遥，故园回首总魂消。", 
            "张良去国家初破，杜甫游秦盗正骄。", 
            "万卷图书归浩劫，一年文武毕今朝。", 
            "可怜呕尽心头血，千首诗都付火烧。"
        ], 
        "title": "忆故居 其一", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "迁乔曾为赋閒居，五载经营奉板舆。", 
            "近市盘餐多异味，承欢菽水有新储。", 
            "玻瓈牖下安吟榻，锦绣堂前挂报书。", 
            "四壁祗今何所有，空闻鸟雀噪阶除。"
        ], 
        "title": "忆故居 其二", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "小筑吟楼号古香，半储书画半巾箱。", 
            "山横定寨青排闼，树接丰亭绿过墙。", 
            "几度栖迟同燕雀，一经离乱又豺狼。", 
            "帑金掠尽门窗圮，惟有青苔对夕阳。"
        ], 
        "title": "忆故居 其三", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "传闻狐鼠据为巢，薪木摧残去又抛。", 
            "世乱佣奴多背主，途穷邻里乏知交。", 
            "登楼王粲非吾土，破屋杜陵恋旧茅。", 
            "自恨不如梁上燕，巡檐犹得到花梢。"
        ], 
        "title": "忆故居 其四", 
        "type": "律诗", 
        "yun": "肴"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "几回叹息复吟呻，积愤填胸泪满巾。", 
            "患难文章原易古，乱离消息苦难真。", 
            "干戈草草将周岁，衣食劳劳渐累人。", 
            "欲献刍荛愁路隔，偷将诗句哭风尘。"
        ], 
        "title": "感事漫兴 其一", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "黄符岁岁下瀛东，万里烽烟信息通。", 
            "民为徵兵多聚铁，官因省事讳修戎。", 
            "妖谋诡秘三更里，贼势绵延七载中。", 
            "为虺弗摧蛇又放，争教海水不流红。"
        ], 
        "title": "感事漫兴 其二", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "莽莽乾坤劫运开，如蛾赴火万人来。", 
            "腥风十里笳声乱，阴雨千山鬼哭哀。", 
            "射虏有书空议抚，望洋无援浪惊猜。", 
            "饱鹰饥虎皆难驭，辜负推恩起将才。"
        ], 
        "title": "感事漫兴 其三", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "处处迎降类犬羊，千秋谁复顾纲常。", 
            "壶浆白昼供蛇豕，香火深宵拜虎狼。", 
            "城破犹闻官索米，兵来唯见吏徵粮。", 
            "纷纷文武遭诛戮，敢信捐躯尽国殇。"
        ], 
        "title": "感事漫兴 其四", 
        "type": "律诗", 
        "yun": "阳"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "蕞尔孤城斗六门，几回攻击阵云屯。", 
            "能防地道官多智，克守弹丸将有恩。", 
            "烽火仓皇犹筑垒，炊烟寥落不成村。", 
            "罗山此日萑苻盛，寇退须防盗尚存。"
        ], 
        "title": "感事漫兴 其五", 
        "type": "律诗", 
        "yun": "元"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "一年弹指又秋风，苦斗平原恨未终。", 
            "杀贼不闻诸将猛，枭渠谁录义民忠。", 
            "枯髅塞断人烟白，战血销残野火红。", 
            "寄语东征诸将吏，漫将纸上竞奇功。"
        ], 
        "title": "感事漫兴 其六", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "登高何处禳兵灾，独上青山望更哀。", 
            "白发乍随秋草长，黄花空傍战场开。", 
            "已无租吏催诗兴，且向村翁索酒杯。", 
            "见说乱离今又甚，故园回首遍蒿莱。"
        ], 
        "title": "重阳", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "斫地谁怜偪仄吟，瑶华远贲翠微岑。", 
            "遥情似击渐离筑，古调真成叔夜琴。", 
            "家国抚膺同洒泪，风尘回首几伤心。", 
            "祗应共抱忧时愤，敲遍铜壶感不禁。"
        ], 
        "title": "次韵酬曾汝泉秀才 其一", 
        "type": "律诗", 
        "yun": "侵"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "岂有才如李谪仙，漫劳纸上赏云烟。", 
            "穷途得句歌当哭，多难逢君喜欲颠。", 
            "万里关河飞叶候，千山戎马订交年。", 
            "谁知铁炮轰鸣处，夜夜谈诗到晓天。"
        ], 
        "title": "次韵酬曾汝泉秀才 其二", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "海上何人鉴苦衷，空山今日始逢公。", 
            "干戈路隔千峰外，忧愤情深一纸中。", 
            "终古浮云迷直北，凭谁只手障瀛东？", 
            "多惭知己高相许，不朽殷勤劝立功。"
        ], 
        "title": "次韵酬曾汝泉秀才 其三", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "直捲银河倒地流，如君诗笔已凌洲。", 
            "敢因科第居先达，合把文章让上头。", 
            "人为江山思管、乐，我欣萍水识应、刘。", 
            "蓬门有约呼僮扫，莫学高人径不由。"
        ], 
        "title": "次韵酬曾汝泉秀才 其四", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "干戈何处不蜂屯，万劫逃来喜尚存。", 
            "徒跣我藏木屐岭，全家君走草鞋墩。", 
            "人皆欲杀生原幸，口不言兵道更尊。", 
            "意外相逢欢已极，况兼捷信报官军。"
        ], 
        "title": "葭月二十六日喜晤石庄，兼话大甲官军捷信 其一", 
        "type": "律诗", 
        "yun": null
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "曾将王命论班彪，舌烂唇焦语未休；", 
            "无补君亲空痛哭，同为羁旅倍生愁。", 
            "千秋气节怀龙尾，半世功名愧虎头。", 
            "拔剑酒酣歌斫地，因君还欲赋同仇。"
        ], 
        "title": "葭月二十六日喜晤石庄，兼话大甲官军捷信 其二", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "伤心烽火路千盘，破屋空山岁又阑。", 
            "金尽囊空愁日暮，儿啼妻病怯宵寒。", 
            "依人踪迹难分白，报国心情只寸丹。", 
            "闻道将军横海出，伏波前月已登坛。"
        ], 
        "title": "除夕 其一", 
        "type": "律诗", 
        "yun": "寒"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "涉险攀幽路未通，全家门闭乱山中。", 
            "因书郁垒知年尽，不送屠苏信道穷。", 
            "索债幸无敲户客，围炉欣有让梨童。", 
            "悲欢一夜催人老，不是閒愁酒可攻。"
        ], 
        "title": "除夕 其二", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "中年身世易悲哀，况值干戈满地来。", 
            "百岁都从今夜过，一杯聊向异乡开。", 
            "偶听爆竹惊飞炮，忽对椒盘想将才。", 
            "群盗未平双鬓白，伤心无处问蒿莱。"
        ], 
        "title": "除夕 其三", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "隔邻儿女闹喧哗，故事犹将守岁誇。", 
            "八口艰难欣有母，一身奔走苦无家。", 
            "颓唐仆婢惊弓鸟，荏苒光阴赴壑蛇。", 
            "蜡烛也知家国恨，替人垂泪不开花。"
        ], 
        "title": "除夕 其四", 
        "type": "律诗", 
        "yun": "麻"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "爆竹声中一岁捐，干戈流恨入新年；", 
            "自关门户逃宾刺，偷整衣冠拜祖先。", 
            "故里沐猿堪一笑，空山拾橡又三迁。", 
            "焚香且把苍生祝，早扫妖氛慰倒悬。"
        ], 
        "title": "元旦 其一", 
        "type": "律诗", 
        "yun": "先"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "瓜田一亩芥花开，几处穰穰斗蝶来。", 
            "惊鬼拟团羊髓饭，避兵难觅鹊巢灰。", 
            "桃符尚写春王字，柏酒新浮长命杯。", 
            "多谢村南诸野叟，肯携藤杖暂相陪。"
        ], 
        "title": "元旦 其二", 
        "type": "律诗", 
        "yun": "灰"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "横海谁登大将坛，指挥万骑入罗山。", 
            "民能死守真知义，贼纵生逃半不还。", 
            "报国有心欣得间，请缨无路且偷閒。", 
            "百花满眼添生意，似为官军一破颜。"
        ], 
        "title": "花朝喜闻官军罗山大捷，嘉围以解", 
        "type": "律诗", 
        "yun": "删"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "丧乱频年祸患并，脱身无计出围城；", 
            "孔戡抗节还遭谤，龚胜忧时竟舍生。", 
            "半世刚方空自矢，一时毁誉太无情。", 
            "奇谋未遂含冤死，地下教谁诉不平。"
        ], 
        "title": "哭董济亭夫子 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "刀头剑首久消磨，平地添来几尺波。", 
            "死为题名犹得祸，生知守志本无他。", 
            "豺狼满地音书绝，狐鼠当途议论多。", 
            "咫尺绛帷成万里，伤心空唱大招歌。"
        ], 
        "title": "哭董济亭夫子 其二", 
        "type": "律诗", 
        "yun": "歌"
    }, 
    {
        "author": "陈黉", 
        "era": "清", 
        "subtype": "五言律诗", 
        "text": [
            "西风随雁影，吹落洞庭波。", 
            "黄叶一林满，清霜昨夜多。", 
            "美人梦凉月，之子隔烟萝。", 
            "秋思长无极，徘徊倚瑟歌。"
        ], 
        "title": "秋怀", 
        "type": "律诗", 
        "yun": "歌"
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "斜照落桥心，渲出荆关画。", 
            "一笔一出奇，烟霞无故态。"
        ], 
        "title": "堠山夕照", 
        "type": "绝句", 
        "yun": null
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "何处无明月，南塘好风露。", 
            "惜不带书来，长吟达秋曙。"
        ], 
        "title": "南塘秋月", 
        "type": "绝句", 
        "yun": null
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "云松何盘盘，端正起子敬。", 
            "劲节自千秋，青霞纷四映。"
        ], 
        "title": "资敬云松", 
        "type": "绝句", 
        "yun": "敬"
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "古寺自萧梁，钟声朝复暮。", 
            "可怜梁武帝，千载永不寤。"
        ], 
        "title": "祇陀晚钟", 
        "type": "绝句", 
        "yun": "遇"
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "九里一瞬耳，风墙叶叶轻。", 
            "若知倾侧险，只有半帆平。"
        ], 
        "title": "九里风帆", 
        "type": "绝句", 
        "yun": "庚"
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "一片吴波白，何由问废兴。", 
            "蒙蒙秋雨晦，点点鸭城灯。"
        ], 
        "title": "鸭城渔火", 
        "type": "绝句", 
        "yun": "蒸"
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "鸡鸣茅屋下，记取索绹风。", 
            "抱布悬灯市，机声击柝中。"
        ], 
        "title": "隆亭夜市", 
        "type": "绝句", 
        "yun": "东"
    }, 
    {
        "author": "陈翰", 
        "era": "清", 
        "subtype": "五言绝句", 
        "text": [
            "一夜群山合，朝来玉作峰。", 
            "君看寒日丽，朵朵白芙蓉。"
        ], 
        "title": "蓉峰残雪", 
        "type": "绝句", 
        "yun": "冬"
    }, 
    {
        "author": "陈羲", 
        "era": "清", 
        "subtype": "七言绝句", 
        "text": [
            "蜚廉桂观郁崔嵬，四面珠悬甲帐开。", 
            "青鸟不来仙露冷，秋风独上望思台。"
        ], 
        "title": "读汉武帝纪", 
        "type": "绝句", 
        "yun": "灰"
    }, 
    {
        "author": "陈羲", 
        "era": "清", 
        "subtype": "七言律诗", 
        "text": [
            "锁断柴关避世喧，花前忽喜枉高轩。", 
            "肯来杖履知身健，但看衣冠识道存。", 
            "游为兴多随处好，诗因律细少人论。", 
            "寻幽不厌停车辙，拥帚无时扫席门。"
        ], 
        "title": "韩二桥太常见访", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "狼狈沉绵二十秋，忽惊傅翮落岩幽。", 
            "温燖积雪千峰底，刻画穷山二鸟囚。", 
            "黑夜熊啼通謦欬，晴天木甲散鋋矛。", 
            "此身何得同沟断，化石当前恨即休。"
        ], 
        "title": "奉和散原先生二首 其一", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "万窍呼号声合时，孤怀起灭入支颐。", 
            "苦言世械深妨道，未绝天黥尚有诗。", 
            "挟刃风威疑割席，翳灯岚气巧通帷。", 
            "冰霜剥尽求真面，正要先生作导师。"
        ], 
        "title": "奉和散原先生二首 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "残生万兀愁相见，未合寒山照独吁。", 
            "敢望乖崖分洞壑，聊殊绛县在泥涂。", 
            "云封狮口樵初断，冰薄龙潭涧欲枯。", 
            "剩得微吟安乐法，多时雪桧已模糊。"
        ], 
        "title": "来山中不得往游诸胜闷坐简散原先生", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "忽误泉声是雨声，夜灯小阁不胜清。", 
            "暗滋净几流云气，微白遥峰漏月明。", 
            "好梦直疑身再至，劳心涩与静相迎。", 
            "人心苦相良多负，閒话前踪感易成。"
        ], 
        "title": "同君颖宿圣华精舍", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "雪闭巉岩石屋深，荒山岁月益骎骎。", 
            "枉旋蚁磨人间世，难淬龙场死后心。", 
            "泄雾飞云轻变灭，寒莎衰笛共销沉。", 
            "易堂一去焦团老，愁绝昆山老鹤吟。"
        ], 
        "title": "夜坐二首 其一", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "此身何分万峰藏，饱饭藜羹傲子桑。", 
            "眼净烟霏山寂定，心降泉滴夜清凉。", 
            "果堪空谷了身世，愿就非人为道场。", 
            "落月寒躔低欲尽，海天回首恨茫茫。"
        ], 
        "title": "夜坐二首 其二", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "天鉴疏慵不世情，忽辞漫诞入峥嵘。", 
            "居然许掾全家住，欲学庞公采药行。", 
            "煮茗偶参高士座，开云晚霁女儿城。", 
            "我无住岳圭师力，但吁神君转死生。"
        ], 
        "title": "晚霁", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "狐搰狐埋亦苦辛，濡须何罪共成尘。", 
            "长看野战龙无首，信有天骄恙噬人。", 
            "缟夜霾晨移寤寐，冰天雪窟作清新。", 
            "此中公道殊人世，终郁前头万木春。"
        ], 
        "title": "闻近事偶作", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "东林香火散秋烟，淡薄儒门更可怜。", 
            "问道不曾逢总老，结庐何处访穷禅。", 
            "山空疏把文公盏，潮落都无子静船。", 
            "欲扫斋坛寻旧约，洞门云锁已千年。"
        ], 
        "title": "拟游白鹿洞未果", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "深愧麻鞋杜拾遗，逡巡赴召屡愆期。", 
            "缉熙始荷维新命，辛螫谁陈小毖诗。", 
            "居洛望尊宁独乐，渡江失志欲何之。", 
            "重来影静心苏处，傥柱天穿地朽时。"
        ], 
        "title": "奉召赴天津行在所余倦知先生赠别次韵", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "侍坐楼中每泫然，弥天孤疢渺秋烟。", 
            "犹闻大满围裟语，忽隔威音亿劫前。", 
            "莽荡横流真到海，凄迷残夜尚如年。", 
            "北征今后从谁别，少主惭牵数世缘。"
        ], 
        "title": "题海日楼图", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "传闻群盗近匡山，一老栖迟久未还。", 
            "噩梦千端拚历试，寥天一念独相关。", 
            "居深云窟径中径，睡起晴窗閒复閒。", 
            "促驾何时返溟渤，暖尊京酒得开颜。"
        ], 
        "title": "寄散原先生", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "摸金遗孽尚纵横，惆怅偏师捲旆旌。", 
            "回马山陵犹在望，缘边鼓角亦多情。", 
            "冬青留恨天心醉，杨柳为官佛劫轻。", 
            "末世最难明大义，赞扬非是重时英。"
        ], 
        "title": "题陈向元泰宁镇去思图", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "羁緤相从一举觞，风天凄黯作重阳。", 
            "飘萧寒气争摇落，冷澹秋容有故常。", 
            "江寺寻僧惊旧梦，天涯有弟即吾乡。", 
            "尊前诸老看犹健，还起疏慵引兴长。"
        ], 
        "title": "重九邀韬庵太傅定园少保苏堪愔仲子申君任及强志弟集苍虬阁", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "燕市衣单遂却回，苍凉孤抱与谁开。", 
            "未应不遇伤兹世，转为能閒惜此才。", 
            "岁月滔滔双鬓影，神州莽莽一堆灰。", 
            "江东有笔今谁妒，一例飘零更可哀。"
        ], 
        "title": "寄怀君任", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "雄姿郁郁见人豪，万里归来秘六韬。", 
            "两戒蟠胸恢地志，三明俪绩荷天褒。", 
            "已跻吕尚投竿岁，未改陶公运甓劳。", 
            "从古耆英关运会，开筵犹傍日华高。"
        ], 
        "title": "袁行南中丞八十赐寿", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "烟染寒柯气已新，废垣高下接田畇。", 
            "半篙初动鳞鳞水，一簇遥看淡淡春。", 
            "曾悔流连偿永忆，难移寥泬现前尘。", 
            "俗缘重后违仙隐，漫效渔人更问津。"
        ], 
        "title": "辛未二月李氏园看桃花同啸麓作", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "景物西郊并恨新，绿杨曾拂属车尘。", 
            "萧晨古寺喧游屐，衰鬓寒山及闹春。", 
            "风色微添空黯澹，粉光遥拥碧峋嶙。", 
            "劳驰半日酬芳节，甘愧云栖独往人。"
        ], 
        "title": "二月二十三日同愔仲啸麓出西直门至西山大觉寺看杏花立之前二日候寺中", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "谁筑一亭当削峰，全收境胜引游踪。", 
            "能如我意松八九，不断花光山万重。", 
            "佳处留庵馀梦想，良辰蜡屐苦疏慵。", 
            "翻然落翼羡飞鸟，回首云涛沉暮钟。"
        ], 
        "title": "傅松亭", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "择栖何处觅千官，无语西山故屈盘。", 
            "独客来时惟偃卧，杏花残后更春寒。", 
            "乌衣门巷斜阳满，白发梨园旧雨看。", 
            "振旅收京馀愤慨，始悲才似寄奴难。"
        ], 
        "title": "旧京", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "风信番番付谬悠，閒庭开谢只供愁。", 
            "亦知轻命难酬顾，可奈同心不自由。", 
            "梦里楼台存息壤，尊前涕笑此鸿沟。", 
            "落红一片犹难惜，才尽蓬山第一流。"
        ], 
        "title": "落花简自玉", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "因循果决失原齐，惭愧钧天梦未迷。", 
            "万有一疏诚死罪，本难自信况天懠。", 
            "贯轮终欲师飞卫，守树何曾负跛奚。", 
            "岁月惊心三五过，衔杯安得醉如泥。"
        ], 
        "title": "五月十三日同韬庵年丈苏堪愔仲酒集", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "纯皇民事重坊庸，频对西山驻六龙。", 
            "一代池台忍芜废，百年树木尚葱茏。", 
            "出林亭敞凉宜夏，随锸泉生冻过冬。", 
            "人海如君能有几？忍寒来看雪中松。"
        ], 
        "title": "十一月十九日同濩斋钓鱼台看雪", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "故山一别十三春，犹有从游载酒人。", 
            "佳日池亭俨图画，昔年童冠尽缨绅。", 
            "纵观寒木须时栋，暂对清尊远世尘。", 
            "胜集金元遗迹在，如斯风义定谁伦？"
        ], 
        "title": "里中及门百三十二人谠集钓鱼台（辛酉，一九二一）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "耻同农圃较肥硗，休暇林泉乞把茅。", 
            "槁壤及今犹望泽，危枝何处得安巢？", 
            "不材老我输文木，共济须君愧苦匏。", 
            "啸傲名园春物足，看山倘更过西郊。"
        ], 
        "title": "次韵答周沈观", 
        "type": "律诗", 
        "yun": "肴"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "医学寰中久失传，西来圣手动回天。", 
            "感君深爱如亲属，起我沈疴亦宿缘。", 
            "一日几回劳听切，馀生无恙恣餐眠。", 
            "只惭衰朽留何用，孤负灵方与驻年。"
        ], 
        "title": "病起赋谢克礼医师君有声沪上前岁归与欧战近来京师始与余相识岂佛家所谓缘耶", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "笔耕代禄养衰亲，清白儿孙故耐贫。", 
            "三绝能为殊俗重，一瞑谁谓彼苍仁。", 
            "戴星力疾轻千里，品画来过欠五旬。", 
            "我为寿耄犹涕下，可堪老檗对萧晨？"
        ], 
        "title": "哀陈师曾", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "忠孝只凭一念愚，深闺荏弱竟捐躯。", 
            "少时礼教儿从父，辈起贞魂妇侍姑。", 
            "双节凛然宜有传，二门清绝并为儒。", 
            "从容引决原难事，多少须眉愧丈夫！"
        ], 
        "title": "叶烈妇挽辞林生皋女也绝粒殉婿其姑亦殉节者", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "三元甲子岁朝春，千岁犹难值此辰。", 
            "不合乾坤长板荡，却留皮骨老风尘。", 
            "桃虫世难操心苦，刍狗科名拜赐新。", 
            "早达晚成都梦呓，曾无毫末答君亲。"
        ], 
        "title": "甲子元日立春书感（甲子，一九二四）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "固知无补忍言归，微愿平生事事违。", 
            "好梦已随芳草远，旧人渐似曙星稀。", 
            "出门宿潦深盈尺，举目阴云黯四围。", 
            "失喜涉旬见颜色，病馀相视慰輖饥。"
        ], 
        "title": "次韵濩斋病后入直作", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "深房复幔护红芳，无那春风比虎狂。", 
            "照睡犹持通夜烛，乞阴虚爇彻天香。", 
            "画师百感成丝鬓，名友相怜尽断肠。", 
            "曾及盛年参彦会，禊辰频醉国花堂。"
        ], 
        "title": "和仁先词龛海棠（乙丑，一九二五）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "麻鞋相见并霜颠，回首闽山卅二年。", 
            "世以神州为博局，天留我辈看桑田。", 
            "衰迟未尽平生意，琐尾翻赢一觌缘。", 
            "何但黍离行道感，下车城郭已瞠然。"
        ], 
        "title": "秦子质来津奔问因同入都", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "羲轮不趁鲁戈回，万事人间总可哀。", 
            "未死宿心随墓草，何年残劫换池灰。", 
            "旧庐萧瑟空流叹，大陆疮痍正费才。", 
            "辽海茫茫华表鹤，尘沙满眼为谁来？"
        ], 
        "title": "过张忠武宅同愔仲徯园韵", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "人间何世更商声？忍死终思见太平。", 
            "丛菊再开非故土，迷阳弥望奈吾行。", 
            "桑田海水相更迭，蝉翼千钧有重轻。", 
            "一昨澄漪亭子上，西山犹对晚松明。"
        ], 
        "title": "次韵苏盦九日作", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "阴云如羃失重闉，遑问金明与玉津？", 
            "一昔风光如隔世，等閒会合不由人。", 
            "蛙声能禁民思汉？鹑首休疑帝赐秦。", 
            "城北城南何所住？知君肠断曲江春。"
        ], 
        "title": "次韵澹庵新正见怀（丙寅，一九二六）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "胄筵五日有恩光，江介仁风藉奉扬。", 
            "忧国万言逾痛哭，酬知一传剩循良。", 
            "家声忠孝须能继，祖德高曾未可忘。", 
            "敢信凉飙无再热？箧中留取亦甘棠。"
        ], 
        "title": "可庄直上斋端午赐扇其孙小尹得之求题", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "华发重来已堕颠，剩能传信说开天。", 
            "全输此局无终局，痛哭当年故少年。", 
            "成佛甘居灵运后，编诗忍溯义熙前？", 
            "流离与子何多日，蚁磨风轮任转旋。"
        ], 
        "title": "次韵答愔仲见题己酉后诗稿", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "垂暮居夷不自意，群吟社饮复君同。", 
            "昔贤胜集常兴感，小极浮生合养空。", 
            "领略风光诗卷里，消磨腰脚战声中。", 
            "众生苦厄何由度？多愧文殊省病翁。"
        ], 
        "title": "匏庵约于俟园修禊以腰疾未赴有诗见讯次和", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "笺天养艳思无涯，并海春寒特地加。", 
            "转绿隔年犹此树，啼红向曙不多花。", 
            "幽香自媚无人觉，结习全空到处家。", 
            "锦障商量好将护，楼前日日是风沙。"
        ], 
        "title": "次韵愔仲张园海棠", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "谁遣仙姿落海涯，孤根封殖若为加？", 
            "承平人尚吟宫锦，幽独天宜眷国花。", 
            "欲睡可能宵秉烛？无香犹使客忘家。", 
            "宜春苑在归何易，生怕边风起塞沙。"
        ], 
        "title": "再和愔仲张园海棠", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "正色霜台策治安，上游假节重陶桓。", 
            "残棋自乱宁堪覆？薄酒相陶且强欢。", 
            "重海不辞观日数，深春似为养花寒。", 
            "乾乾龙德无潜见，前席心知有责难。"
        ], 
        "title": "次韵病山布政", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "黄屋尧心本不期，诸酋自亦置如棋。", 
            "何辜世竟沦重劫，未死谁能刬积悲？", 
            "几日钧天馀恍惚，当时孤注固然疑。", 
            "一编传信烦追记，委折微君恐鲜知。"
        ], 
        "title": "次韵愔仲五月十三日公雨酒座感赋", 
        "type": "律诗", 
        "yun": "支"
    }, 
    {
        "author": "陈璟章", 
        "era": "清", 
        "subtype": null, 
        "text": [
            "清芬追义门，旧泽溯江水。", 
            "家风忠孝存，我祖尤杰士。", 
            "嗟予生已晚，未得亲杖几。", 
            "侧闻我父言，泪落难仰视。", 
            "我祖秉奇节，勋名耀青史。", 
            "虽云耀青史，赍恨何时已。", 
            "我祖少奇嶷，为学俗儒耻。", 
            "头角腾霄龙，诗书趋庭鲤。", 
            "静参象纬经，深探阴符旨。", 
            "清尘迈时哲，城府恶谲诡。", 
            "随官洛下来，壮怀摅万里。", 
            "文雄奈数奇，五下考功第。", 
            "蹉跎恐终老，弹冠为强仕。", 
            "献赋杜陵哀，捧檄毛生喜。", 
            "天马与神龙，未工奔走技。", 
            "翩然辞簪组，上堂亲甘瀡。", 
            "远望衡山云，乡思起江涘。", 
            "深夜仰观天，忽讶时事否。", 
            "烽燧象已形，四郊多战垒。", 
            "戎马忽仓皇，赤地痛如毁。", 
            "日日闻鬼哭，豺狼满城市。", 
            "励志思从戎，感时忽抚髀。", 
            "群盗弄潢池，寇氛近溱洧。", 
            "孤城累卵危，端赖中流砥。", 
            "天下承平久，武事尽废弛。", 
            "营屯细柳开，将军大树拟。", 
            "组练未成军，干戈遽连轨。", 
            "深入狐狸穴，逼迫莫能止。", 
            "千帐偃熊罴，四围突蛇豕。", 
            "金甲夜不脱，铁骑昏尽靡。", 
            "入齐利用矛，叱项怒裂眦。", 
            "月死阵云黑，沙暗刃光紫。", 
            "慷慨答君王，节义遗孙子。", 
            "痛哉平生心，马革何处是。", 
            "大节天地昭，川流与岳峙。", 
            "庙食垂千秋，帝德嘉奕世。", 
            "我父寻忠骸，虫沙迷旧址。", 
            "衣冠怆招魂，丹旐归桑梓。", 
            "著书虽等身，皆共尘沙委。", 
            "钱刀谱汉法，韬钤述戚氏。", 
            "只馀怀友诗，丛残三四纸。", 
            "父也表泷阡，涕泣颡有泚。", 
            "小子梼昧材，祖武难绳美。", 
            "方今切隐忧，养痈酿奸宄。", 
            "浮云变苍狗，寒山出青兕。", 
            "谁能作霖雨，几处呼庚癸。", 
            "哲人既已遥，国事嗟何裨。", 
            "我乏班谢才，祖德讵可纪。", 
            "嵩山自巍巍，河流自瀰瀰。", 
            "翘首瞻松楸，谁与荐兰芷。"
        ], 
        "title": "亳州哀诗五十韵", 
        "type": "古风", 
        "yun": null
    }, 
    {
        "author": "陈璟章", 
        "era": "清", 
        "subtype": null, 
        "text": [
            "行李正仓皇，奄忽梦君至。", 
            "执手苦匆卒，未尽平生意。", 
            "人生本如梦，此梦良非易。", 
            "豪气干云霄，壮怀幸未坠。", 
            "书来梦亦同，诚哉此同志。", 
            "短什见深情，毋乃太憔悴。", 
            "丈夫挺傲骨，岂为世所累。", 
            "悠悠今日欢，遑问他年事。"
        ], 
        "title": "梦醅仲即答其见梦之作用杜甫梦李白韵", 
        "type": "古风", 
        "yun": "寘"
    }, 
    {
        "author": "陈璟章", 
        "era": "清", 
        "subtype": null, 
        "text": [
            "日明照新竹，苍翠成琅玕。", 
            "竹间惊宿鸟，飞入白云端。", 
            "云端高万里，应怯天风寒。", 
            "寒风尚可持，此去路漫漫。", 
            "想君对清夜，思我坐愁叹。", 
            "愁叹亦何益，凄恻中心醉。"
        ], 
        "title": "别淮上诸故人 其二", 
        "type": "古风", 
        "yun": null
    }, 
    {
        "author": "陈璟章", 
        "era": "清", 
        "subtype": null, 
        "text": [
            "我今涉波涛，远适蛟龙窟。", 
            "秋风动地来，独眺长安月。", 
            "长安众才薮，冠带阗金阙。", 
            "自无千里技，恐终致竭蹶。", 
            "出门何所求，仰天空咄咄。", 
            "亦知与俗违，谁能换傲骨。", 
            "虽非玉求沽，敢令车无軏。", 
            "愿君迈前修，芳华易销歇。", 
            "思君若痼疾，魂梦时飞越。", 
            "耿耿万里心，相思成白发。"
        ], 
        "title": "别淮上诸故人 其三", 
        "type": "古风", 
        "yun": "月"
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "一夜东风，雨霏烟淡催芳草。", 
            "春光渐好。", 
            "红杏枝头早。", 
            "燕子归来，香径芹泥小。", 
            "营巢了。", 
            "画梁晴晓。", 
            "对语呢喃巧。"
        ], 
        "title": "点绛唇 题便面杏花燕子（见《众香词》）", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "妆晚云鬟短短梳。", 
            "小庭凉胜碧窗多。", 
            "摘来娇瓣簇轻罗。", 
            "夜月捣残红玉杵，春纤并缀紫珊瑚。", 
            "试簪茉莉点猩无。"
        ], 
        "title": "浣溪沙 金凤花", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "芦花漾白波浪浅。秋鸿斜带秋云展。", 
            "竹里隐茅堂。篱边晚菊黄。", 
            "野烟添树色。叶叶红如拭。", 
            "处处砻歌声。霜清月倍明。"
        ], 
        "title": "菩萨蛮 秋溪返棹", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "春深庭院浓荫绿。翩跹巧幻芳蕤簇。", 
            "娇瓣染轻黄。檀须逗粉妆。", 
            "蝶疑双宿影。梦入幽香稳。", 
            "花作并头开。盈盈绕露台。"
        ], 
        "title": "菩萨蛮 咏蛱蝶花上蛱蝶", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "金风作意碾琼英。", 
            "点缀满秋庭。", 
            "石畔娟娟，花边冉冉，月底亭亭。", 
            "绿云堆上■残雪，常共露华擎。", 
            "惹袂偏香，簪鬟多韵，堕地无声。"
        ], 
        "title": "眼儿媚 玉簪花", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "暖翠浮烟，寒泉漱玉。", 
            "依稀樵径松阴曲。", 
            "白云深处有人家，一声短笛归黄犊。", 
            "远嶂栖霞，晴溪泛绿。", 
            "小桥垂柳纶竿独。", 
            "柴门半启掩疏篱，落花阵阵飞茅屋。"
        ], 
        "title": "踏莎行 题画", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "妩媚风光须掩映，琼轩画舫朱楼。", 
            "湘波荡漾翠波流。", 
            "祗怜妨燕子，常捲上金钩。", 
            "宛罥游丝粘弱絮，最相宜、烛影红幽。", 
            "藏宜仿佛暗香浮。", 
            "月分千片雪，雨隔一重秋。"
        ], 
        "title": "临江仙 咏帘", 
        "type": "词", 
        "yun": "尤"
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "夜半空阶细雨。", 
            "牵引出、千思万虑。", 
            "尘满空厨，烟虚瘦突，巧妇难将字煮。", 
            "几声琼语。", 
            "如向我、愁人悲诉。", 
            "庭竹飕飕碧聚。", 
            "幽草助愁难去。", 
            "未补敝裘，穿残破絮，还在子钱家住。", 
            "萍踪何处。", 
            "恨不向、西风化羽。"
        ], 
        "title": "剔银灯 夜雨", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "劲骨天成，又恰遇、劫馀时候。", 
            "经几多、涛惊浪怒，风狂雨骤。", 
            "侠概自夸巾帼少，高怀肯让须眉有。", 
            "耐冰霜，六十四回春，人依旧。", 
            "强与健，凭天佑。", 
            "富与贵，谁能久。", 
            "更柏叶添香，梅花酿酒。", 
            "稚子庭前斑戏彩，老亲堂上庞眉寿。", 
            "听风雷，早动蛰龙孙，欢春昼。"
        ], 
        "title": "满江红 甲寅春日雪窗书怀", 
        "type": "词", 
        "yun": null
    }, 
    {
        "author": "陈璘（兰修）", 
        "era": "清", 
        "subtype": null, 
        "text": [
            "红绽葵榴，翠添榆柳，佳节喜遇新晴。", 
            "清幽池馆，一棹小舟轻。", 
            "坐看新荷泛水，蓦忽地、娇啭流莺。", 
            "间关舌，醒人心目，欲去又迟行。", 
            "喧声。", 
            "来隔浦，龙舟竞渡，锦夺标争。", 
            "看时妆艳丽，画舫鲜明。", 
            "追想当年此景，西子湖、泣荐离觥。", 
            "伤心事，沉湘殉粤，今古恨难平。"
        ], 
        "title": "满庭芳 丁巳端阳过春晖阁述怀", 
        "type": "词", 
        "yun": "庚"
    }, 
    {
        "author": "陈璔", 
        "era": "清", 
        "subtype": "七言绝句", 
        "text": [
            "白云红叶冷萧林，初地人生出世心。", 
            "最是夕阳烟树暝，磬声遥在半山阴。"
        ], 
        "title": "题水峪寺", 
        "type": "绝句", 
        "yun": "侵"
    }, 
    {
        "author": "陈獬", 
        "era": "清", 
        "subtype": "五言律诗", 
        "text": [
            "反侧复反侧，旅夜何漫漫。", 
            "薄酒不成醉，愁怀难暂宽。", 
            "夜寒镫影瘦，霜落雁声乾。", 
            "一片平湖月，年年客里看。"
        ], 
        "title": "舟次高良涧", 
        "type": "律诗", 
        "yun": "寒"
    }, 
    {
        "author": "陈洵", 
        "era": "清", 
        "subtype": null, 
        "text": [
            "风怀销未尽。", 
            "又帘栊新妆，漫吟花信。", 
            "静日闲门，驻风华依旧，好春宜趁。", 
            "唤起娉婷，应为斗、新词娇韵。", 
            "自照溪奁，重拂燕支，翠尊潜近。", 
            "心事黄昏牵引。", 
            "写艳曲江南，故宫遗恨。", 
            "淡泊重来，算自然孤寐，寤歌随分。", 
            "掩抑红情，谁更念、玉箫凄损。", 
            "料东风不管，清寒拼忍。"
        ], 
        "title": "三姝媚 午窗假寐，姬人为供给红梅枝，既觉始见之，时得彊村翁寄词，有“风怀销尽”语，遂下一转语作我发端", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "王风委草，骚赋怨兰，危弦思苦谁说。", 
            "坐对素秋摇落。", 
            "芳菲与鹈鴂。", 
            "吟壶永、双练发。", 
            "悄未觉，翠销红歇。", 
            "镇闲写，解带披襟，满座香发。", 
            "长恨付梨园，似锦湖山，南渡最凄咽。", 
            "况是泪枯啼宇，冬青更愁绝。", 
            "斜阳事，人世别。", 
            "怎料理、此间情切。", 
            "画图展、后视如今，何处风月。"
        ], 
        "title": "应天长 庚午秋，谒彊村翁沪上，日坐思悲阁谈词，吴湖帆为图以张之。赋此报湖帆，并索翁和", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "闲梦东篱，凄绝素心，暝色相携高处。", 
            "残照翠微，旧月黄昏，佳约有时风雨。", 
            "漫惜多阴，知道是、秋光谁主。", 
            "凝伫。", 
            "曾旧识江山，看人无语。", 
            "还喜身健登临，且随分清尊，慰秋良苦。", 
            "漉巾爱酒，岸帻簪花，商略较谁风度。", 
            "尽日停云，休更忆、昔年亲故。", 
            "迟暮。", 
            "须料理、幽居词赋。"
        ], 
        "title": "宴山亭 辛未九日，与风余诸子风雨登高", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "看人如此溪山，等闲消与填词老。", 
            "流尘换镜，天风吹籁，危阑自好。", 
            "南渡斜阳，东篱旧月，古今怀抱。", 
            "算承平去尽，笙歌梦里，浑昨日、非年少。", 
            "金粉旗亭谢了。", 
            "剩伤心、紫霞凄调。", 
            "新绡故素，啼红泫碧，不成春笑。", 
            "湖水湖烟，余情分付，又随风渺。", 
            "望千秋、洒泪同时，怅断掩霜花稿。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "水楼闲事了。", 
            "忍回睇，问斜阳。", 
            "但烟柳危阑，山芜故径，阅尽繁霜。", 
            "沧江悄然卧晚，听中兴、琶笛换伊凉。", 
            "一瞑随尘万古，白云今是何乡。", 
            "相望。", 
            "天海共苔苍。", 
            "弦敛赏音亡。", 
            "剩岁寒心素，方怜同抱，遽泣孤芳。", 
            "难忘。", 
            "语秋雁旅，泊哀弦危柱暂成行。", 
            "泪尽江湖断眼，马塍花为谁香。"
        ], 
        "title": "木兰花慢 岁暮闻彊村翁即世，赋此寄哀", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "野亭惯为寻春到。", 
            "刻意怜春春太早。", 
            "今年方喜见春迟，往事悠悠来暗抱。", 
            "酒阑无奈花仍好。", 
            "醉里不知人已老。", 
            "尊前日日愿花娇，花若长红人合少。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "仄径花余，融泥燕后。", 
            "佳期绿草仍携手。", 
            "楼台梦迹尽分明，朝朝暮暮添时候。", 
            "美酒千钟，新诗几首。", 
            "寻思此外都无有。", 
            "浮生若只要春欢，春愁却遣谁消受。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "飞花似梦。", 
            "恰趁清歌送。", 
            "蜡炬灰枯流泪冻。", 
            "长是玉箫珍重。", 
            "归来依旧安眠。", 
            "有情分付尊前。", 
            "小小占人怀抱，念奴不识开元。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "一春闲过。", 
            "茂苑深深锁。", 
            "白石清泉容伴我。", 
            "料理睡余茶课。", 
            "清晨谢了遨头。", 
            "斜阳离梦中洲。", 
            "应为老来筋力，不成故国登楼。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "柳色西风，荷声伏雨。", 
            "清秋潇洒催阑暑。", 
            "回廊曲槛自逡巡，良辰美景从来去。", 
            "旧宿鸥飞，新巢燕语。", 
            "楼台深锁疑无主。", 
            "人间衰谢正关情，一声邻笛山川暮。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "千村荆杞，待看春何处。", 
            "一笑相逢去无语。", 
            "爱东皋数亩栽点桑麻，花更好、只合将家且住。", 
            "对花三叹息，开谢无端，过眼红芳竟谁主。", 
            "未要似仙源，流水东风，人间事、年年来去。", 
            "但唤取、娇莺与流连，便不是比邻，也成知故。"
        ], 
        "title": "洞仙歌 下茅乡看桃花，课有拟卜居者", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "人生离合似萍蓬。", 
            "时节苦匆匆。", 
            "年年寒食空相忆，今年见、蜡烛光融。", 
            "往事山河梦里，高谈风雨声中。", 
            "承平冉冉逐孤鸿。", 
            "天阔更无踪。", 
            "相携便作佳期看，亲知面、也算遭逢。", 
            "几点飞花门巷，依然故国东风。"
        ], 
        "title": "风入松", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "金粉南朝，楚香衰谢无人赋。", 
            "等闲一顾。", 
            "怎与论心素。", 
            "小小眉楼，不解离忧古。", 
            "轻烟傅。", 
            "细风斜露。", 
            "欲托微波语。"
        ], 
        "title": "点绛唇 顾横波画兰卷", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "画里相逢，可能似我填词处。", 
            "故人先许。", 
            "兼要新题句。", 
            "便理闲身，怎理闲心绪。", 
            "因循误。", 
            "岁来年去。", 
            "不是当时语。"
        ], 
        "title": "点绛唇 潘致中为余作填词图便面，云以博海绡一小词。迨词成，去致中之没五年矣", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "江山如此。", 
            "多少人间事。", 
            "绿酒高堂欢彩戏。", 
            "以外般般无味。", 
            "闲居即目多佳。", 
            "良辰尽入余怀。", 
            "看取四时图画，天然不用安排。"
        ], 
        "title": "清平乐 为余越园题归砚娱亲图", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "腊鼓年年，旧家乐事宜朋酒。", 
            "放梅舒柳。", 
            "尽与闲消受。", 
            "斟酌良辰，又说坡仙寿。", 
            "天长久。", 
            "画中携手。", 
            "多少平生旧。"
        ], 
        "title": "点绛唇 题准园寿苏图", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "西风初劝新凉味，人情故乡先好。", 
            "俊赏山泉，清斋露蔌，差拟吴莼同调。", 
            "花间梦晓。", 
            "尚依约平生，旧时啼鸟。", 
            "笑语相携，共承平世两年少。", 
            "春华容易过眼，畅秋随分赏，心素才表。", 
            "暮雨留尊，重阳趁菊，须觅宜霜林沼。", 
            "江流未了。", 
            "更休说关河，去来残照。", 
            "但有垆边，岁寒堪共保。"
        ], 
        "title": "齐天乐 瑑青归自旧京，过从甚欢，秋原联步，极意吟赏，垆边得句，聊写余情", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "所思何极。", 
            "嗟佳人误约，更无消息。", 
            "待寄陇、亲折庭梅，怕凄断管春，未禁遥驿。", 
            "暮雪归鸿，暗愁尽、玉关行色。", 
            "又高寒望彻。", 
            "把酒问天，是何年夕。", 
            "花边记吟短笛。", 
            "间铮琮韵玉，歌和泉石。", 
            "信自有、相赏生平，但一壑一丘，怎论胸臆。", 
            "梦里佳期，拼旧日、风流无觅。", 
            "算从来、念君念我，也应鬓白。"
        ], 
        "title": "解连环 读庞德公、司马德操传记，眷然有怀。时庭梅盛开，寒香袭人，绕树激吟，切声依黯，词成，亦不知所言何谓也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "岁来年去匆匆，闭门我只如常过。", 
            "琴书送日，壶觞趁夕，有时闲坐。", 
            "遐想羲农，偶题甲子，自歌谁和。", 
            "算风怀未减，芳菲一点，撩人又、钗头朵。", 
            "经眼物华依旧，恁看看、尽情无那。", 
            "朦胧心事，丁东漏瑟，迷离灯火。", 
            "明日新年，春须还我。", 
            "待从头、细把欢悰重理，怕佳期左。"
        ], 
        "title": "水龙吟 丁丑除夕", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "承平旧馆。", 
            "少日和天远。", 
            "欢梦匆匆容易断。", 
            "芳草夕阳寻遍。", 
            "几回说与登临。", 
            "朅来不绝余心。", 
            "故国百年人事，当时直到如今。"
        ], 
        "title": "清平乐 题珠湄尘影图", 
        "type": "词", 
        "yun": null
    }, 
    {
        "author": "陈澧", 
        "era": "清", 
        "subtype": null, 
        "text": [
            "倦游谙尽江湖味，孤篷又眠秋雨。", 
            "碎点飘镫，繁声落枕，乡梦更无寻处。", 
            "幽蛩不语，只断苇荒芦，乱垂烟渚。", 
            "一夜潇潇，恼人最是绕堤树。", 
            "清吟此时正苦。", 
            "渐寒生竹簟，秋意如许。", 
            "古驿疏更，危滩急溜，并作天涯离绪。", 
            "归期又误。", 
            "望庾岭模糊，湿云无数。", 
            "镜里明朝，定添霜几缕。"
        ], 
        "title": "齐天乐 十八滩舟中夜雨", 
        "type": "词", 
        "yun": null
    }, 
    {
        "author": "陈樽", 
        "era": "清", 
        "subtype": null, 
        "text": [
            "独桑代作鼓，剥取鼍皮蒙。", 
            "远从炎汉末，留驾梵王宫。", 
            "忆昔丧乱初，群雄相交攻。", 
            "阵云迷夏口，烽火照江东。", 
            "艰难百战余，冀以树丰功。", 
            "如何逞淫奢，霸业转蒿蓬。", 
            "萧条金粟山，台殿何穹隆。", 
            "六时闻梵放，万虑息虚空。", 
            "渊渊斋时鼓，间兹清夜钟。", 
            "空堂但一振，吼怒惊罴熊。", 
            "昔作三军气，今伴佛镫红。", 
            "世谛有时尽，净业无时穷。", 
            "怀哉阅尘劫，谁复论英雄。"
        ], 
        "title": "金粟寺观孙吴战鼓同马三（纬云）吾四（祖望）赋", 
        "type": "古风", 
        "yun": null
    }, 
    {
        "author": "陈樽", 
        "era": "清", 
        "subtype": null, 
        "text": [
            "少小性顽劣，不知父母恩。", 
            "稍长事功名，温凊忘晨昏。", 
            "百骸俱强健，寒衣而饥餐。", 
            "一朝试保赤，始觉劳心魂。", 
            "啼时候眠食，卧时察寒暄。", 
            "一日三摩挲，身去心终存。", 
            "忆昔孩提日，辛苦亲不言。", 
            "我今幸生子，亲又喜抱孙。", 
            "遑论门户托，且冀宗祧蕃。", 
            "得孙甚得子，重复劳双亲。", 
            "双亲今白发，甘旨无兼珍。", 
            "仰事堂上亲，俯育怀中人。", 
            "一身转中立，俯仰余悲辛。"
        ], 
        "title": "生子", 
        "type": "古风", 
        "yun": null
    }, 
    {
        "author": "陈暻雯", 
        "era": "清", 
        "subtype": "七言律诗", 
        "text": [
            "晴川曲曲抱沙堤，岸柳依依远近齐。", 
            "山色欲开疏雨外，夕阳多在乱峰西。", 
            "舟前波浪河流驶，望里烟岚鲁树低。", 
            "作客乘春何处往，故乡曾否息征鼙。"
        ], 
        "title": "舟行", 
        "type": "律诗", 
        "yun": "齐"
    }, 
    {
        "author": "陈樽", 
        "era": "清", 
        "subtype": "七言律诗", 
        "text": [
            "轻云垂野弄春愁，细柳含烟滞客辀。", 
            "乱后射书多慷慨，酒酣灭烛亦风流。", 
            "一时经济思张镐，终古功名忆马周。", 
            "明日谷城山下路，瓣香应复吊留侯。"
        ], 
        "title": "茌平怀古", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "群盗连山苦未平，几回痛哭募乡兵。", 
            "千金散尽供奔走，万劫逃来更死生。", 
            "请援无人空断指，倒戈有约误同盟。", 
            "昨朝骨肉今仇敌，如此人心绝可惊。"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "络绎军书日夕驰，风云惨淡捲旌旗。", 
            "一身报国唯存胆，万口由人任剥皮。", 
            "焚掠连村生气促，惊呼到处哭声悲。", 
            "关山举目无相识，欲避豺狼更倚谁！"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其二", 
        "type": "律诗", 
        "yun": "支"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "袒臂呼来近万人，谁知一败等灰尘。", 
            "争功不少熊罴将，悬赏偏求虮虱臣。", 
            "且喜妻贤能誓死，却缘母在未捐身。", 
            "潸然独步空山里，无食无眠已浃旬。"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其三", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "纷粉怒骂总由他，兄弟三人聚一窠。", 
            "鸡犬乱鸣疑贼至，虫蛇共处齧身多。", 
            "孤臣力尽唯拚死，同辈机深转议和。", 
            "到底未除圭角气，夜深还自赋荆轲。"
        ], 
        "title": "祭旗后一日，六保背约，纵匪反噬，燬陷义庄无数，独山顶一带尚守前盟；予一家四散，几遭阖门之祸，在重（此组诗又载陈汉光《台湾诗录》）围中沥血成咏 其四", 
        "type": "律诗", 
        "yun": "歌"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "问天咄咄首频搔，学走空山日一遭。", 
            "壮岁功名轻马革，此时性命等鸿毛。", 
            "不求闻达安吾拙，能报干戈让世豪。", 
            "且向村翁分半亩，自将种菜教儿曹。"
        ], 
        "title": "种菜", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "摐金伐鼓战方酣，何处飞来纸一函。", 
            "豺虎悲君投有北，鲲鹏劝我共图南。", 
            "山川计远言难尽，家国忧深意尚含。", 
            "为告奇兵天外至，月中捷信定连三。"
        ], 
        "title": "围中得石庄书，却寄", 
        "type": "律诗", 
        "yun": "覃"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "仓皇书记孰堪亲，草泽今来刘道民。", 
            "白首参军刚草檄，青衿报国竟捐身。", 
            "十年落拓无知己，一死从容绝可人。", 
            "引颈衔须犹骂贼，胶庠正气未沉沦。"
        ], 
        "title": "殉难三烈诗 其一 廖秉钧", 
        "type": "律诗", 
        "yun": "真"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "独从境外建旌旄，格斗连山血溅袍。", 
            "张嵊一门都鬼录，缪彤诸弟尽人豪。", 
            "通夷助我军犹壮，骂贼怜君气不挠。", 
            "何日归元亲舐舌，愁云望断斗门高。"
        ], 
        "title": "殉难三烈诗 其二 陈再裕", 
        "type": "律诗", 
        "yun": "豪"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "草野何曾计立功，投锄荷芟亦从戎；", 
            "身经俎醢心弥赤，死别妻孥泪不红。", 
            "两载乱离忧患里，一家缧绁战争中。", 
            "伤心八口归何日，鬼啸狨啼恨未穷。"
        ], 
        "title": "殉难三烈诗 其三 陈耀山", 
        "type": "律诗", 
        "yun": "东"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "谁提长剑斩杨么，一旅居然破峒苗。", 
            "扫尽欃枪归浩劫，筑成京观不终朝。", 
            "人因战苦酬神助，我为俘多乞命饶。", 
            "寄语先声如破竹，乘劳须趁马蹄骄。"
        ], 
        "title": "六月十八日大战浊水，擒贼帅一名、斩首（此诗又载陈汉光《台湾诗录》）百级", 
        "type": "律诗", 
        "yun": "萧"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "狼奔豕突遍乡闾，几度思君泪满裾。", 
            "两载离乡分手后，万金酬士破家初。", 
            "身非食肉工谋国，志不图功少上书。", 
            "今日相逢倍惆怅，头须白尽为军储。"
        ], 
        "title": "南投喜晤邱石庄", 
        "type": "律诗", 
        "yun": "鱼"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "学书学剑两无成，投笔今朝为请缨。", 
            "万苦备尝增忍性，百年多累误虚名。", 
            "恩仇未报家先破，贫病交侵命已轻。", 
            "知被下车冯妇笑，短衣缚裤逐人行。"
        ], 
        "title": "孤愤 其一", 
        "type": "律诗", 
        "yun": "庚"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "纷纷肉食总无谋，议抚招降半不酬。", 
            "鼙鼓惊心犹昨日，河山转眼又三秋。", 
            "谈来战伐人皆勇，说到流亡我尚愁。", 
            "卜式家财逾十万，输将已罄漫徵求。"
        ], 
        "title": "孤愤 其二", 
        "type": "律诗", 
        "yun": "尤"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "风鹤经时喘未苏，飘零一剑寄长途。", 
            "年华荏苒髀生肉，戎马消磨颔有须。", 
            "每过贼营愁吠狗，常随俗忌怕闻乌。", 
            "海滨耆旧凋残尽，谁向黄公问酒炉？"
        ], 
        "title": "孤愤 其三", 
        "type": "律诗", 
        "yun": "虞"
    }, 
    {
        "author": "陈肇兴", 
        "era": "清", 
        "subtype": "七言律诗", 
        "text": [
            "鼙鼓连朝响未残，军中犹自著儒冠。", 
            "师因累捷威声壮，民为初降号令宽。", 
            "几处负隅犹拒命，频年杀贼不逢官。", 
            "元戎谁有书生胆，凿险缒幽路百盘。"
        ], 
        "title": "克复林圯埔，在军中偶（此诗又载陈汉光《台湾诗录》）兴", 
        "type": "律诗", 
        "yun": "寒"
    }, 
    {
        "author": "陈澧", 
        "era": "清", 
        "subtype": null, 
        "text": [
            "先师程侍郎，雄文兼硕儒。", 
            "肯于侍坐间，问我读何书。", 
            "我以《汉书》对，又问读何如。", 
            "我言性善忘，读过几如无。", 
            "师言不在记，记诵学乃粗。", 
            "岂欲摘隽语，以资词赋欤。", 
            "汉室之兴衰，班史之规模。", 
            "读之能识此，乃为握其枢。", 
            "廿年记师说，书以置座隅。"
        ], 
        "title": "感旧", 
        "type": "古风", 
        "yun": null
    }, 
    {
        "author": "陈震曜", 
        "era": "清", 
        "subtype": "五言律诗", 
        "text": [
            "太史占星聚，元方启梦熊。", 
            "三春欣岳降，五世庆闾充。", 
            "自顾惭痴叔，相期惜养蒙。", 
            "昂昂千里骥，仲举此神童。"
        ], 
        "title": "贺握卿兄桐月举第一子", 
        "type": "律诗", 
        "yun": "东"
    }, 
    {
        "author": "陈澧", 
        "era": "清", 
        "subtype": "五言律诗", 
        "text": [
            "桂海奇才出，英锋不可当。", 
            "问年甫终机，读史似钱王。", 
            "虎气必腾上，言谈宜善藏。", 
            "参天二千尺，浑不露文章。"
        ], 
        "title": "赠于晦若", 
        "type": "律诗", 
        "yun": "阳"
    }, 
    {
        "author": "陈澧", 
        "era": "清", 
        "subtype": "五言律诗", 
        "text": [
            "拈出五色笔，齐开百种花。", 
            "喧之沧海日，烂若赤城霞。", 
            "草木谁能状，诗书信有华。", 
            "骚坛推巨手，莫认画师家。"
        ], 
        "title": "题潘鸿轩茂才百花卷", 
        "type": "律诗", 
        "yun": "麻"
    }, 
    {
        "author": "陈澧", 
        "era": "清", 
        "subtype": "七言律诗", 
        "text": [
            "中秋一醉不嫌迟，莫负今宵把酒卮。", 
            "人有幽怀爱深夜，天将明月答新诗。", 
            "四山雨气全成水，一桁楼阴倒入池。", 
            "野鹤间鸥都睡了，此时清兴有谁知。"
        ], 
        "title": "秋夜即事", 
        "type": "律诗", 
        "yun": "支"
    }, 
    {
        "author": "陈璟章", 
        "era": "清", 
        "subtype": "五言排律", 
        "text": [
            "浮云黯长天，我今与子别。", 
            "执手噤无声，悲哉此决绝。", 
            "岂曰不重来，世事渺难说。", 
            "悠悠燕云高，汤汤淮水咽。", 
            "行矣复何言，肝肠为寸裂。", 
            "寄语世间人，何必衷肠热。"
        ], 
        "title": "别淮上诸故人 其一", 
        "type": "排律", 
        "yun": "屑"
    }, 
    {
        "author": "陈璟章", 
        "era": "清", 
        "subtype": "五言律诗", 
        "text": [
            "未卜天公意，斯人久折磨。", 
            "有家谁可寄，无地放狂歌。", 
            "关塞凝残月，潇湘咽去波。", 
            "两年书始达，伸纸涕滂沱。"
        ], 
        "title": "感事赠周醅仲并忆湘人 其一", 
        "type": "律诗", 
        "yun": "歌"
    }, 
    {
        "author": "陈璟章", 
        "era": "清", 
        "subtype": "五言律诗", 
        "text": [
            "定远思投笔，终军欲请缨。", 
            "登楼愧家世，闭户负平生。", 
            "鲁酒三蕉醉，吴钩半夜鸣。", 
            "良朋容我傲，起看斗牛横。"
        ], 
        "title": "感事赠周醅仲并忆湘人 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "危世龙钟百祟侵，青霞奇意竟销沉。", 
            "不妨迂谬残生累，为有芳菲一往心。", 
            "劫后相逢翻似赘，灰馀伤逝更难任。", 
            "草衣遗稿须珍重，免污嗟来俗子金。"
        ], 
        "title": "挽李子申", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "贪天已罪况居奇，辛苦弥缝敢息机。", 
            "肝胆何缘分楚越，云龙从古赖凭依。", 
            "食笾卧席从捐弃，奇计常谈谁是非。", 
            "傅德保身廿年事，临歧郑重更沾衣。"
        ], 
        "title": "将之大连留别韬庵年丈", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "冷月凄烟笼海津，绛云飞拥下天人。", 
            "夷犹正则神灵接，际遇冬郎涕泪新。", 
            "坐近椒堂真似梦，恩涵沧海欲无身。", 
            "仙凡荣菀都无择，断断惟思一个臣。"
        ], 
        "title": "舟中", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "强邻假翮盛文公，何恤胼劳与后中。", 
            "志决艰辛原不悔，居深情伪故难穷。", 
            "贪天功有之推耻，投璧心能咎犯同。", 
            "自古君难臣不易，漫誇返国倚西戎。"
        ], 
        "title": "假翮", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "相思徒抱千回意，契阔曾无一纸书。", 
            "深语恐妨忧国病，漫言还苦致情疏。", 
            "颠风挟海为呼啸，密雪穿帷废扫除。", 
            "此际忍寒愁不寐，知君北望更踌躇。"
        ], 
        "title": "雪夜寄潜楼", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "垂天云荡北溟宽，际海琼瑶许并看。", 
            "大树飘零银雁失，明珠破碎玉龙寒。", 
            "未悬晓镜啼嚬误，徒损春心去住难。", 
            "葵藿倾阳宁忍诀，还凭澒洞写忧端。"
        ], 
        "title": "和愔仲雪诗", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "梦稳蒲团忘岁年，无端宝燄玉炉然。", 
            "尽将心地填愁地，直破禅天入帝天。", 
            "怨诉湘弦闻凤语，香留密札篆龙涎。", 
            "如何珥笔瀛洲客，寒甚惟将雪命篇。"
        ], 
        "title": "诵愔仲雪诗漫成", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "际海飞英昔共看，今来无雪更奇寒。", 
            "灯回榻埽前尘在，岁晚楼空客思单。", 
            "远去孤臣伤面豆，资行豪纪辱盘餐。", 
            "云波诙诡歧途里，谁识千钧弯发难。"
        ], 
        "title": "重至大连寄愔仲", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "朝乌随日至天涯，屋小真疑斗犯槎。", 
            "黄道紫宸韩惺梦，青峰野水叠山家。", 
            "苍凉独起看残月，烂漫何心赋晚霞。", 
            "惆怅寒梅窘盆盎，隔年犹有未开花。"
        ], 
        "title": "朝乌", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不记东华火树然，琼楼出入自疑仙。", 
            "明灯海上无双夜，皓月人间第一圆。", 
            "报国投艰知力薄，离家赐食感恩偏。", 
            "高寒风味殊尘世，但少梅花伴不眠。"
        ], 
        "title": "元夕", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "主忧臣辱分何辞，温语真成入骨悲。", 
            "敢向天恩论去就，难从羿彀较安危。", 
            "千穷更作千年调，五十仍馀五岁衰。", 
            "海碧峰青独立处，此生冷暖自应知。"
        ], 
        "title": "温语", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "彩殿崇隆曙色侵，全将晖丽压萧森。", 
            "迁莺贺燕纷时栋，喝道笼街簇羽林。", 
            "入幕客卿翻济济，布金供帐夥沉沉。", 
            "地衣堆锦花含笑，辛螫谁知圣主心。"
        ], 
        "title": "二月二日", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "拚将忽忽送骎骎，愁见纱窗曙色侵。", 
            "孤念欲穷天地憾，劳生犹炯旦明心。", 
            "残釭半燄容飘瞥，瘁竹寒花有照临。", 
            "欲变危机须果决，谁将感激易沉吟。"
        ], 
        "title": "曙色", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "便欲人间第一誇，最难正色似丹砂。", 
            "丰容宜作平章瑞，奇丽偏归稳重花。", 
            "窗几有情留晚照，丹青难写是朝霞。", 
            "一春风雨销除尽，寂寞东阳带眼差。"
        ], 
        "title": "赋正红芍药", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "万红飘尽出严妆，一盏悲春作道场。", 
            "犹有风神掩姚魏，可堪憔悴是姬姜。", 
            "全抛花信酬深色，乍满秾思得断肠。", 
            "赢我相看自初好，不辞销骨送年芳。"
        ], 
        "title": "芍药谢后作", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "劳生念念馀尘土，笑口为君说鄮山。", 
            "睡起随参香殿上，饭馀无事古松间。", 
            "寒宵雪密茶初熟，精舍兰开衲未还。", 
            "无用苓蔘治幽痗，深心回向一开颜。"
        ], 
        "title": "与啸麓谈鄮山阿育王寺之胜啸麓为之神往有诗余更和之", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "蛮触鸡虫事等閒，重来雪尽见青山。", 
            "忽然心寄云生处，可羡鸥忘浪激间。", 
            "才薄自知邀眷过，术疏始觉致身艰。", 
            "百年变绝须臾事，漫遣旁人录启颜。"
        ], 
        "title": "重至大连", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "故人兄弟得连床，强半征鸿聚作行。", 
            "分得开颜忘戚戚，因何失志转伥伥。", 
            "閒行不碍荒园小，旅食惟知白日长。", 
            "学道无成世缘减，欲凭何事掩悲凉。"
        ], 
        "title": "来长春寓葵园中同住为苕雪夬庵及农先识先灼先弟君适表侄儿子邦直", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "梦断残宵宿雨收，閒怀清冷恰无愁。", 
            "林通月色微疑曙，院绝虫声自觉秋。", 
            "不竞温凉吟羽扇，解危腰领忆羊裘。", 
            "屏除闻见齐喧寂，谁识沧波不系舟。"
        ], 
        "title": "梦断", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "往来思想任腾腾，已證禅天第一乘。", 
            "康济自家馀瀹茗，昭明一室且回灯。", 
            "晨趋却曲门多客，夜入萧寥院似僧。", 
            "咫尺不殊心境异，懒将公案问南能。"
        ], 
        "title": "夜起", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "君昔登朝我已归，同徵不出愧先几。", 
            "何期周道伤行迈，却共旄邱赋式微。", 
            "兵火馀生艰会合，沧桑百感托芳菲。", 
            "啸翁自校蘋洲谱，失笑诗王羡古稀。"
        ], 
        "title": "赠朱古微侍郎 其一", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "廷辨东朝为动容，无端宫阙起兵烽。", 
            "开天遗事应能说，龙比当年幸未从。", 
            "寒日忍闻邻舍笛？晓霜犹梦早朝钟。", 
            "淞滨一昨奎章降，省及寅清旧秩宗。"
        ], 
        "title": "赠朱古微侍郎 其二", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "商飙又拂鬓蓬来，林薄萧寥起百哀。", 
            "异地得朋聊可醉，残年能赋本非才。", 
            "中原羹沸民谁主？旷野弦歌俗且猜。", 
            "有弟故山方伫立，烽烟南望首频回。"
        ], 
        "title": "九日李氏园次苏盦韵", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "裂帛湖淤半苇蒋，一墩幽事擅林塘。", 
            "日移塔影垂岩树，风送泉声出苑墙。", 
            "行乐就窝元取适，买邻卜筑肯争光？", 
            "西山园籞纷攘据，养志兹焉见义方。"
        ], 
        "title": "芝南父子招游自青榭新筑在玉泉山下", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "溟渤相望脉脉心，不应入地便销沈。", 
            "迭骑箕尾归何许？下视修罗斗至今。", 
            "九庙能知臣志苦，众生犹仰佛恩深。", 
            "殿前一别成终古，开卷双忠俨鉴临。"
        ], 
        "title": "肃忠亲王书佛遗教经留遗张忠武题后", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "江潭既放远修门，百种骚心让与君。", 
            "垂暮荆驼同眼见，一寒雪鹤自声闻。", 
            "情文尚友兼芳悱，音吕弦诗审寸分。", 
            "竹垞茗柯身世别，聊将歌哭谢人群。"
        ], 
        "title": "朱古微校词图", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "天穷人厄总区区，元祐熙丰俯仰殊。", 
            "海外负瓢犹自适，江干吹笛尽相娱。", 
            "命宫合有牛箕谤，春梦赢成笠屐图。", 
            "若较陆张文谢辈，先生生世未暌孤。"
        ], 
        "title": "郭侗伯招饮集寒碧簃拜东坡生日分韵得孤字", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "通宵爆竹似平时，八十衰残不自知。", 
            "何意蜷居一楼地，适来罗拜五男儿。", 
            "君臣义在难归老，弟妹情长奈远离。", 
            "混一车书终可待，天心人事正推移。"
        ], 
        "title": "除夕", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老我前君正卅霜，相知已是十年强。", 
            "风轮转转无留辙，春梦重重不计场。", 
            "休会自倾正旦酒，说诗还署岁寒堂。", 
            "横流何地为安处，遑暇兵尘念故乡？"
        ], 
        "title": "次韵愔仲丁卯元旦（丁卯，一九二七）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "人中屈轶孰如公？劲草天留抗疾风。", 
            "百折不渝回日志，万言应悟徙薪忠。", 
            "靖康至竟阶安石，臣靡终须殪有穷。", 
            "行幄从容近黄发，可摅所学补天聪。"
        ], 
        "title": "赠升吉甫尚书", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "茶蓼能甘况蕨薇，一麾坐看刺天飞。", 
            "去思恰取侨居适，直养何需战胜肥？", 
            "衔石初心终不改，向阳短发且常晞。", 
            "最难同趣侔陶翟，俨等才名世亦希。"
        ], 
        "title": "赠黄石孙太守", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "小桃微破柳初稊，风浴春衣尚未齐。", 
            "诗侣画图成雅集，禊堂名籍费亲题。", 
            "出游佳日兼寒食，寻胜芳园匹水西。", 
            "若与永和较时世，山阴犹得托高栖。"
        ], 
        "title": "莹园禊集分韵得西字", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "拨冗看花未失期，老输卉木乐无知。", 
            "好山到眼虚游兴，旧刹伤心及盛时。", 
            "多难此身何处著？积旬不见累君思。", 
            "风光烂漫能轻负？倾尽深杯且说诗。"
        ], 
        "title": "澹庵约同城西看花顺游诸刹即次其韵", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "岁运如环又在丁，万方兵甲几曾停。", 
            "孤行报主心虚赤，九死为神骨故青。", 
            "门馆年来长寂寂，须眉公等并星星。", 
            "酒阑忍泪看遗像，扈圣康时傥效灵。"
        ], 
        "title": "五月十三日公雨招饮张忠武别业有诗次和", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "刳肝为纸苦期期，犹抱朱书直讲帷。", 
            "众嫉盍看无党论，独清元自畏人知。", 
            "栖苴溃止终思治，沈陆横流底避危？", 
            "子正中年吾耄矣，安巢能舍岁寒枝？"
        ], 
        "title": "次韵答愔仲", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "偶斋谏疏郁华诗，晚及交君未恨迟。", 
            "功德史宬同纂懿，图书宝笈共甄奇。", 
            "讲筵各有论思事，试院能忘倡和时？", 
            "输与年来閒且健，西山秋好自遨嬉。"
        ], 
        "title": "赠实瑞臣宫保", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "榜书犹宝秘香龛，手稿迦陵出枕函。", 
            "复社风流今故在，忠门涕泪老何堪？", 
            "劫馀薄宦聊中隐，史料闻吟抵剧谈。", 
            "讽到晚年追往什，信知杜髓属樊南。"
        ], 
        "title": "陈子蕃年丈花著龛遗诗", 
        "type": "律诗", 
        "yun": "覃"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "窜身海曲倏三秋，豪气销磨蛰一楼。", 
            "但觉凉风催客老，敢希休日恣山游？", 
            "勤王岂竟无狐偃，生子谁能似仲谋？", 
            "九日回思卮共把，桑榆犹及与君收。"
        ], 
        "title": "次韵苏盦丁卯九日", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "少时涂抹老郎当，六十年来梦几场？", 
            "晚节敢为科第玷，行朝犹率祖宗章。", 
            "阮潘生世何多幸，李左酬勋未可方。", 
            "谁信违天天转笃，蹉跎拆补本寻常。"
        ], 
        "title": "恩荣周甲蒙赐御书琼林人瑞扁额感赋", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一楼潮汐送年芳，奎藻高悬夜吐芒。", 
            "驽钝心期馀蹇蹇，龙潜文采自堂堂。", 
            "久荒菊径从臣里，偶听松涛就赐庄。", 
            "终望及身见平治，健行无息用斯臧。"
        ], 
        "title": "恭和御制赐寿诗原韵", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "江山风月两词人，海变陵迁阁又新。", 
            "一夕抵成挥麈录，九朝忍忆属车尘？", 
            "风流旷代犹相感，气谊平生孰与伦。", 
            "二十年前品泉处，曾寻遗迹吊荆榛。"
        ], 
        "title": "杨味云重建贯华阁为图索题", 
        "type": "律诗", 
        "yun": "真"
    }, 
    {
        "author": "陈洵", 
        "era": "清", 
        "subtype": null, 
        "text": [
            "近人惟有月。", 
            "算高楼天远，和他谁说。", 
            "登临倦游睫。", 
            "黯苍波落日，断崖重叠。", 
            "魂销梦怯。", 
            "旧家心、逡巡去蝶。", 
            "把从来故国平居，付与候蛩吟彻。", 
            "亲切。", 
            "尊前有分，美景良辰，未应虚设。", 
            "风流易歇。", 
            "海边讯，暗尘咽。", 
            "但高寒不改，年年宫殿，多少兴亡坐阅。", 
            "甚人间、只道佳期，怕成怨别。"
        ], 
        "title": "瑞鹤仙 得广州门人书，有海绡楼中秋之约，此固主人所甚愿也", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "梦里关河凭讯雁。", 
            "社余日日催归燕。", 
            "迟节晚花犹喜健。", 
            "霜容倩。", 
            "锦屏鸳枕新装遍。", 
            "把酒西风谁与劝。", 
            "登临客恨逢多难。", 
            "此度送秋情不浅。", 
            "秋去远。", 
            "伤心行路休回面。"
        ], 
        "title": "渔家傲 澳门送秋，携谷儿登新园", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "去国秋风，天涯又作，一番重九。", 
            "茱萸办了，旧俗看看还有。", 
            "掩闲门、自珍岁华，古来尽道佳时候。", 
            "只东篱误约，及花无奈，几回搔首。", 
            "当牖。", 
            "霜林后。", 
            "甚对面青山，未成携手。", 
            "新亭泪眼，怕检凭高罗袖。", 
            "咽歌蝉、残日梦回，故人不见天也瘦。", 
            "待从头、诉与今朝，倦客殊方久。"
        ], 
        "title": "琐窗寒 己卯九日", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "八泉流断。指与斜阳天更远。", 
            "谁补荒亭。牵引行人吊古情。", 
            "高歌楚些。词客有灵应识我。", 
            "迟暮江关。我亦哀时未要还。"
        ], 
        "title": "减兰 寄题八泉亭", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "新愁又逐流年转。", 
            "今岁愁深前岁浅。", 
            "良辰乐事苦相寻，每到会时肠暗断。", 
            "山河雁去空怀远。", 
            "花树莺飞仍念乱。", 
            "黄昏晴雨总关人，恼恨东风无计遣。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "乐府惯闻流怨。", 
            "几时宫体，不拟齐纨。", 
            "小摺泥金，怀袖又总凄然。", 
            "试临风、艳歌抒感，如揽结、群幅留仙。", 
            "宛相怜。", 
            "叠纹绫被，收泪银笺。", 
            "尊前。", 
            "为他重省，江南旧事，叶格流连。", 
            "半额蜂黄，惹香谁见靠腮边。", 
            "记却立、断肠阑曲，嗟面隔、不当屏山。", 
            "卷舒便。", 
            "无凭凉热，直恁情牵。"
        ], 
        "title": "玉蝴蝶 摺叠扇，同六禾赋", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "飘枕晚凉，水楼卧、倦床闲笛。", 
            "又著点嫣霞，林稿费他重饰。", 
            "对花对酒，算未减、年时吟力。", 
            "只漏长门闭，到户清风相识。", 
            "旧雨不来，邻鸥三四，惯共晨夕。", 
            "更佳日旗亭，携手俊游记得。", 
            "风花撩梦，暗尘何极。", 
            "须寄情、休寄海边消息。"
        ], 
        "title": "蕙兰芳引 索居易感，歌以遣之。寄六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "井梧阴，堕叶静。", 
            "蠹管和秋都冷。", 
            "黄昏鼓、渐做雨溪云，预供宵永。", 
            "荡流光，泛钓艇。", 
            "酹酒江山同酩。", 
            "登临怕、写画笔荒寒，暮村烟顶。", 
            "梦转回潮，甚事往、沉红乍省。", 
            "旧兰湘畹，暗菊陶篱，锦岸为谁靓。", 
            "哀乐笙歌屏。", 
            "便觉鸥人，沧事漫领。", 
            "证盟心、算有天随，今夕风月任醉醒。"
        ], 
        "title": "秋宵吟 秋感，寄六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "野塘幽，睡蝶静。", 
            "剩苦莲心知冷。", 
            "秋来久、听树底清商，缓消吟永。", 
            "火微明，似去艇。", 
            "路入茅亭花酩。", 
            "惊华鬓、倚茜雪芦梢，素丝鸥顶。", 
            "望伫停云，酽夜语、分潮为省。", 
            "背风渔唱，送日樵歌，侣欠素蛮靓。", 
            "看月华灯屏。", 
            "泪滴慵寻，虚籁漫领。", 
            "怕朱楼、梦也伤心，豪竹哀竹唤未醒。"
        ], 
        "title": "秋宵吟 秋气益深，水乡沉寂，读六禾词，感音重寄，叠前韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "蜂黄枕印。", 
            "带烛底霜清，镜奁流韵。", 
            "旋整秋裳，看足自怜谁近。", 
            "东篱旧约嫌多，分酒钟深，离魂相趁。", 
            "彩云归后，避春暗怯，化秋难稳。", 
            "又谁识茸窗滴粉。", 
            "正掩骚偷写，卷帘微困。", 
            "极目相思，天远欲低鸿阵。", 
            "无言淡尽斜阳，恨甚西风，平地催紧。", 
            "蓦然忆起，凭高帽落，故人衰鬓。"
        ], 
        "title": "疏帘淡月 菊影，同六禾赋", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "金屋深，青禽小。", 
            "淡极琼瑶好。", 
            "雪窗愁绪，水驿音书未曾到。", 
            "冻箫怀旧响，蠹箧伤春稿。", 
            "正红消翠黯，清尽向人抱。", 
            "甚寻春，悔未早。", 
            "粉蝶须知道。", 
            "前村昨夜，故宿荒寒分多少。", 
            "素心天吐白，艳色人娇缟。", 
            "笑相逢、算输无意巧。"
        ], 
        "title": "早梅芳近 小春过矣，早梅意有开者，倚此讯之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "湖妆待柳，宫韵殢梅，晴暄战怯霜力。", 
            "蓦地破扃元钥，来愁寸阴织。", 
            "芸窗隐，金钿客。", 
            "念度日、绣慵魂极。", 
            "凤箫转、拍乱蛮讴，怎问消息。", 
            "时事正相催，怕见江湖，随阳倦飞翼。", 
            "又叹冱寒燕谷，玄云渺天北。", 
            "春根畔，停苦觅。", 
            "到听雨、听风寒食。", 
            "蕙炉暖，醒坐醺眠，长夜偎得。"
        ], 
        "title": "应天长 庚申冬至", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "送关河满眼是伤心，何堪问芳菲。", 
            "甚霜凋仍绿，风摧竟白，灰尽能遗。", 
            "坐叹烟销烬冷，缩手昨人非。", 
            "时有笼灯火，光出丛祠。", 
            "毕竟熏天何苦，笑几家蔀屋，曾借余辉。", 
            "任红心凄黯，今后总休提。", 
            "想幽人、蓬蒿深护，剩劫残、三径得因依。", 
            "谁怜我、向经行地，望伫青旗。"
        ], 
        "title": "八声甘州 野烧", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "故山瘦。", 
            "邮程倦、绕烟村种树无柳。", 
            "细禽啼暝岫。", 
            "堕策短亭，和冻呵手。", 
            "绡盟凝久。", 
            "想嫩茁、蓝田萦亩。", 
            "一笛临风缥缈，做千百折回肠，为蛾眉螓首。", 
            "知有。", 
            "凭寒翠袖。", 
            "栖香纸帐，宫样还输秀。", 
            "照奁溪月溜。", 
            "暗惜年华，花风催候。", 
            "新愁间旧。", 
            "透一缕、酸心调酒。", 
            "宠极东皇漫奏。", 
            "趁飞雪、约黄昏，携车后。"
        ], 
        "title": "角招 六禾言，车过南冈，驿梅已著花。不禁神往，和姜韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "看铜仙泪冷，黑子灰飞，才过僧寮。", 
            "便似山河渺，听黄垆俊语，淡酒须浇。", 
            "片红漫点花信，来去锦尘抛。", 
            "甚彩笔空题，华年枉度，风景非遥。", 
            "诗瓢。", 
            "趁流水，想梦雨春痕，烟翠都飘。", 
            "未识愁多少，放高歌闲地，何似西樵。", 
            "故人唤起深恨，空手鹤声招。", 
            "但掩户惊沙，丹青粉壁犹故朝。"
        ], 
        "title": "忆旧游 过大佛寺黄梅伯读书处，同六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "花光浮玉夜。", 
            "是第一圆蟾，好春亭榭。", 
            "细簧劝客，雏莺啭、座密衣云飘麝。", 
            "今情古思，只赚得词人游写。", 
            "时笑语、惟有渠侬，风流未曾衰谢。", 
            "闻歌易感深情，但放意尊前，尽欢聊且。", 
            "闹蛾又罢。", 
            "都删了、旧日武林闲话。", 
            "寒消暖乍。", 
            "早泪蜡、红冰盈把。", 
            "人去远、空想佳期，罗衾梦罅。"
        ], 
        "title": "玉烛新 元夜歌席赋，并寄六禾", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "耕壁平烟，遗簪断浦，何年占此幽深。", 
            "鱼鸟亲人，扁舟一往难寻。", 
            "红衣画里烟波隐，甚灌园、心事如今。", 
            "最无聊、游子年年，凄动骚吟。", 
            "风裳水佩知无数，问江湖满眼，何似山林。", 
            "故国天涯，相携却怕登临。", 
            "斜阳正在花开处，镇销凝、淡粉黄金。", 
            "惹闲愁、春去方生，秋到争任。"
        ], 
        "title": "高阳台 浮东郊废园池荷", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "古墙阴，添花绚彩，茸茸闹春绣。", 
            "雨声归后。", 
            "疑瞰户梅鬟，钿翠光溜。", 
            "去来燕子还知否。", 
            "巢泥寻故有。", 
            "又几日、绿尘蛛闹，双鸳从去久。", 
            "潇湘岸边扫愁多，琅干上、点泪斑斑文秀。", 
            "凭认取，冰霜凝，黛痕依旧。", 
            "人间事、自今自古，幽恨对、闲庭关半亩。", 
            "便谢了、席门车辙，斜阳明巷口。"
        ], 
        "title": "花犯 苔痕", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "疏花和人坐到暝。", 
            "印一分苔冷。", 
            "户淡无声，行云消倩影。", 
            "茶烟供睡目静。", 
            "但烧叶、霜红交映。", 
            "怎忍孤醒。", 
            "沉沉更漏永。"
        ], 
        "title": "关河令", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "一自彩云归去后，碧城相望销凝。", 
            "冷烟寒食小旗亭。", 
            "良辰美景，依约有平生。", 
            "正是风花如梦里，王郎绝句知名。", 
            "双鬟未必眼常青。", 
            "且休怀旧，怀旧不胜情。"
        ], 
        "title": "临江仙 与子端过旗亭，寄六禾江上", 
        "type": "词", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "几多惆怅负华年，恩怨纷纭只惘然。", 
            "尽托门庭誇彩笔，终迷阊阖误钧天。", 
            "私书约后忘机否，好梦成时枕手眠。", 
            "能使柳枝惊问讯，不妨幽忆写黄泉。"
        ], 
        "title": "书玉溪诗集后", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "寒拾长廊开口笑，璧琳古寺倚松吟。", 
            "八风淩谇不到处，九逝蹉跎馀此心。", 
            "同难故人皆丧逝，积年蓄念费消沉。", 
            "夜来月色清如水，照我绳床百感侵。"
        ], 
        "title": "九逝", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "惯听熹微鸟语喧，百年心事几凉温。", 
            "强知家国疑无赖，能外身名傥有存。", 
            "蹇习逡巡聊半数，冬郎惨戚为深恩。", 
            "愁闻消息如云幻，苍狗难期变灭痕。"
        ], 
        "title": "惯听", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "当年绚烂极西郊，咫尺宸居雨露饶。", 
            "供帐曹司纷百局，传呼灯火接三霄。", 
            "何时秋梦惊铜辇，剩有春风到柳条。", 
            "承直小臣今白首，聊堪閒客此閒谣。"
        ], 
        "title": "过颐和园宿香山旅馆", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "秀绝中天第一峰，凤冠高簇翠芙蓉。", 
            "潜心迥出孤云表，善眼仙留满月容。", 
            "石作围屏张锦幄，道排严卫肃虬松。", 
            "青山独往容閒逸，神傥愁予正直胸。"
        ], 
        "title": "妙峰山娘娘殿进香", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "秋光全为一山浓，磊落嵚㟢十万松。", 
            "未远雍乾明圣世，犹馀林壑帝王容。", 
            "时危强兴成佳会，地胜逢辰起旧慵。", 
            "断雁分飞天万里，何当放眼最高峰。"
        ], 
        "title": "九日同季馥巩庵勉甫桐君及强志贻先弟约立之至香山作登高之会", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一丘一壑养生主，听松听水逍遥游。", 
            "本来无病维摩诘，长惯单栖许散愁。", 
            "世上荣名仇晚节，山中风物媚清秋。", 
            "高寒夜夜月明好，与子相期最上头。"
        ], 
        "title": "立之山居养疴寄赠 其一", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "寒宵深坐对龛灯，信是前生粥饭僧。", 
            "山水清缘几两屐，乾坤长物一枝藤。", 
            "龙钟忍事真人杰，獦獠参禅没技能。", 
            "无用扶衰资大药，半空鸾啸访孙登。"
        ], 
        "title": "立之山居养疴寄赠 其二", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "吾生犹及范希文，画牍忧时每夜分。", 
            "晚节艰难诗愈好，遗音哀惋世宁闻。", 
            "长沙久镇人谁替，元祐重来日已曛。", 
            "辛苦与人家国事，调停术尽欲何云。"
        ], 
        "title": "书广雅诗集后 其一", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "永叔穷工语不刊，达官容易废雕镌。", 
            "曲江感遇微言绝，绿野灰心五字传。", 
            "老去恩深前席对，梦回愁绝帝京篇。", 
            "忧伤小雅繁霜后，此卷千秋合让专。"
        ], 
        "title": "书广雅诗集后 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "荆公六艺冠群伦，鼎足清风如贱贫。", 
            "直以仔肩付天地，最难遇合极君臣。", 
            "论评世远犹难定，宗社根披遂不振。", 
            "间气高文容可遇，从来晓事几何人。"
        ], 
        "title": "荆公", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "等閒名节易轻肥，扰扰谁参第一机。", 
            "薪胆同仇歧路隔，辈流洗眼廿年非。", 
            "空经丧乱丹心破，未有江湖白发归。", 
            "接膝寒窗灯影畔，久要残菊尚成围。"
        ], 
        "title": "次韵立之夜话", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "小楼残菊伴淹留，卧起都忘岁月遒。", 
            "自笑后时容爱晚，早成相负敢矜秋。", 
            "青霞郁意回馀绮，冷月招魂淡一钩。", 
            "解道孤芳擅天地，骚怀端合付冥搜。"
        ], 
        "title": "残菊次韵立之", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "敛手忍言天下事，孤怀犹吐眼中人。", 
            "容还赵璧无秦政，不卖卢龙独子春。", 
            "失柁浮槎真到海，负恩何计可收身。", 
            "未须皂荚相料理，珍重寒宵语达晨。"
        ], 
        "title": "次韵立之", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "来作人间第一春，故应惨澹见凋晨。", 
            "梦投暗记青霞佩，酒晕微赪缟袂人。", 
            "沧海泪乾回一笑，冰天镜冷对孤颦。", 
            "自伤自媚空尘想，未管啁啾翠羽嗔。"
        ], 
        "title": "辽阳道中见红梅以重价购得之", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "去年荒海层楼夜，危苦心情黯向晨。", 
            "坐送流光一弹指，事违初意几由旬。", 
            "迎春爆竹除宵禁，破萼唐花逼岁新。", 
            "冷暖分明今昔异，就中知味定谁真。"
        ], 
        "title": "壬申除夕", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "山情粥味两无厌，舒卷惟君道可兼。", 
            "横览共悲人落落，高谈犹起我奄奄。", 
            "意中龙象神如接，膜外鸡虫事已纤。", 
            "但惜自身足康济，策勋空守戒香严。"
        ], 
        "title": "寄立之", 
        "type": "律诗", 
        "yun": "盐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "学道原知万事轻，无心宁复起心兵。", 
            "花时啼鸟非常乐，雨后晴窗分外明。", 
            "半上帘钩悬海色，小安茶鼎引松声。", 
            "眼前已是羲皇世，只要先生了死生。"
        ], 
        "title": "学道", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "复复孤行不自疑，悠悠轻负百年期。", 
            "波臣何计逝东海，蜩甲犹然留故枝。", 
            "孤月此心心蚀后，倾河比泪泪乾时。", 
            "寒岩枯木成滋味，聊感先生圣得知。"
        ], 
        "title": "王病山先生见予近诗微惜其枯实中予痼因成此作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "沄沄波涌玉鲂流，写影云山两岸秋。", 
            "高柳城坊疑白下，晚江鼓角似黄州。", 
            "气佳势胜无南北，地转天回感去留。", 
            "风景不孤穷塞主，经纶谁任富民侯。"
        ], 
        "title": "同勉甫子玉觉先吉林松花江边晚眺", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "小楼一别无谈处，鄙吝填胸不可消。", 
            "何日更酬高世论，我魂重得故人招。", 
            "功名太岳同尘刹，事业姚江本寂寥。", 
            "吾见未能闻语断，空山寒雨坐秋宵。"
        ], 
        "title": "大连山中雨夜寄立之", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "太傅当年序赠欧，桐城风义足绸缪。", 
            "斯文谁任中流柱，家学重看太乙舟。", 
            "此事百年关丧乱，瞀儒几辈堕沟犹。", 
            "功言一手湘乡盛，莫遣虫鱼徇白头。"
        ], 
        "title": "寄君任", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "尘劫无涯独立难，硕人随地寤歌宽。", 
            "老槐障暑长围座，寒菜经霜又上盘。", 
            "名帖罢临烹茗赏，小诗谁和取琴弹。", 
            "雪中忽起看山兴，还就辽松上戒坛。"
        ], 
        "title": "题成澹庵小像", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "筮易初爻得允升，堂廉合志有明徵。", 
            "未乾墨画蝉联下，群捧红笺雀跃兴。", 
            "书戒日新惟一德，圣由天纵固多能。", 
            "六龄亲手挥神笔，岁岁宜春受宠曾。"
        ], 
        "title": "戊辰元日谕止行礼亲笔书大吉春条分赐诸臣（戊辰，一九，六）", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "玉貌能堪百感攻？两年不见欻成翁。", 
            "囊来小册犹三绝，瓮有馀醪且一中。", 
            "瀛海即今谁乐土？江天何日不颠风。", 
            "故山雨露清明近，等是孤儿痛转蓬。"
        ], 
        "title": "题仁先围城中画册", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "三闰花朝廿载中，还朝犹忆及春融。", 
            "不期并海随寒日，得共凭楼数信风。", 
            "同社杯盘閒趁景，满堂瓶盎艳成丛。", 
            "十年前事馀惆怅，传烛依然出汉宫。"
        ], 
        "title": "闰花朝集栩楼分韵得中字", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "花时自失岂关风，韶景何曾负秃翁。", 
            "潭水有情还作碧，杏林如洗尚留红。", 
            "上方泉响诸天净，归路山光一雨功。", 
            "春梦重重谁大觉？与君勘取不空空。"
        ], 
        "title": "闰二月廿八日同匏庵稚辛季友梅生迪庵嘿园午原游黑龙潭大觉寺", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "再期心迹付丛残，惭愧头衔附礼官。", 
            "桑下谁无三宿恋，伊川早有百年叹。", 
            "帝京文物推排尽，人海云萍会合难。", 
            "杯酒宣南更成忆，危楼风雨展图看。"
        ], 
        "title": "春曹话旧图为曹纕蘅题", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "大师本性积为文，晚岁传衣独畀君。", 
            "两纪孑遗增感旧，数行藏写见尊闻。", 
            "梦馀鹿洞空香草，烬后鳌峰付乱云。", 
            "出处何成吾耄矣，平生砻断愧班斤。"
        ], 
        "title": "为何梅生书枚如丈赠言感题", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "旧欢已是廿年前，君亦苍颜我秃颠。", 
            "大陆海田凡几变，同文唇齿最相怜。", 
            "芳时一盏劳追话，秘阁千函待续编。", 
            "炳烛馀生更何冀，倘销兵气耀奎躔。"
        ], 
        "title": "濑川浅之进厦门别后顷来主东方文化会事喜晤感赠", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "恨人又阅一星终，公等年华正及中。", 
            "莫但刻舟伤往迹，要知磨铁恃深功。", 
            "鸿嗷不集民安托？龙战能贞道未穷。", 
            "倚杵张弓谁料得，衰残任唤信天翁。"
        ], 
        "title": "竹醉日傒园招饮同愔仲韵", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "芍药将花失就看，蔽池苇荻一凭阑。", 
            "亭台历劫犹如旧，松竹寻盟及未寒。", 
            "留命自疑关动忍，恋恩无分养衰残。", 
            "裕陵灵爽榱题在，蓟树东瞻感百端。"
        ], 
        "title": "七月廿三日钓鱼台作", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "满园林樾气萧寥，徐捧冰轮上碧霄。", 
            "把酒高歌忘客次，灭灯默坐俨僧寮。", 
            "相看薄袂行多露，长忆轻舠海始潮。", 
            "又过秋分归未得，忍寒度此可怜宵。"
        ], 
        "title": "中秋味云招集莹园赏月分韵得宵字", 
        "type": "律诗", 
        "yun": "萧"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "重阳已过始登高，垒块如山且自陶。", 
            "霜叶照颜怜老丑，天风吹发助萧骚。", 
            "陆沈衰壮谁能免，轮转闲忙等一劳。", 
            "六载僧房题字在，尘中兴减几酋豪。"
        ], 
        "title": "重阳后五日同稚辛梅生师子窝观红叶憩秘魔厓咸侄复儿从", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "万寿移来永乐钟，铸金年恐后庭松。", 
            "曾陪髯叟作重九，不扣禅扃经十冬。", 
            "古绿千钗相映带，洪涛一杵互撞舂。", 
            "未随估舶沧瀛去，请雨香花久失供。"
        ], 
        "title": "过觉生寺观华严钟庭中盘松亦数百年物也戊午九日节庵招集其下", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "去日堂堂胡不归？晨光献岁更熹微。", 
            "思艰行在需三鉴，厌乱都人望六飞。", 
            "犹有遗臣谁是靡，能知四国岂无挥。", 
            "危冠到老仍强项，吾道何伤举世非。"
        ], 
        "title": "和愔仲除夕即用其韵（己巳，一九二九）", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "勇退知几世所难，象贤养志肯求官？", 
            "传家忠孝存人纪，送老图书结古欢。", 
            "一叶报秋谁最警，今年雨雪可胜寒？", 
            "画中心事无人会，漫作呜阴子和看。"
        ], 
        "title": "王桐孙大令桐阴饲鹤遗照为令子道存题", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "汉火中衰遘闰馀，露车敢陋九夷居？", 
            "王城如海犹宜隐，人境无喧便可庐。", 
            "延月高楼陪母饮，艺蔬隙地课儿锄。", 
            "治生亦是吾儒事，终胜求官但抱虚。"
        ], 
        "title": "次韵林子有移居 其一", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "萧瑟无缘赋小园，故侯瓜好忆青门。", 
            "卜居近接三迁宅，思旧鸡招九逝魂。", 
            "散郁上层望远海，暖寒东际就初暾。", 
            "他年先友编成记，及共行朝奉至尊。"
        ], 
        "title": "次韵林子有移居 其二", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "交谊平生托纪群，晚丁阳九始知君。", 
            "直庐簪笔犹如旧，从径壶餐亦已勤。", 
            "累疏纳忠长在御，一尊忍泪到临分。", 
            "海程五日便来往，不似囊琴别水云。"
        ], 
        "title": "送毅夫教授香港大学", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "羸驽加齿系宸襟，亲御仙毫振玉音。", 
            "既晚勖为霜下杰，不迁鉴此岁寒心。", 
            "谈经辟暑恩弥厚，授服怀忧力岂任？", 
            "耄学宋臣才及第，愧无尘露答高深。"
        ], 
        "title": "臣宝琛八十二岁生辰蒙御书老圃黄花标晚节仙洲丹橘拥高门联语并如意文绮以赐感悚恭纪", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "论都喋喋任西东，人海犹藏一粟中。", 
            "倦圃宦游真意在，山姜诗韵胜流同。", 
            "冷摊居近书常足，彦会身閒酒不空。", 
            "铜狄摩挲来醉此，梦馀还对霸城翁。"
        ], 
        "title": "和纕蘅移居", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "宋椠唐钞研汉学，博通何数古晁卿。", 
            "老来投绂规幽筑，乱后题襟忆旧京。", 
            "日月经天宁久晦，龙蛇起陆若为平？", 
            "千秋落落吾徒事，一水盈盈两地情。"
        ], 
        "title": "内藤湖南虎用戊午赠诗韵见寄次和", 
        "type": "律诗", 
        "yun": "庚"
    }, 
    {
        "author": "陈遹声", 
        "era": "清", 
        "subtype": null, 
        "text": [
            "夕阳红沁蓼花根，枫树无声白鸟翻。", 
            "鸟柏人家黄叶寺，青帘酒市绿橙村。", 
            "蒙庄齐物鱼知，渔父忘机鸥到门。", 
            "鸡犬声中人语乐，何须世外问桃源。"
        ], 
        "title": "江村", 
        "type": "古风", 
        "yun": "元"
    }, 
    {
        "author": "陈遹声", 
        "era": "清", 
        "subtype": null, 
        "text": [
            "舟人知风雨，泊舟偏岩子。", 
            "日脚漏微红，电光闪黯紫。", 
            "茅屋两三家，大风撼不已。", 
            "山川杳霭中，云树模糊里。", 
            "行人擎破伞，唤渡候江汜。", 
            "渔父棹船来，披蓑卖鳊鲤。", 
            "米颠坐泼墨，一幅好山水。"
        ], 
        "title": "雨宿偏岩子", 
        "type": "古风", 
        "yun": "纸"
    }, 
    {
        "author": "陈遹声", 
        "era": "清", 
        "subtype": null, 
        "text": [
            "旷籁寂思虑，直庐饶清秘。", 
            "玉漏响沈沈，声递宫花外。", 
            "谁家宴西园，夜半发歌吹。", 
            "怅触羁旅情，竟夕不成寐。", 
            "秋月照关山，千里共明媚。", 
            "遥忆故园人，娟娟坐相待。"
        ], 
        "title": "中秋夜颐和园直庐 其一", 
        "type": "古风", 
        "yun": null
    }, 
    {
        "author": "陈遹声", 
        "era": "清", 
        "subtype": null, 
        "text": [
            "枯莲摇碧漪，冷露瑟金井。", 
            "秋寒鹊高飞，风紧鹤知警。", 
            "水自玉泉来，到地声始静。", 
            "清波摇帘隙，万籁澄秋景。", 
            "宣室未可议，闭门杜造请。", 
            "天阶凉如水，夷旷绝人境。", 
            "开窗延晓色，残柳梳月影。"
        ], 
        "title": "中秋夜颐和园直庐 其二", 
        "type": "古风", 
        "yun": "梗"
    }, 
    {
        "author": "陈遹声", 
        "era": "清", 
        "subtype": null, 
        "text": [
            "东坡蜀人游江南，我宦西蜀归东海。", 
            "两人踪迹异而同，山门玉带今何在？", 
            "去年滟滪触危陀，几将性命付洪波。", 
            "出险一路卧看山，蜀山奇于吴山多。", 
            "扬子江中晚舣楫，树脚山头衔落日。", 
            "秋波细蹙云鳞碧，长鲸返掉霞尾赤。", 
            "系缆登山山径仄，初三无月丛林黑。", 
            "窗隙微露佛镫明，拨径敲门僧梦惊。", 
            "开门相见不相识，瓶拂挂壁无长物。", 
            "留我对榻谈名山，极言吴秀而蜀顽。", 
            "夜半舌乾辩不已，煮茗呼吸中冷水。"
        ], 
        "title": "游金山用东坡韵", 
        "type": "古风", 
        "yun": null
    }, 
    {
        "author": "陈遵", 
        "era": "清", 
        "subtype": null, 
        "text": [
            "谁留万古眼，常对山苍苍。", 
            "泰伯来勾吴，蛮荒讵有堂。", 
            "堂开复堂圯，山鸟鸣且翔。", 
            "千秋陆羽声，一鉴漪澜光。", 
            "泉边亦何有，苔藓树石香。", 
            "痛饮欲成醉，世事都相忘。"
        ], 
        "title": "和惠山三唐人诗三首 其一", 
        "type": "古风", 
        "yun": "阳"
    }, 
    {
        "author": "陈遵", 
        "era": "清", 
        "subtype": null, 
        "text": [
            "亭榭非古物，山水暂娱人。", 
            "新者日以故，故者日以新。", 
            "我心胡不然，天澹波粼粼。", 
            "欲将亭上泉，涤彼城中尘。", 
            "此意出云表，振步凌秋旻。", 
            "谁当从我游，敢谓必有邻。"
        ], 
        "title": "和惠山三唐人诗三首 其二", 
        "type": "古风", 
        "yun": "真"
    }, 
    {
        "author": "陈遵", 
        "era": "清", 
        "subtype": null, 
        "text": [
            "百感从中来，孤吟动林樾。", 
            "霭霭山中晖，归鸟飞不绝。", 
            "琳宫殊壮观，千年几兴灭。", 
            "一瓢西神泉，常贮南朝月。", 
            "郁郁涧松寒，霏霏野芳发。", 
            "叹彼泉下人，匆匆返游辙。"
        ], 
        "title": "和惠山三唐人诗三首 其三", 
        "type": "古风", 
        "yun": null
    }, 
    {
        "author": "陈豫朋", 
        "era": "清", 
        "subtype": null, 
        "text": [
            "晓出文州门，幽景恣清玩。", 
            "鱼鸟无嫌猜，花竹缛烂灿。", 
            "行来矾曲东，危境耳目换。", 
            "山势惊嶙嶒，江流俯瀰漫。", 
            "嵚岑孤径垂，欹窄不容䡬。", 
            "小舆费挽曳，长绳虑中断。", 
            "移趾膝拄胸，束缚衣过骭。", 
            "夹磴百层萝，挺霄千尺干。", 
            "魄动怯虚崖，力穷羡飞翰。", 
            "直上艰萦盘，厥下杳涯岸。", 
            "独憩苔石颠，坐久心愈惮。", 
            "吁嗟日将晡，峨峨始及半。"
        ], 
        "title": "矾曲至横丹乡道上", 
        "type": "古风", 
        "yun": "翰"
    }, 
    {
        "author": "陈豫朋", 
        "era": "清", 
        "subtype": null, 
        "text": [
            "秋风削耳塞草枯，将军夜持金仆姑。", 
            "一发辄殪双于菟，金石既贯精诚符。", 
            "再发不入理岂诬，有心求合翻成愚。", 
            "汉军数出击匈奴，大宛苜蓿饲名驹。", 
            "将军志欲封狼胥，前茅后出迷道途。", 
            "七十余战血模糊，数奇不赏徒区区。", 
            "人事翻覆如辘轳，白云苍狗变须臾。", 
            "君不见邵平罢相还独居，种瓜自荷青门锄。"
        ], 
        "title": "北平射虎歌", 
        "type": "古风", 
        "yun": null
    }, 
    {
        "author": "陈豫朋", 
        "era": "清", 
        "subtype": null, 
        "text": [
            "远役罗施国，山程匝月余。", 
            "去原同海角，归亦渺天涯。", 
            "白板双书笈，青油一幰车。", 
            "新烟林薄外，开遍刺桐花。"
        ], 
        "title": "寒食还近筠连", 
        "type": "古风", 
        "yun": null
    }, 
    {
        "author": "陈蕴莲", 
        "era": "清", 
        "subtype": null, 
        "text": [
            "池塘春草如丝碧。同怀千里关山隔。", 
            "何处是维扬。眉头暗锁长。", 
            "迢迢双鲤集。慰我时相忆。", 
            "江上采芙蓉。秋来明月中。"
        ], 
        "title": "菩萨蛮 寄司兰六姊（见《常州词录》）", 
        "type": "词", 
        "yun": null
    }, 
    {
        "author": "陈蕴莲", 
        "era": "清", 
        "subtype": null, 
        "text": [
            "广陌秋高，小窗风冷，篱边点缀轻黄。", 
            "试下阶摘取，襟袖皆香。", 
            "不是等闲桃李，趁芳菲、爱踏春阳。", 
            "试看我、亭亭瘦影，尽耐严霜。", 
            "商量。", 
            "欲拌一醉，借色染云笺，香沁诗肠。", 
            "况谢庭觞咏，莫问柴桑。", 
            "更少些儿俗韵，云髻畔、插满何妨。", 
            "还乞取，花心花实，归献高堂。"
        ], 
        "title": "凤凰台上忆吹箫 咏菊", 
        "type": "词", 
        "yun": null
    }, 
    {
        "author": "陈蕴莲", 
        "era": "清", 
        "subtype": null, 
        "text": [
            "寄豪情、茫茫大地，商量遣兴何处。", 
            "软红十丈徒纷扰，只合烟波同住。", 
            "心暇豫，趁一棹空濛，领略沧浪趣。", 
            "漫斟绿醑。", 
            "看青嶂重重，轻鸥片片，随着画桡去。", 
            "才人笔，幻出高人意绪。", 
            "传来清境如许。", 
            "春江匹练开怀抱，个是神仙伴侣。", 
            "尽延伫，十二万年间，几辈能容与。", 
            "梦魂栩栩，想贺监当年，镜湖烟月，似向此中遇。"
        ], 
        "title": "摸鱼儿 题周温甫烟波泛棹图", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "绣管、共香红暗凋，瘗花慵草。", 
            "游丝自袅。", 
            "东风渐、意都阑了。", 
            "无聊甚、向桃李新栽、成蹊道。", 
            "看画里人家，一曲清江抱。", 
            "似仙源，世间少。", 
            "金粉词场，赚尽才人，旗亭今更杳。", 
            "梦水正暮色，蘸柔绿，初眉小。", 
            "送过客、溪山好。", 
            "载笙歌，如天飞远棹。", 
            "漫静日闲门，不管流红到。", 
            "浣纱贫里老。"
        ], 
        "title": "倒犯 溪上人家偶题", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "红绣被，叠起恨重重。", 
            "枕畔放伊闲伴我，半床凉月半床风。", 
            "无处觅郎踪。"
        ], 
        "title": "梦江南 拟牛峤", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "风声昨夜潮头。", 
            "钓筒收。", 
            "谁唤彩云明月下莲舟。", 
            "笙歌送。", 
            "都如梦。", 
            "几曾留。", 
            "唯有一川鱼鸟替人愁。"
        ], 
        "title": "相见欢", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "有客江南归也。", 
            "梨雨一襟沾洒。", 
            "惜春宵，弦不语。", 
            "人何处。", 
            "蜡泪啼红天曙。", 
            "依旧锁妆楼。", 
            "碧云愁。"
        ], 
        "title": "西溪子", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "宝扇唐宫袖，檀床汉殿箫。", 
            "星河隐隐夜迢迢。", 
            "缥缈谢家廊庑五云高。", 
            "碧海回尘旋，黄垆梦雨飘。", 
            "烛心齐赴冷中消。", 
            "纵使有花有月总无聊。"
        ], 
        "title": "南歌子 七夕雨坐，忆四年前旧游", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "珊瑚挂瓢。黄金担樵。", 
            "一枝一叶魂销。倩山妻绣描。", 
            "霜浓艳潮。露晞艳焦。", 
            "商声飒飒萧萧。恨宫声未调。"
        ], 
        "title": "醉太平", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "盟鸥不管今何夜，鹤声露华偏警。", 
            "去烛听秋，钩帘坠叶，清绝吾庐人境。", 
            "孤光照岭。", 
            "看如此江山，也堪乘兴。", 
            "柳下扁舟，故开图画放吟咏。", 
            "迎风一笑动竹，素心晨夕数，凉味同永。", 
            "镜底无尘，尊前有客，今古茫茫谁证。", 
            "沧桑变景。", 
            "算佳日春秋，只传名胜。", 
            "漫想髯仙，洞箫云外冷。"
        ], 
        "title": "齐天乐 树园、橘公乘月来过，东坡泛舟赤壁之夕也。客去为词", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "风色懒，柿黄迟。", 
            "桂花时。", 
            "流水歇，暮烟垂。", 
            "玉箫声，银烛泪，始应知。", 
            "吹蝶去，带鸿归。", 
            "甚心期。", 
            "弓屧冷，画廊欹。", 
            "扫苔香，空竹粉，没寻思。"
        ], 
        "title": "三字令 和欧阳舍人韵", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "携手竹篱茅舍。", 
            "蓦地玉梅妆榭。", 
            "矜素靥，酌流霞，一笑好春无价。", 
            "嘶马。", 
            "归也。", 
            "惊了画罗裙衩。"
        ], 
        "title": "风流子 同六禾北郭探梅，漫书所见", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "婪尾光阴欲雨时。", 
            "飞烟无赖柳丝丝。", 
            "潮来潮去谁能恨，花谢花开人未归。", 
            "村店冷，胜游非。", 
            "春来何处更堪题。", 
            "愁中白发如芳草，梦里东风落酒旗。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "罢酒闻歌泪欲倾。", 
            "为谁消息不胜情。", 
            "更无一字是宫声。", 
            "此夜风花成怅恨，他年人事莫牵萦。", 
            "教坊新调未知名。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "五月江城未落梅。", 
            "风花回首话池灰。", 
            "记从腊去与春来。", 
            "容易过时仍有待，自然生籁岂关才。", 
            "如今黄竹不须栽。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "昔去全无消息。", 
            "重忆。", 
            "如月似花人。", 
            "每逢良夜得相亲。", 
            "风雨暗相闻。", 
            "春草绣裙寻遍。", 
            "谁见。", 
            "歌舞下姑苏。", 
            "屧廊香径梦来无。", 
            "何况是钿车。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "自昔池亭多宴。", 
            "云散。", 
            "谁是最知音。", 
            "玉箫词侣两无寻。", 
            "烟水梦中深。", 
            "除是旧游能说。", 
            "风月。", 
            "零落在天涯。", 
            "也应憔悴似伊家。", 
            "相望更堪嗟。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "绮筵素月，似个人人。", 
            "亭亭天表足精神。", 
            "玉箫无聊，催上华茵。", 
            "瑶台偃蹇，待遣先闻。"
        ], 
        "title": "赞成功", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "昨梦东海，行复扬尘。", 
            "飘然风叶堕纷纷。", 
            "可堪回首，美景良辰。", 
            "只今伫望，第几重云。"
        ], 
        "title": "赞成功", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "昨夜东风到谢桥。", 
            "梦醒愁在与谁消。", 
            "惊涛尺鲤书休托，文锦双鸳意自饶。", 
            "山隐隐，水迢迢。", 
            "所思人比水山遥。", 
            "极知云雨无凭准，欲向高唐问暮朝。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "冷空峭。", 
            "正梦仙逢花，春宽溪小。", 
            "被玉横惊断，吟怀共凄悄。", 
            "浣花笺色，经年旧彩笔，和烟老。", 
            "荡渔舟、雨屋深灯，水云初觉。", 
            "芳侣棹盟早。", 
            "便未遣佳期，要春知道。", 
            "望眼红楼，社前约，燕须到。", 
            "碧潭珍重情深浅，光悦催新澡。", 
            "照欢筵，丽日明霞鬯好。"
        ], 
        "title": "探芳信 伯勤来约小港看桃花，连雨畏行，漫拈此解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "疏疏过月。如墨水云连素阙。", 
            "阁雪萦沙。一夜东风自作家。", 
            "天心待写。此笔由来天与借。", 
            "梦觉闻香。持较君家锦段长。"
        ], 
        "title": "减字木兰花 张钝叟为余作墨梅，走笔报谢", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "荷香旧馆。往事承平天样远。", 
            "为庶清门。文采风流尚有孙。", 
            "沧江卧稳。未称平生丘壑分。", 
            "吹盟还乡。昨夜东风到琐窗。"
        ], 
        "title": "减字木兰花 再赠张钝叟", 
        "type": "词", 
        "yun": null
    }, 
    {
        "author": "陈璋", 
        "era": "清", 
        "subtype": null, 
        "text": [
            "汉鼎三分日，桓侯战伐高。", 
            "心犹轻马赵，气已夺孙曹。", 
            "卤莽生何惜，精灵死亦豪。", 
            "英风留涿鹿，不剪旧蓬蒿。", 
            "不填故实，自是桓侯，移壮缪不得。"
        ], 
        "title": "过张桓侯故居", 
        "type": "古风", 
        "yun": null
    }, 
    {
        "author": "陈毅", 
        "era": "清", 
        "subtype": null, 
        "text": [
            "我闻蒋诩三年余，访之未遇城南居。", 
            "昨叩松扉问童子，言向岣嵝求神书。", 
            "苍烟满空暮色澹，红日下江天影虚。", 
            "太湖七十二峰色，登高不见生踌躇。"
        ], 
        "title": "怀蒋愚谷归吴门", 
        "type": "古风", 
        "yun": "鱼"
    }, 
    {
        "author": "陈撰", 
        "era": "清", 
        "subtype": "七言绝句", 
        "text": [
            "按歌画板檀双拍，卖酒青旗竹半叉。", 
            "放艇石桥南畔去，傍篱吹尽野梅花。"
        ], 
        "title": "寒食前五日蓉槎招同诸子泛舟红桥", 
        "type": "绝句", 
        "yun": "麻"
    }, 
    {
        "author": "陈慧珠", 
        "era": "清", 
        "subtype": "五言律诗", 
        "text": [
            "吴绵初熨帖，弹指已秋残。", 
            "人月平分瘦，江天一色寒。", 
            "窗虚风力峭，树老叶声乾。", 
            "枨触西堂里，濡毫兴未阑。"
        ], 
        "title": "冬初即目", 
        "type": "律诗", 
        "yun": "寒"
    }, 
    {
        "author": "陈慧珠", 
        "era": "清", 
        "subtype": "五言律诗", 
        "text": [
            "念子乍为客，扁舟下武昌。", 
            "几朝风日好，一棹荇花香。", 
            "去路江涛阔，山城落日黄。", 
            "莫缘暂离别，俯首对斜阳。"
        ], 
        "title": "送柳门弟之沔阳", 
        "type": "律诗", 
        "yun": "阳"
    }, 
    {
        "author": "陈慧", 
        "era": "清", 
        "subtype": "七言律诗", 
        "text": [
            "回想当年匠石工，层层叠绕捲长风。", 
            "波流远去潮声急，山势飞来地脉雄。", 
            "几叶渔舟隐现里，数村烟火渺茫中。", 
            "而今一眺情何限，鹿耳沙鲲壮海东。"
        ], 
        "title": "登红毛城", 
        "type": "律诗", 
        "yun": "东"
    }, 
    {
        "author": "陈德荣", 
        "era": "清", 
        "subtype": null, 
        "text": [
            "清江天上来，缥缈历云汉。", 
            "云根养深渊，毛发明可鉴。", 
            "发源施州卫，千里横匹练。", 
            "或为石所激，吼雷势奔电。", 
            "涧底纤鳞游，表里皆洞见。", 
            "当其清浅时，手掬足可践。", 
            "汇作无底潭，空明光一片。", 
            "方春雷雨动，夭矫蛟龙现。", 
            "宜都入川江，无复此颜面。", 
            "浑灏成其大，岂云不善变。", 
            "愿助东海深，旧山何必恋。"
        ], 
        "title": "清江", 
        "type": "古风", 
        "yun": null
    }, 
    {
        "author": "陈德荣", 
        "era": "清", 
        "subtype": null, 
        "text": [
            "山形如醉翁，佝偻欲颠仆。", 
            "云林意蒙密，水石气局蹙。", 
            "严霜飞不到，青翠豁人目。", 
            "硕果缀余柑，小红亚天竹。", 
            "涧底数枝梅，横斜过石屋。", 
            "冻蕊参差开，含春媚幽独。", 
            "到此坐忘疲，欲往意还复。", 
            "乃知草木心，舒荣在岩谷。", 
            "我欲结茅庵，餐霞友麋鹿。"
        ], 
        "title": "卸甲沟", 
        "type": "古风", 
        "yun": "屋"
    }, 
    {
        "author": "陈德荣", 
        "era": "清", 
        "subtype": null, 
        "text": [
            "山灵厌寂寞，推石堆山坳。", 
            "河伯怒驱之，奋作风雷号。", 
            "水头落云中，势与帆樯高。", 
            "舵工挟长技，一叶随惊涛。", 
            "撇捩转石罅，生死争秋毫。", 
            "瞬息数百里，东逝不可招。", 
            "我舟逆流上，飞泉洒林梢。", 
            "仆夫引竹缆，舟子刺松篙。", 
            "进尺还退寸，目瞪心摇摇。", 
            "势平流忽散，巨舰轻如毛。", 
            "暝色赴林壑，停泊傍渔舠。", 
            "吹火煮夜粥，共慰推挽劳。", 
            "重唇白甲鱼，出网鲜可疱。", 
            "掩篷读我书，斟酌樽中醪。", 
            "前滩名虎啸，西上更岧峣。", 
            "且复永今夕，何暇问明朝。"
        ], 
        "title": "飞鱼滩", 
        "type": "古风", 
        "yun": null
    }, 
    {
        "author": "陈德荣", 
        "era": "清", 
        "subtype": null, 
        "text": [
            "桃花何灼灼，烂漫迎风开。", 
            "春归红已歇，鶗鴂莫相催。", 
            "忆昔蓬门同食力，萧萧络纬霜中织。", 
            "佐君夜读买兰膏。", 
            "典尽钗钿无怨色。", 
            "君今已贵妾已老，红颜那比新人好。", 
            "避贤不敢妒蛾眉，何须定刈当门草。", 
            "野径云低树色微，树头鸠妇已分飞。", 
            "也知性拙应遭逐，风雨飘摇何处归。"
        ], 
        "title": "弃妇行为友人作", 
        "type": "古风", 
        "yun": null
    }, 
    {
        "author": "陈德荣", 
        "era": "清", 
        "subtype": null, 
        "text": [
            "人归地底鹤冲天，穹碑屃赑焦山巅。", 
            "上皇山樵弄神笔，银钩铁画常蜿蜒。", 
            "果然奇物天亦忌，丰隆肆虐山无权。", 
            "雄雷雌电声震震，珠飞玉碎沈深渊。", 
            "珊瑚明月耀水底，老鱼拨剌蛟垂涎。", 
            "欧公苏公称好古，临江酹酒心留连。", 
            "严冬水落断碣出，苔衣荇带相纠缠。", 
            "眠沙藉草拓数字，十指欲裂身拘挛。", 
            "晨星落落见者少，赝文伪本争流传。", 
            "苏州太守天下士，孤操直比松筠坚。", 
            "拾残碑奠山麓，鸠工首倡寅僚先。", 
            "巨灵开山龙徒水，山魈水怪纷相牵。", 
            "移来位置维摩院，覆以茅亭护以栏。", 
            "鼎沈泗水剑出狱，神物隐见岂偶然。", 
            "我闻当年瘗鹤日，依稀犹纪壬辰年。", 
            "迄今一千三百载，质虽金石何能全。", 
            "罡风劫火几燔烧，洪波巨浪长洄沺。", 
            "炳然七十有余字，直与天地同绵绵。", 
            "龟文剥裂龙蛇隐，锋铓秃尽精神完。", 
            "周宣纪猎有石鼓，年年秋草埋寒烟。", 
            "一从认出蝌蚪字，升诸清庙陈宫悬。", 
            "千秋会应有真赏，璧沈终出珠终还。", 
            "人物果能成不朽，何论沧海为桑田。"
        ], 
        "title": "焦山瘗鹤铭沦入江汜七百年矣家沧洲公捐赀募力士挽出之得五石凡七十一字复还旧观建亭山院因作长歌以纪其事", 
        "type": "古风", 
        "yun": null
    }, 
    {
        "author": "陈德华", 
        "era": "清", 
        "subtype": "七言律诗", 
        "text": [
            "仙才久冠上林枝，又见分符捧檄时。", 
            "百里莺花香自撷，一官书剑静相随。", 
            "多才好作《梁园赋》，乘兴还题《艮岳诗》。", 
            "政简鸣琴胥就理，清声应早达彤墀。"
        ], 
        "title": "送辛锡传表兄之官中州", 
        "type": "律诗", 
        "yun": "支"
    }, 
    {
        "author": "陈德正", 
        "era": "清", 
        "subtype": null, 
        "text": [
            "石山如旋螺，土山如拾级。", 
            "百里山行间，登陟穷险涩。", 
            "冈峦纷合沓，岚雾与出入。", 
            "攀缘越岭重，颠顿经坎习。", 
            "频惊霜露繁，稍喜人烟集。", 
            "悬磴逐鸟回，坟壤屹壁立。", 
            "团栾荫榆柳，高下错原隰。", 
            "旅悰旷欲释，佳境静可挹。", 
            "笑为父老言，秋茅行将葺。"
        ], 
        "title": "太安驿", 
        "type": "古风", 
        "yun": "缉"
    }, 
    {
        "author": "陈德正", 
        "era": "清", 
        "subtype": null, 
        "text": [
            "万斛涌地出，一气恣喷薄。", 
            "横泻独潺湲，直上谁激搏。", 
            "虹垂浪跋立，珠错波翻落。", 
            "咽石声喧豗，照日光的铄。", 
            "应知造化奇，不假人工凿。", 
            "翕辟秘玄关，往来一橐龠。", 
            "窍开鼓愈张，机转流不涸。", 
            "芥纳通一源，派引分万壑。", 
            "泛衍交沦漪，澄深杳渟著。", 
            "尘缨清可濯，瓢饮旨堪酌。", 
            "缅想乘槎游，自得观濠乐。", 
            "倚槛怅踌躇，无由御黄鹤。"
        ], 
        "title": "游趵突泉", 
        "type": "古风", 
        "yun": "药"
    }, 
    {
        "author": "陈德正", 
        "era": "清", 
        "subtype": null, 
        "text": [
            "今年禾黍好，谷贱愁熟荒。", 
            "两税半折色，无物充官粮。", 
            "薄田十数亩，妇子终岁忙。", 
            "衣裳苦不早，野外饶风霜。", 
            "昨夜府帖下，新设常平仓。", 
            "谁无久远计，饥寒实未遑。", 
            "人言太平世，耕凿两相忘。", 
            "但愿长无扰，恩膏非所望。"
        ], 
        "title": "田家诗 其一", 
        "type": "古风", 
        "yun": "阳"
    }, 
    {
        "author": "陈德正", 
        "era": "清", 
        "subtype": null, 
        "text": [
            "膏腴无旧业，安得辞苦辛。", 
            "倾赀输官府，丝粒谁上身。", 
            "追呼幸得免，所伤非窭贫。", 
            "连年遭水旱，无力事耕耘。", 
            "夜深望云汉，杲杲天无云。", 
            "四邻烟火绝，最苦繄荒春。", 
            "呼儿收橡栗，日入还负薪。", 
            "桃源邈已闭，后此无问津。"
        ], 
        "title": "田家诗 其二", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "泉冷石气清，雨涤山容净。", 
            "行行苍蔼中，一往乘幽兴。", 
            "迢递陟层峦，盘曲上危磴。", 
            "地间草木春，人远禽鱼静。", 
            "赏爱情屡延，怀新路无定。", 
            "阴知岚雾滋，密识松篁映。", 
            "挹翠释烦襟，濯流浣尘听。", 
            "眷彼云物奇，悦兹山水性。", 
            "向晚憩精庐，带月下樵径。", 
            "回首望烟扉，隔萝袅清磬。"
        ], 
        "title": "游历山", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "日月逝不处，少壮能几时。", 
            "行行薄暮景，去去不可追。", 
            "衰颜坐自槁，华发无再缁。", 
            "天运有时极，人寿安可希。", 
            "饮食拳形体，魂魄来居之。", 
            "吾生一侨舍，日久终须辞。", 
            "所忧名未立，腐草忽同归。", 
            "茫茫百世后，知我复为谁。", 
            "寸心揽万古，中亦有所持。", 
            "长歌泣泗下，千载魂同悲。"
        ], 
        "title": "长歌行", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "神仙不可学，性命夙所同。", 
            "云天莽辽阔，嘘吸元相通。", 
            "落地遂沦隔，仰视空梦梦。", 
            "安知青云秘，不出元胎中。", 
            "晶晶白日上，霭霭金银宫。", 
            "天衢洞豁达，飞观交玲珑。", 
            "正气良有田，踵息绵无穷。", 
            "坱虚括元化，倪动分鸿濛。", 
            "飘飖载营魄，云壁开重重。", 
            "银河泛清浅，下指扶桑红。", 
            "共触熟为折，娲鍊孰为功。", 
            "杜之閟朕兆，恢之弥穹窿。", 
            "谷神谅斯在，何事从赤松。"
        ], 
        "title": "升天行", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "七岁窜遐荒，玉门幸生入。", 
            "久霾沙碛场，形骸空骨立。", 
            "到门人不识，亲戚尽垂泣。", 
            "相对疑梦中，无语声鸣唈。", 
            "惊魂滞天外，恍惚招未集。", 
            "久客乍还家，反觉非所习。", 
            "触物增感端，百忧纷相袭。", 
            "往事何足陈，伤心悔无及。"
        ], 
        "title": "归里", 
        "type": "古风", 
        "yun": "缉"
    }, 
    {
        "author": "陈德正", 
        "era": "清", 
        "subtype": null, 
        "text": [
            "负郭无旧业，依布才数椽。", 
            "衣食苦不给，藜藿充朝餐。", 
            "敝裘行复被，野外气早寒。", 
            "萧条守环堵，蓬扉昼常关。", 
            "人生分有定，随在皆可安。", 
            "此心既无累，俯仰俱宽然。", 
            "闲居玩物化，生意盎目前。", 
            "适然意有会，兴至遂忘言。", 
            "万物性各得，吾心别有天。", 
            "逍遥人间世，聊用穷岁年。"
        ], 
        "title": "秋日闲居", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "秦关百二重，沃野横千里。", 
            "一经穿诘屈，险窄不容轨。", 
            "太华与首阳，两崖并雄峙。", 
            "黄河走中间，神龙掉其尾。", 
            "凿幽开门户，设险良为此。", 
            "乾坤兹奥区，壮哉山河美！", 
            "缅想嬴秦初，吞噬奋长觜。", 
            "六合混一家，殽函正东启。", 
            "兴亡不一姓，城郭今犹是。", 
            "衰柳带行人，颓阳没残垒。", 
            "立马重徘徊，苍苍暮烟起。"
        ], 
        "title": "过潼关", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "罡风簸空烂金石，蓬莱夜半沈海水。", 
            "黄芽白雪总虚名，长生有道非不死。", 
            "青云无梯不可升，九重八柱高层层。", 
            "水火依然后天物，中有元化苞真灵。", 
            "圆成坚固无休息，不炼服食炼道德。", 
            "子珠生处是杀机，绵绵踵息通无极。", 
            "化精为气气为神，漠然虚白中无魂。", 
            "性命有门造化始，南华真人古仙子。"
        ], 
        "title": "怀仙歌", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "鱼肠古制世所贵，不在锋芒在神气。", 
            "霜花照眼色正明，百炼精金成宝器。", 
            "匣开夜半流电惊，熊光直上插青冥。", 
            "铁骨坚凝月魄死，晶芒锐吐幽磷腥。", 
            "脊高胁突星文直，濡缕吹毛扪不得。", 
            "雕缋何须珠玉装，刮磨不受铜花蚀。", 
            "床头风雨苍龙吟，用杀止杀仁者心。", 
            "失身荆聂良可耻，凛凛三尺横天倚。"
        ], 
        "title": "古剑歌", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "蝮蛇横海沈鳌极，宵旰十年坐亡国。", 
            "煤山风雨悬高枝，龙髯一去攀不得。", 
            "箕尾晶晶射霄汉，骂贼舌在光如电。", 
            "高皇孝皇灵有无，血泪模糊眼中见。", 
            "左携《国殇》右《山鬼》，毅魄千秋长不死。", 
            "荒陵月黑魂归来，青磷照树阴飙起。"
        ], 
        "title": "题襄阳邱相国绝命词后", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "国运士气相终始，衣冠流祸何时已。", 
            "事由我辈半激成，调停未罢绍述起。", 
            "当时特标乱政臣，丰碑矗立端礼门。", 
            "子孙禁锢身系累，岭南万里犹君恩。", 
            "司空门下臣京记，夷列罪状分次第。", 
            "某也首恶某附丽，前书具官后姓字。", 
            "颁之天下垂万世，天下万世不可欺。", 
            "恩仇反覆竞一时，小人自为门户计。", 
            "好恶谁能移是非，石虽可毁名不灭。", 
            "千载凛然见高节，史家记载未能详。", 
            "赖有此碑上论列，庆历之世已萌芽。", 
            "中间蜀洛更纷拿，包荒无力伏莽发。", 
            "一时互指为奸邪，剥削隐然在元气。", 
            "放逐殛流日多事，祖宗培植几百年。", 
            "可怜一网无遗类，消长从兹治乱分，官家别用一番人。", 
            "君不见厚陵松柏寒食路，社饭明年思老身。"
        ], 
        "title": "元祐党籍碑", 
        "type": "古风", 
        "yun": null
    }, 
    {
        "author": "陈德正", 
        "era": "清", 
        "subtype": null, 
        "text": [
            "金乌飞入重泉底，烈炬烧山漱山髓。", 
            "阴阳失位水火争，一泓鼎沸神蛟死。", 
            "本是玄黄血所变，劫灰烬热煽幽焰。", 
            "文瑶密石漾中流，溶溶春暖回深殿。", 
            "华清赐浴承恩始，遗恨千年成祸水。", 
            "望春新赐洗儿钱，翻涡十丈黄虬起。"
        ], 
        "title": "骊山温泉", 
        "type": "古风", 
        "yun": null
    }, 
    {
        "author": "陈履端", 
        "era": "清", 
        "subtype": null, 
        "text": [
            "孔雀屏边篆细，鸳鸯瓦上霜轻。", 
            "小楼单枕梦难成，闲数一帘疏影。", 
            "人到秋来较瘦，梦随人去无凭。", 
            "和他今夜酒微醒。", 
            "卧对凉蟾清冷。"
        ], 
        "title": "西江月 秋月", 
        "type": "词", 
        "yun": null
    }, 
    {
        "author": "陈履端", 
        "era": "清", 
        "subtype": null, 
        "text": [
            "梅子才黄新雨足，衫裁白苧凉生。", 
            "一湾流水縠纹平。", 
            "荷香浮野渚，槛外暮山横。", 
            "隔院有人歌水调，蝉声搅碎歌声。", 
            "豆花茗叶十分清。", 
            "水晶帘半卷，新月浸桃笙。"
        ], 
        "title": "临江仙 夏景", 
        "type": "词", 
        "yun": null
    }, 
    {
        "author": "陈履端", 
        "era": "清", 
        "subtype": null, 
        "text": [
            "南华一卷，是驱炎清课。", 
            "燃竹风廊飏茶火。", 
            "把尘襟尽涤，世累都捐，萧淡甚，泉际山颠有我。", 
            "老僧无个事，闲话忘机，簌簌林间暗香堕。", 
            "薄暮转山房，水簟凉生，拂磁枕、北窗高卧。", 
            "又细听、微风响松涛，觉此际心情，十分安妥。"
        ], 
        "title": "洞仙歌 避暑南岳山房", 
        "type": "词", 
        "yun": null
    }, 
    {
        "author": "陈履平", 
        "era": "清", 
        "subtype": null, 
        "text": [
            "花枝娅姹摇春风，纷纷蜂蝶争繁丛。", 
            "我来提壶饮花下，闲愁如雪皆消融。", 
            "枝头黄鸟声更好，似惜春光怨春老。", 
            "少年乐事那复得，只今空忆长安道。", 
            "救人无术廿载中，归来两鬓已成翁。", 
            "故交如花渐凋落，欲话衷曲谁人同？", 
            "且拚烂醉花阴卧，明日呼童扫落红。"
        ], 
        "title": "花下独酌", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "了无风雨负重阳，剩有清愁染鬓霜。", 
            "心著遥天云不散，秋高穷塞气先凉。", 
            "但教寄语称无恙，便抵相看对举觞。", 
            "人事茫茫信抟控，何时真似雁成行。"
        ], 
        "title": "九日和愔仲兼寄寥志强志贻先询先", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "十年契阔同今夕，万里间关共一卮。", 
            "各已形容成老丑，尚馀臭味未差池。", 
            "襄阳何处寻耆旧，荆楚无心记岁时。", 
            "万事推排难自料，白山邂逅岂前期。"
        ], 
        "title": "密之来自荆州除夕共饮感赠", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "英彦乘时各有投，酬知晚出佐残刘。", 
            "同心傥可关张并，替手难为费蒋俦。", 
            "狼狈东行思孝直，艰难上士得凉州。", 
            "擎天孤柱终何济，遗恨悲凉泪不收。"
        ], 
        "title": "苕雪治芗作诸葛武侯诗余有感于当时人才之乏亦拟一首", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "吞声不复忆江南，渺渺余怀馀二三。", 
            "蜍志何人分奄忽，方姚而后此沉酣。", 
            "感君契阔轻千里，于世畸零暖一函。", 
            "冰雪千山万山阻，梦魂无著卧荒庵。"
        ], 
        "title": "寄伯夔君任", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "春色乍逢三月尽，柳眉才吐杏微嫣。", 
            "渐离冰雪侵凌候，又入风沙莽荡天。", 
            "谁使托根高的的，可知含怨一年年。", 
            "我来暂赏旋惆怅，小逗芳情已化烟。"
        ], 
        "title": "春色", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "人间第一一峰画，天下无双双井诗。", 
            "顾我蹉跎衰日候，强希衣钵二黄师。", 
            "笔枯水剩山残里，思绝天荒地老时。", 
            "百虑相攻才力尽，不跻圣处坐非痴。"
        ], 
        "title": "予诗学山谷画师子久两事皆不成戏成此作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "历尽冰霜惨澹晨，眼明初见内妆新。", 
            "三年刻画寒林影，一笑平反故国春。", 
            "独荐东皇谁分妒，乍回宫体已含颦。", 
            "按歌一世空衔雨，珍重今番点绛唇。"
        ], 
        "title": "春尽后又二十日见海棠一株妍媚绝世约治芗同赋", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "光影徘徊别汉宫，胡沙万里入春风。", 
            "丰容绝世身难赎，一顾惊天遇未穷。", 
            "沥血苌弘空化碧，蔽谗正则枉怀忠。", 
            "贞臣正色蒙知少，欺隐何须怨画工。"
        ], 
        "title": "明妃", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "鹿床自制梅花砚，铁石风流宋广平。", 
            "只合随身玉堂直，岂期沦劫锦衣城。", 
            "书耽破体原臣罪，画爱寒山不世情。", 
            "润饰承平让公等，终然退斥出孤贞。"
        ], 
        "title": "戴文节公遗砚刻梅花一树萦绕四周左侧镌鹿床居士制五字微有损文予以廉价得之铭其背曰质损而神完犹取义而仁全世皆弃而苍虬所专昔文节以书有破体不为宣宗所喜又为穆相彰阿画山水便面未设色穆以为轻己遭谗斥退后居杭州殉粤匪之难予有感于公之遗事为作此诗", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "雨歇空阶入薄寒，旧书欹枕百回看。", 
            "睡魔尽遣茗功德，曙色微侵灯涅槃。", 
            "林弄啁啾纷自悦，壁缘跂脉可能安。", 
            "自家功课未渠了，拭涕何心问懒残。"
        ], 
        "title": "雨歇", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "灵光卌载返修门，回首匡庐万雪痕。", 
            "马祖去因山鬼敬，老聃居益镐京尊。", 
            "决流浸轴终趋海，忍死攀天馀断魂。", 
            "便欲从翁屏闻见，都忘物变信乾坤。"
        ], 
        "title": "寄怀散原先生", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "老耽文字慰衰迟，孤往如君夙所期。", 
            "永叔深濡马迁笔，简斋轻了少陵诗。", 
            "世间何好能相易，岁晚归墟更不疑。", 
            "一夕秋风感离索，寥怀惟有塞鸿知。"
        ], 
        "title": "次韵君任风雨见怀", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "故人万里寄诗篇，回感前悰损夜眠。", 
            "未致贤才真负主，全疏人事敢贪天。", 
            "久要渐蚀平生意，有腼难酬未尽年。", 
            "把酒重逢何日是，只愁相见益凄然。"
        ], 
        "title": "和史文甫寄怀", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "无成真负远离别，得见初怜有语言。", 
            "倦世残年仍此会，弥天一老重相存。", 
            "雨风故近重阳节，尊酒难回九逝魂。", 
            "不学早衰虚志事，沉灰犹藉瓣香温。"
        ], 
        "title": "八月余送亡室柩至旧京获见散原先生年八十有二别六年所矣君任北游已倦将南归闻余来止不行伯夔自上海扶病来会立之亦自津来文酒过从无虚日数年来不易得之会合也雨夜不寐感赋一首呈散原先生并邀诸君子和", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "收身何晚悔应迟，峻坂瓯臾自不知。", 
            "无泪人间甚滋味，梦亲地下尚婴儿。", 
            "苦空法喜孰真幻，无著天亲深护持。", 
            "不断思量还起坐，悲哉秋气雨来时。"
        ], 
        "title": "雨中夜起时寥志二弟自上海来强志三弟询先七弟自天津来同住农先六弟寓中", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "谈论渊渊无尽藏，龙蛇谁信道东方。", 
            "忠思元直能无惑，通介徐公自有常。", 
            "严钥回车迟夜漏，深檐弄笔映曦光。", 
            "蹉跎束缚殊臣甫，雨露恩深岁月长。"
        ], 
        "title": "苕雪六十初度 其二", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "与人家国岂区区，瘏口哓音旅顺书。", 
            "四海难忘惟此老，三年不见想高居。", 
            "自身物外能康济，豪气樽前未扫除。", 
            "玩易闭门忘岁月，相从便拟赋归欤。"
        ], 
        "title": "周孝怀六十初度", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "云净风微自悄寒，焚香无语对椒盘。", 
            "乐非君实还成独，诗远梅翁却带酸。", 
            "早识殊途分壮罔，晚知有味说金兰。", 
            "神伤帷幄枫香好，梦想扶摇万里抟。"
        ], 
        "title": "甲戌除夕", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "霜风著意撼凋林，拥褐寒窗苦语深。", 
            "剩有险巇供晚悟，忍游寥阔洗初心。", 
            "祀舆高趣曾无与，禽向遗踪不可寻。", 
            "羁绪鳏鳏同此夜，荒栖难稳等惊禽。"
        ], 
        "title": "与治芗夜话", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "采香径里目初成，露浥霜淩各有情。", 
            "微悴未关虫蠹事，閒愁偏向玉阶生。", 
            "凄迷旧色难为写，冷冽奇芬不可名。", 
            "荪壁兰疏曾梦到，灵修遗恨苦难平。"
        ], 
        "title": "题心畬秋园杂卉册子 其一", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "相逢迟暮亦嫣然，一晌魂消瘦蝶前。", 
            "随意幽娟成绝代，无名秋病老情天。", 
            "潇潇暮雨收残佩，黯黯红灯影坠钿。", 
            "历劫芳悰消未尽，旧香證取酒痕边。"
        ], 
        "title": "题心畬秋园杂卉册子 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "天怜误认晚晴时，立尽斜阳欲去迟。", 
            "碧榭朱栏成永忆，金风玉露最相知。", 
            "无心采佩援琴操，终古芳香托楚辞。", 
            "休问中情荃察否，向来恩怨总迷离。"
        ], 
        "title": "题心畬秋园杂卉册子 其三", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "望中谁实百芳庭，捲地凉风取次经。", 
            "入梦姞兰虚服媚，回心苏蕙是英灵。", 
            "孤根托处宁辞忌，沉醉闻时倘可醒。", 
            "性烈香煎终不悔，起看鸿影入青冥。"
        ], 
        "title": "题心畬秋园杂卉册子 其四", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "五年无此好风日，八十三翁喜献春。", 
            "爆竹彻宵喧梦甚，桃符比户照眸新。", 
            "民劳得勿真思汉，居陋犹堪托避秦。", 
            "却为乡邦忧长乱，开门节度亦无人。"
        ], 
        "title": "庚午元旦（庚午，一九三○）", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "谁尸铸错弃干城？坐致烟尘马邑兵。", 
            "援绝靴刀知必死，丧归裹革定如生。", 
            "此才丰镐馀钟毓，无命关张见太平。", 
            "却袭武乡临别语，元戎痛逝若为情？"
        ], 
        "title": "哀韩克义", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "为莲作主替延宾，等是京华旅食身。", 
            "花叶近年无此盛，咏觞我辈不辞频。", 
            "湖楼酒坐怀贤相，风笛邻家感故人。", 
            "吾道故应有消长，底须问卜向严遵。"
        ], 
        "title": "鹤亭招饮十刹海作荷花生日有诗次和", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "销夏吟人接笋稠，君诗独得气之秋。", 
            "脏神净与伊蒲习，舌本甘为谏果留。", 
            "故垒却来成客燕，横流何意聚閒鸥。", 
            "应求阅道年时盛，亦有邮筒往复不？"
        ], 
        "title": "次韵和昀谷", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "齐体修龄世已稀，蝉联三叶并眉梨。", 
            "涤牏建亦成胡耇，戏綵莱兼有逸妻。", 
            "良贵未应荣黻佩，幽居傥不识盐醯。", 
            "乾嘉极盛身亲见，寿域全家取次跻。"
        ], 
        "title": "上海严氏三世耄耋图", 
        "type": "律诗", 
        "yun": "齐"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "开国勋贤重朴忠，一门三叶析圭同。", 
            "纪恩旄钺归犹子，餐胜江山作寓公。", 
            "浩劫居然留片羽，壮猷元不薄雕虫。", 
            "远孙桑海无穷泪，祠墓全无况故宫。"
        ], 
        "title": "佟汇白中丞诗墨为楫先郎中题", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "尹京旋出典名藩，展觌东华剩梦痕。", 
            "铁面故知难偶俗，赤心自昔有成言。", 
            "乾坤未正身俱老，江海相望义益敦。", 
            "清健本来臞似鹤，行朝濡翰与开尊。"
        ], 
        "title": "王聘三七十寿诗", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "香山抵作雪山看，延目晴岚入寿安。", 
            "卧佛阅人殊未倦，退翁专壑可胜寒？", 
            "同游如梦承平旧，宿约频移命啸难。", 
            "犹及残年见岩桧，风林况尚有馀丹。"
        ], 
        "title": "重九后三日梅生鹤亭纕蘅招游退谷", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "引疾犹希国可医，坐看殄瘁未移时。", 
            "攒宫复土完微愿，书殿横经讵夙期？", 
            "社饭曩如言不验，太阿人岂柄能持？", 
            "初元重九僧房话，廿二年中几局棋。"
        ], 
        "title": "仁先以梁文忠鄂臬乞病并在讲筵雨次谢摺装卷属题", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "私淑乡贤逊志斋，晚丁桑海习风霾。", 
            "一编纶旅心弥重，七日钧天梦未涯。", 
            "冬至微阳正葭管，北征老病尚麻鞋。", 
            "酣觞漫作黄农慨，得失相忘是葛怀。"
        ], 
        "title": "赠章一山左丞", 
        "type": "律诗", 
        "yun": "佳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "回转坡陀白间红，西峰无寺尽芳丛。", 
            "地偏留得多年树，花晚挨过几夜风？", 
            "为补前游寻胜遍，幸乘佳日挈家同。", 
            "无端刬及元同塔，剩对遗黎说大工。"
        ], 
        "title": "辛未清明后二日复游旸台山南塔院西峰寺人工一带花开正盛", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一场如梦太悠悠，洗尽铅华不刬愁。", 
            "谁信酴醾成结局，难从鶗鴂说来由。", 
            "阑残有分依行幄，飘泊何心恋禁沟？", 
            "犹剩绿阴须护惜，年来数遍过江流。"
        ], 
        "title": "次韵仁先春尽日赋落花", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "残梦能忘认启单，登瀛大拜盛衣冠。", 
            "诸公犹及当平世，妙选何曾是冗官。", 
            "禾黍旧京墟欲盏，云萍人海聚原难。", 
            "羡君自拥书城老，酒罢丹铅尚校刊。"
        ], 
        "title": "博沅叔招集同馆四十二人会饮藏园即席赋呈", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "朱学开基二百年，倭曾急起接薪传。", 
            "中兴馀泽今都尽，前辈潜修此最专。", 
            "举世笑迂惟信道，斯文留脉傥关天。", 
            "故知甚敬师伊洛，心画流连重泫然。"
        ], 
        "title": "题文叔瀛前辈手钞近思录", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "通考渊源贵与编，菰芦头白尚怀铅。", 
            "禀裁纯庙鸿文续，冠序吾皇宝墨鲜。", 
            "忆共开涂通筚路，傥留填海看桑田。", 
            "挂瓢池畔孤吟处，回首觚棱二十年。"
        ], 
        "title": "赠刘澄如京卿", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "投老书城祓世尘，廿年绨椠未离身。", 
            "寻山犹惜分阴暇，隔海亲搜秘藏珍。", 
            "取次校刊媲黄顾，会看著录过晁陈。", 
            "一楼双鉴松声里，已傲同光几辈人。"
        ], 
        "title": "题傅沅叔藏园校书图", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "为神知尚眷皇州，全局残阑及故邱。", 
            "强食无人抗封豕，苦心当日狎盟鸥。", 
            "萧条敢信馀王气，衰耄安能有远谋？", 
            "六十四年门馆旧，办香亲捧廿三秋。"
        ], 
        "title": "辛未九月十七日文文忠师祠生日作", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "人好牵连到屋乌，横流甚处可安渠？", 
            "白翎雀冻居何择，赪尾鱼劳气倘苏。", 
            "世局如棋从反覆，禅心似木孰荣枯？", 
            "秋风已过莼丝老，沈陆稽天漫忆吴。"
        ], 
        "title": "次韵管洛声移居", 
        "type": "律诗", 
        "yun": null
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "开瓮难忘造酿年，酌君今夕且酣眠。", 
            "国人刻意薰丹穴，术者公言幸奉天。", 
            "此局倘非孤注博，故乡合有一成田。", 
            "崎岖最念人从后，可许持荷寒日边？"
        ], 
        "title": "以丁巳藏酒分饷仁先有怀愔仲", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "循吏归来作逸民，弦歌彭泽定前身。", 
            "吟酬石笋争孤峭，坐对瓶花绝点尘。", 
            "闽峤君能言笑忘，章江我尚梦思频。", 
            "横流砥柱阳秋笔，碎录閒评亦足珍。"
        ], 
        "title": "裴鉴澄诗册为屏衡题", 
        "type": "律诗", 
        "yun": "真"
    }, 
    {
        "author": "陈履平", 
        "era": "清", 
        "subtype": "五言律诗", 
        "text": [
            "荦确东阿道，疲驴策不前。", 
            "乱峰围落日，野水浸遥天。", 
            "林闪孤村火，云深古寺烟。", 
            "遥闻钟梵动，欲借上方眠。"
        ], 
        "title": "东阿道中", 
        "type": "律诗", 
        "yun": "先"
    }, 
    {
        "author": "陈德荣", 
        "era": "清", 
        "subtype": "七言律诗", 
        "text": [
            "一天雪片乱春晴，风里杨花自在行。", 
            "萍叶纵横成后劫，麴尘恍惚悟前生。", 
            "黏帘坠溷知何处，流水行云共此情。", 
            "希逸朝衣寿阳额，也教点点著人轻。"
        ], 
        "title": "杨花", 
        "type": "律诗", 
        "yun": "庚"
    }, 
    {
        "author": "陈德荣", 
        "era": "清", 
        "subtype": "七言律诗", 
        "text": [
            "山势纡回江水湾，孤城形胜占江山。", 
            "鲸涛驱石倾三峡，鸟道盘云入八蛮。", 
            "百里金汤凭地险，两朝兵燹忆时艰。", 
            "幸逢海内升平日，桑土绸缪莫等闲。"
        ], 
        "title": "枝江杂咏 其一", 
        "type": "律诗", 
        "yun": "删"
    }, 
    {
        "author": "陈德荣", 
        "era": "清", 
        "subtype": "七言律诗", 
        "text": [
            "三亩荒园净扫锄，萧然官舍似幽居。", 
            "峰头耸翠延朝旭，浦口鸣榔响夜渔。", 
            "检历细寻移竹日，呼童闲写种葱书。", 
            "临风把酒舒长啸，如此溪山不负余。"
        ], 
        "title": "枝江杂咏 其二", 
        "type": "律诗", 
        "yun": "鱼"
    }, 
    {
        "author": "陈撰", 
        "era": "清", 
        "subtype": "五言律诗", 
        "text": [
            "日暮东风急，归途雨正繁。", 
            "泥深黏屐重，云湿带林昏。", 
            "野水喧鱼艇，人家掩竹门。", 
            "遥怜折梅处，回首更西村。"
        ], 
        "title": "古荡归途", 
        "type": "律诗", 
        "yun": "元"
    }, 
    {
        "author": "陈撰", 
        "era": "清", 
        "subtype": "五言律诗", 
        "text": [
            "为贫常作客，春尽未还家。", 
            "故国重回首，江城正落花。", 
            "屯云依树断，深柳趁风斜。", 
            "寂寞年时意，劳劳空岁华。"
        ], 
        "title": "春尽", 
        "type": "律诗", 
        "yun": "麻"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "岭头孤店小，一径与山分。", 
            "晓日明高树，篮舆破白云。", 
            "野花村妇髻，乱石古人坟。", 
            "黄叶初飞处，秋声不可闻。"
        ], 
        "title": "晓过黄叶岭", 
        "type": "律诗", 
        "yun": "文"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "宁懒方知愤，终狂不自愚。", 
            "吾身竟何有，斯意岂能无。", 
            "夜气枯禅得，秋心健隼孤。", 
            "际天皆肃杀，独信北风苏。"
        ], 
        "title": "偶作", 
        "type": "律诗", 
        "yun": "虞"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "百战中原血，江山一敝袍。", 
            "艰难军国计，生死布衣交。", 
            "道以相知重，功为不赏高。", 
            "咸同诸将在，专阃各旌旄。"
        ], 
        "title": "题铜官感旧图 其一", 
        "type": "律诗", 
        "yun": null
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "日暮铜官渚，芦花瑟瑟秋。", 
            "惊心思往事，援手出神州。", 
            "白水犹残垒，苍生已百忧。", 
            "抚今看此卷，欲济几同舟。"
        ], 
        "title": "题铜官感旧图 其二", 
        "type": "律诗", 
        "yun": "尤"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "济乱无长策，忧疑日万端。", 
            "民愚重贫弱，文胜转艰难。", 
            "蜀洛非师说，权衡有学官。", 
            "祇今遗疏在，语语见心肝。"
        ], 
        "title": "哭长沙张文达公 其一", 
        "type": "律诗", 
        "yun": "寒"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "国计兼身世，梯航遂至今。", 
            "量官明主术，养士老臣心。", 
            "谴及恩弥厚，名高谤转深。", 
            "不胜东首意，流涕答纶音。"
        ], 
        "title": "哭长沙张文达公 其二", 
        "type": "律诗", 
        "yun": "侵"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "初见晴川道，方回使者车。", 
            "平生知己分，一纸议边书。", 
            "恻恻亲朋尽，看看意气疏。", 
            "门前舆马地，春雨长蓬芦。"
        ], 
        "title": "哭长沙张文达公 其三", 
        "type": "律诗", 
        "yun": null
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "客病存秋祭，精诚豁此襟。", 
            "儿孙经乱长，诗礼泽吾深。", 
            "猿鹤谁家子，鸡牺自惮心。", 
            "终当际明盛，幸活傥思今。"
        ], 
        "title": "中元祭后感书 其一", 
        "type": "律诗", 
        "yun": "侵"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "居乱曾闻训，艰难竟及身。", 
            "祷深思更杂，心苦语多真。", 
            "脉脉馨香彻，飘飘气志伸。", 
            "微茫如有触，随地见君亲。"
        ], 
        "title": "中元祭后感书 其二", 
        "type": "律诗", 
        "yun": "真"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "忠孝都资盗，方知信史难。", 
            "逃名宁得已，吞泪几曾乾。", 
            "鼠殉终无觉，鸲跦且未安。", 
            "临筵愧先志，虽暑亦生寒。"
        ], 
        "title": "中元祭后感书 其三", 
        "type": "律诗", 
        "yun": "寒"
    }, 
    {
        "author": "陈毅", 
        "era": "清", 
        "subtype": "五言律诗", 
        "text": [
            "乡味兵戈阻，侨居祖祢凭。", 
            "蓼莪终与废，荐芰亦难能。", 
            "莫静风前树，差传暗里镫。", 
            "民生惟菽水，识此足飞腾。"
        ], 
        "title": "中元祭后感书 其四", 
        "type": "律诗", 
        "yun": "蒸"
    }, 
    {
        "author": "陈毅", 
        "era": "清", 
        "subtype": "七言律诗", 
        "text": [
            "刺骨寒风叹石尤，烟波东望迥生愁。", 
            "早霜红树藏湖岸，残日青山满柁楼。", 
            "已觉空囊归故里，何因歧路感深秋。", 
            "思量蹇滞平生事，来去还应笑野鸥。"
        ], 
        "title": "湖港阻风", 
        "type": "律诗", 
        "yun": "尤"
    }, 
    {
        "author": "陈洵", 
        "era": "清", 
        "subtype": null, 
        "text": [
            "碎飘灯梦绮堕虚廊，依稀听鸣环。", 
            "恁流苏一桁，红楼半角，相望阑珊。", 
            "故国秋风万户，起踏小帘间。", 
            "忆近花铃语，淹过春间。", 
            "陡顿月沉声急，和卷茅战叶，消息漫漫。", 
            "似昆阳风雨，飞动却无端。", 
            "想依然、佳人庭宇，问诉情、谁分蹑虚孱。", 
            "垂杨畔，系斑骓处，掩恨幽单。"
        ], 
        "title": "八声甘州 檐马", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "赋情月屋。", 
            "望广寒树老，山河惊目。", 
            "梦里悲秋，潇洒临风几枝玉。", 
            "叶下亭皋又晚，休再忆画堂春绿。", 
            "向夜深蝶怨蜂愁，风景小壶宿。", 
            "容易重阳待到，旧觞露更洗，芳思盈斛。", 
            "却恐佳期，过了中秋，不比及花腴菊。", 
            "惟教客鬓苍华冷，恨空锁钿筐金粟。", 
            "想故山今夕怀人，散入楚骚成曲。"
        ], 
        "title": "暗香疏影 九日怀故园桂树", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "倦照残萤书眼怯。", 
            "茶烟缓缓支寒蝶。", 
            "夜久高楼应有月。", 
            "秋气阔。", 
            "风声暗挟辞林叶。", 
            "水抱山回屏曲折。", 
            "安吟字字逡巡歇。", 
            "满把芳馨和泪咽。", 
            "伤心叠。", 
            "空蒙海市音鸿绝。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "花后楼台带雾沉。", 
            "多时慵理曲中心。", 
            "强持筋力与登临。", 
            "何处去来逢较晚，各知名字分先深。", 
            "旧家闲事累伊寻。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "微雨收灯，闲门闭景，薄寒中酒愔愔。", 
            "流水年光，风花过眼无寻。", 
            "新愁惯是年年有，问几时愁到如今。", 
            "更休提，多暇承平，佳日园林。", 
            "白头怕说春明梦，但身闲见在，望苦低吟。", 
            "无主红芳，谁怜点点鹃心。", 
            "江山信美犹吾土，道寻欢、高处登临。", 
            "正销凝，西北浮云，天远鸿音。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "晴空分海翠，举头见月，怅望两天涯。", 
            "素心尘事少，甚处相携，有约便移家。", 
            "东篱旧色，爱晚节、同采秋华。", 
            "千万输、买邻无计，淡淡始怜花。", 
            "欢赊。", 
            "吴云东驻，岭雁南回，指沧洲如画。", 
            "凭寄情、腴秋鲈脍，深棹蒹葭。", 
            "年时梦向今宵说，对满庭、花影阑斜。", 
            "良会永，因循去日休嗟。"
        ], 
        "title": "渡江云 彊村先生沪上书来询游约，且为词以促之。敬酬一解", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "溪山好，最好是渔船。", 
            "况有承平多暇日，不须重问武陵源。", 
            "掩卷一茫然。"
        ], 
        "title": "忆江南 张默迟清溪渔隐图", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "槐露冷，生死托双琴。", 
            "不与畸人同玉碎，萧条沧海有遗音。", 
            "流转到如今。"
        ], 
        "title": "忆江南 邝海雪遗琴", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "井梧阶叶惊秋早。分共黄花老。", 
            "重阳已过懒登临。经眼江山如梦费追寻。", 
            "闲来愁味浓于酒。那更禁怀旧。", 
            "不须重与说承平。但看今年天气去年情。"
        ], 
        "title": "虞美人 六禾词来道去年新安之游，病中未能答也。秋深怀远，赋此寄之", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "传语杜鹃休浪发，直须留点春心。", 
            "一回一树一沉吟。", 
            "也应和泪染，真合带愁喑。", 
            "闲地偶宜怀故国，水堂开近花阴。", 
            "聒人原不比冤禽。", 
            "青山无限事，容我梦中寻。"
        ], 
        "title": "临江仙 花埭李氏庄看杜鹃", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "何处春来，照秦楼棠树，初上朝鸟。", 
            "当花绣围镜槛，先媚罗敷。", 
            "笼金燕彩，比常时、风物差殊。", 
            "还自有，添香庆酒，艳波香泛双壶。", 
            "欲逐羲和东去，问宵来归雁，人意知无。", 
            "玉关漫吟怨柳，绿满江湖。", 
            "天涯梦锁，望夫君、尽分青芜。", 
            "应待到，灯期过了，醉头花下重扶。"
        ], 
        "title": "汉宫春 甲戌立春", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "佳约花辰，余欢烛夜，起来人意闲闲。", 
            "便无一事，风信若相关。", 
            "迟日吾庐自好，庭阴转、幽梦初还。", 
            "江头路、飞红去远，流水在人间。", 
            "青山华鬓老，流霞信美，不驻朱颜。", 
            "但归来莫问，身外田园。", 
            "肯向萧条伴我，蓬蒿长、当户休删。", 
            "从分取、茅龙风雨，叶叶战春阑。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "陈洵", 
        "era": "清", 
        "subtype": null, 
        "text": [
            "尊酒相逢，笑同是、旧日天涯行客。", 
            "花气轻浣兰襟，琵琶泪无迹。", 
            "秋正悄、疏灯自落，风潇洒、桂华流席。", 
            "截竹吹云，抽刀断水，天地宽窄。", 
            "且休问、吴国当年，甚湖里宇宙夜深觅。", 
            "都向藕花多处，似桃源尘隔。", 
            "清事满、闲身又好，度冷香、写上词笔。", 
            "只怕传过江南，那人相忆。"
        ], 
        "title": "琵琶仙 与江湖诸友泛舟东湖", 
        "type": "词", 
        "yun": null
    }, 
    {
        "author": "陈璋", 
        "era": "清", 
        "subtype": "七言绝句", 
        "text": [
            "船如纸薄不经风，三扇低遮箬叶篷。", 
            "万丈龙潭千尺浪，也堪愁煞铁梢公。"
        ], 
        "title": "闽滩竹枝词二首 其一", 
        "type": "绝句", 
        "yun": "东"
    }, 
    {
        "author": "陈璋", 
        "era": "清", 
        "subtype": "七言绝句", 
        "text": [
            "虎踞龙蟠似此无，风雷怒挟一舟孤。", 
            "千堆乱石排刀剑，直作南阳八阵图。"
        ], 
        "title": "闽滩竹枝词二首 其二", 
        "type": "绝句", 
        "yun": "虞"
    }, 
    {
        "author": "陈璋", 
        "era": "清", 
        "subtype": "五言律诗", 
        "text": [
            "初识南瓯路，滩船匝月程。", 
            "江留螺女迹，台记越王名。", 
            "地气三春冷，天时半日晴。", 
            "谁呼行不得，江上鹧鸪声。"
        ], 
        "title": "闽山杂咏三首 其一", 
        "type": "律诗", 
        "yun": "庚"
    }, 
    {
        "author": "陈璋", 
        "era": "清", 
        "subtype": "五言律诗", 
        "text": [
            "属国沧溟外，雄图压巨鳌。", 
            "城隅防鼠雀，市上卖弓刀。", 
            "旗鼓双峰雨，楼船八月涛。", 
            "将军今坐镇，冠盖路相高。"
        ], 
        "title": "闽山杂咏三首 其二", 
        "type": "律诗", 
        "yun": "豪"
    }, 
    {
        "author": "陈璋", 
        "era": "清", 
        "subtype": "五言律诗", 
        "text": [
            "万井山环抱，南图亦壮哉！", 
            "槎从天汉上，门傍海云开。", 
            "乌石藏幽寺，青榕荫古台。", 
            "到今传擘荔，坛坫愿追陪。"
        ], 
        "title": "闽山杂咏三首 其三", 
        "type": "律诗", 
        "yun": "灰"
    }, 
    {
        "author": "陈璋", 
        "era": "清", 
        "subtype": "五言律诗", 
        "text": [
            "少作贫家妇，归宁更不归。", 
            "九京加翟茀，六月感牛衣。", 
            "故镜照颜惨，宵灯入梦稀。", 
            "此生同穴誓，何日重相依。"
        ], 
        "title": "七月己未恭接诰命", 
        "type": "律诗", 
        "yun": "微"
    }, 
    {
        "author": "陈璋", 
        "era": "清", 
        "subtype": "五言律诗", 
        "text": [
            "日下闻天遣，荒寒万国西。", 
            "非关驱獬廌，直欲掣鲸鲵。", 
            "倍道旌麾远，先锋铠仗齐。", 
            "书生能慷慨，临别不含凄。"
        ], 
        "title": "送高鹤洲范舒山家讱叔诸侍御西征二首 其一", 
        "type": "律诗", 
        "yun": "齐"
    }, 
    {
        "author": "陈璋", 
        "era": "清", 
        "subtype": "五言律诗", 
        "text": [
            "揽辔平生志，防身一剑依。", 
            "行间回斗气，马上带霜威。", 
            "出塞诗应壮，从军事亦稀。", 
            "王师定神速，好唱凯歌归。"
        ], 
        "title": "送高鹤洲范舒山家讱叔诸侍御西征二首 其二", 
        "type": "律诗", 
        "yun": "微"
    }, 
    {
        "author": "陈璋", 
        "era": "清", 
        "subtype": "七言律诗", 
        "text": [
            "羽林按部下天阊，大漠风高两翼张。", 
            "猎火烧原秋草黑，阵云围碛暮山黄。", 
            "太平不废三驱盛，神武能调七萃良。", 
            "应有非熊占吉梦，游畋自古陋长杨。"
        ], 
        "title": "秋猎应制", 
        "type": "律诗", 
        "yun": "阳"
    }, 
    {
        "author": "陈璋", 
        "era": "清", 
        "subtype": "七言律诗", 
        "text": [
            "客醉宜供醒酒冰，水晶盘内露寒棱。", 
            "直疑夏月常堆雪，不待秋风始扫蝇。", 
            "裁作花纹看顷刻，削成山势笑凭陵。", 
            "多君心地清如许，好为人间散郁蒸。"
        ], 
        "title": "沧洲兄席上咏冰", 
        "type": "律诗", 
        "yun": "蒸"
    }, 
    {
        "author": "陈璋", 
        "era": "清", 
        "subtype": "七言律诗", 
        "text": [
            "西出雄关路屈盘，风云重接旧征鞍。", 
            "山如屏合窥天小，水作虹流入耳寒。", 
            "万里女墙连雁塞，百年兵甲洗桑乾。", 
            "太平气象无中外，镇朔台高立马看。"
        ], 
        "title": "西出居庸关", 
        "type": "律诗", 
        "yun": "寒"
    }, 
    {
        "author": "陈豫朋", 
        "era": "清", 
        "subtype": "七言绝句", 
        "text": [
            "草碧云疏浪影摇，水烟初敛涨痕消。", 
            "断肠桥畔天涯路，愁杀青青杨柳条。"
        ], 
        "title": "灞桥", 
        "type": "绝句", 
        "yun": "萧"
    }, 
    {
        "author": "陈遵", 
        "era": "清", 
        "subtype": "七言绝句", 
        "text": [
            "漫说文章富丽工，故应班马独称雄。", 
            "何人解道天垂象，星斗纵横碧落中。"
        ], 
        "title": "偶作", 
        "type": "绝句", 
        "yun": "东"
    }, 
    {
        "author": "陈遹声", 
        "era": "清", 
        "subtype": "七言绝句", 
        "text": [
            "又见兰亭土木新，题名勒石是何人。", 
            "更谁知读《冬青引》，合祀当年六义民。"
        ], 
        "title": "题兰亭壁", 
        "type": "绝句", 
        "yun": "真"
    }, 
    {
        "author": "陈遹声", 
        "era": "清", 
        "subtype": "五言律诗", 
        "text": [
            "浙涛如白马，蜀险度黄牛。", 
            "风雨销归兴，江山助壮游。", 
            "宦情随水落，乡梦逐波流。", 
            "帆影岚光外，依稀见庾楼。"
        ], 
        "title": "江行杂诗 其一", 
        "type": "律诗", 
        "yun": "尤"
    }, 
    {
        "author": "陈遹声", 
        "era": "清", 
        "subtype": "五言律诗", 
        "text": [
            "客路忘行役，船窗杂笑谈。", 
            "云烟收楚北，风雨渡江南。", 
            "鸟白山逾碧，螺青浪泼蓝。", 
            "天晴山寺现，微月上松龛。"
        ], 
        "title": "江行杂诗 其二", 
        "type": "律诗", 
        "yun": "覃"
    }, 
    {
        "author": "陈遹声", 
        "era": "清", 
        "subtype": "五言律诗", 
        "text": [
            "风物如全盛，江山已破残。", 
            "淮盐都改掣，唐镇旧迎銮。", 
            "鳌负三山重，蛟嘘六月寒。", 
            "鸡鸣京口泊，镫火隐渔滩。"
        ], 
        "title": "江行杂诗 其三", 
        "type": "律诗", 
        "yun": "寒"
    }, 
    {
        "author": "陈遹声", 
        "era": "清", 
        "subtype": "五言律诗", 
        "text": [
            "船出焦出口，东方已破冥。", 
            "人惊双鬓白，山为六朝青。", 
            "梵呗松寥阁，梁碑鹤冢铭。", 
            "晓峰开画幛，环列似围屏。"
        ], 
        "title": "江行杂诗 其四", 
        "type": "律诗", 
        "yun": "青"
    }, 
    {
        "author": "陈遹声", 
        "era": "清", 
        "subtype": "七言律诗", 
        "text": [
            "舆卫寂寥野店秋，滹沱唤渡已无舟。", 
            "汉宫练被三军劫，晋帝鞭为五骑留。", 
            "几处荒烟炊豆粥，深宵趁月渡芦沟。", 
            "芜蒌亭子饶阳路，羌笛催人易白头。"
        ], 
        "title": "滹沱", 
        "type": "律诗", 
        "yun": "尤"
    }, 
    {
        "author": "陈遹声", 
        "era": "清", 
        "subtype": "七言律诗", 
        "text": [
            "水阁歌船宴虏酋，停杯听唱白浮鸠。", 
            "忍将燕北伤心泪，付与江东捉鼻讴。", 
            "元老清谈俱庙略，新亭对泣亦风流。", 
            "为询折翼陶都督，可有偏师出石头。"
        ], 
        "title": "江东", 
        "type": "律诗", 
        "yun": "尤"
    }, 
    {
        "author": "陈遹声", 
        "era": "清", 
        "subtype": "七言律诗", 
        "text": [
            "回銮喜见旧慈容，烂额焦头俱策庸。", 
            "辨色仍临垂拱殿，伤心怕听景阳钟。", 
            "已闻大夏通新使，莫向临春问旧踪。", 
            "今日东朝亲召对，隔帘涕泣说神宗。"
        ], 
        "title": "回銮", 
        "type": "律诗", 
        "yun": "冬"
    }, 
    {
        "author": "陈遹声", 
        "era": "清", 
        "subtype": "七言律诗", 
        "text": [
            "鹅鸭声中打桨行，放船天气趁新晴。", 
            "风吹水面鳞鳞皱，波到桥心贴贴平。", 
            "绿树炊烟千缕直，青山夹岸一帆轻。", 
            "渔村镫火穿篱出，舵底吟诗待月明。"
        ], 
        "title": "放船", 
        "type": "律诗", 
        "yun": "庚"
    }, 
    {
        "author": "陈遹声", 
        "era": "清", 
        "subtype": "七言律诗", 
        "text": [
            "卷帘不见草萋萋，鶗鴂畏寒向我啼。", 
            "病久竹妨行药径，春来水涨浣纱溪。", 
            "篱边卧犬惊花吠，雨外飞鸠觅树栖。", 
            "遥想孤山残雪里，看梅人立断桥西。"
        ], 
        "title": "病起寄吴四杭州", 
        "type": "律诗", 
        "yun": "齐"
    }, 
    {
        "author": "陈遹声", 
        "era": "清", 
        "subtype": "七言律诗", 
        "text": [
            "炉香初爇茗初烹，一榻萧然暑气清。", 
            "梦醒蝉嘶桐叶院，秋来虫上豆花棚。", 
            "消閒棋酒过三伏，权领图书拥百城。", 
            "小院疏帘无客到，抛书欹枕听鸣莺。"
        ], 
        "title": "午眠", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "春尽馀寒恋敝裘，焚香瀹茗近清修。", 
            "古人不见来日远，小睡为佳书味留。", 
            "太史周南多感愤，贾生湘水悟浮休。", 
            "境迁不觉尘怀冷，梦入松风万壑秋。"
        ], 
        "title": "春尽", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "三年冰雪此淹留，未识春风已入秋。", 
            "浓笑有花多僻异，高鸣无鸟只啁啾。", 
            "致身砺石谁羊鼻，入梦精魂感马周。", 
            "际遇由来关运会，深恩惆怅若为酬。"
        ], 
        "title": "淹留", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "低檐暂歇雨淙淙，喜曝衣乾语鹊双。", 
            "小落伊威妨倦枕，斜飞野马界晴窗。", 
            "生涯曲几残经卷，食籍寒菹老瓦缸。", 
            "无用寻山参佛祖，见闻灭尽我心降。"
        ], 
        "title": "夏日即事", 
        "type": "律诗", 
        "yun": "江"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "连洲芳草暗鱼红，山色家家映水窗。", 
            "万里凋颜双秃鬓，三年明眼一澄江。", 
            "曾无豪兴飞银鲙，暗有归心落远艭。", 
            "回首滔天三户尽，愁言风景似乡邦。"
        ], 
        "title": "松花江岸閒步同治芗", 
        "type": "律诗", 
        "yun": "江"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "摊书侵晓惯眠迟，耽好妨生我一痴。", 
            "千载古人心可见，百年独夜味谁知。", 
            "青霞意郁人常在，金印腰悬气已尸。", 
            "破榻寒窗灯影畔，此中便了此生期。"
        ], 
        "title": "余喜夜坐每窗纸见微白始就枕盖廿年以来矣感赋一首", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "干霄松柏郁苍苍，巍赫神功接混茫。", 
            "臣甫拜趋思历数，道周魂梦感高皇。", 
            "丰碑谟烈天难继，如带源泉气自长。", 
            "报国无能攀恋切，馀生合署老司香。"
        ], 
        "title": "乙亥七月初八日恭谒福陵昭陵敬赋", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "晓色朦胧紫气新，初怀高枕自为春。", 
            "眼前太古深山境，意表朱霞白鹤人。", 
            "年异师丹全忘事，蜕留徐甲已无身。", 
            "不关参悟存公案，一念清安觉最真。"
        ], 
        "title": "晓色", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "贾谊形遗委控抟，退之鼻塞等莸兰。", 
            "迁流任化乾馀骨，偃蹇遗容格外官。", 
            "大道固应多屈辱，小诗何意入波澜。", 
            "绝人公事崔丞了，竟日哦松抵挂冠。"
        ], 
        "title": "偃蹇", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "此身自厌亦何惜，还为么么费抑搔。", 
            "絮坏缝深天几大，蹠香回臭我安逃。", 
            "探怀早卜初衷失，扪舌空馀强聒劳。", 
            "檄讨有心臣力薄，分无才笔动天褒。"
        ], 
        "title": "夜为齧虫所扰", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "寒泄颓云漏夕阳，楼台隐现表重冈。", 
            "新秋已自趋严警，壮搆犹难掩漠荒。", 
            "浩浩市声从远至，高高边气竟天长。", 
            "关河形胜无穷事，愁绝诗心付莽苍。"
        ], 
        "title": "新发屯夕望", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "秋园乔木对阴阴，已是寒山落叶心。", 
            "朔吹鸣空残角断，瘴云铺海万鸦沉。", 
            "问天惜日冤魂语，绝地排山梁甫吟。", 
            "廿载重惊春梦醒，孤怀收拾入萧森。"
        ], 
        "title": "秋园", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "洪水原非一篑堙，我生违世几由旬。", 
            "不曾脱略小时辈，相远依稀陈死人。", 
            "卞壸区区执鄙吝，纪瞻寂寂坐逡巡。", 
            "书生迂腐诚难药，妄许忧时稷契身。"
        ], 
        "title": "违世", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "相逢一笑万金药，爱子山情眉宇间。", 
            "坡老游哉聊卒岁，稼轩健者也曾閒。", 
            "两年不负茱萸节，一老常存冰雪颜。", 
            "便欲与君寻旧约，松风好梦莫教还。"
        ], 
        "title": "旧京访散原老人立之自山中来会", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "开眉今夕是何夕，群季故人俱眼前。", 
            "行歌早已觉春梦，饮酒犹能回少年。", 
            "长统埋忧宁有地，渊明试酌忽逢天。", 
            "鸡鸣喔喔谈未了，三丈日高仍醉眠。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "申君温克午君豪，笑我才能受一瓢。", 
            "忍饿长怜予季役，高歌还爱阿龙超。", 
            "侠儒狂狷各奇趣，离别苦辛甘久要。", 
            "为惜芳尊挈馀沥，塞鸿风雪慰飘飖。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其二", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "友如兄弟弟如友，此乐端能偿百忧。", 
            "不逢大道三驺卒，还胜东坡一子由。", 
            "老圃黄花初冒雨，西山红叶正矜秋。", 
            "莫将盆沼鱼千里，轻负机云屋两头。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其三", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "天悭后约敢奢望，心喜故人俱昔同。", 
            "微醺何似众皆醉，妙趣尤宜时一中。", 
            "杜癖顾痴形自累，庾肥沈瘦语徒工。", 
            "徒呼遥集几两屐，来寿茶山九十翁。"
        ], 
        "title": "乙亥秋九月至旧京视散原先生日与心畬叔明立之伯夔君任羹梅过从寥志强志贻先询先诸弟自津沪来旧藏五十馀年陈酒由杭至京连日聚饮赋诗属和 其四", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "城南朝士千觞地，四十年来自可惊。", 
            "聊尔閒踪成故实，黯然影事隔平生。", 
            "荒丘客去苔綦合，老屋僧残夕照明。", 
            "我亦逡巡馀梦到，强随题句若为情。"
        ], 
        "title": "散原先生游陶然亭遇某某拈韵作诗余病未往强属予作", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一雁惊寒塞雪深，临歧难住且沉吟。", 
            "古罍无己曾何济，高世元宾不可寻。", 
            "瘦菊支秋香黯黯，苦茶浇夜味沉沉。", 
            "名山绝业千秋定，只是难酬惘惘心。"
        ], 
        "title": "留别蛰云", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "投老边庭犯雪沙，眼明上苑挹霜华。", 
            "谁教翠幕围疏艳，长误红灯影坠霞。", 
            "秋色重看真梦里，冷怀何处不天涯。", 
            "自怜萧索今如许，无复心情到菊花。"
        ], 
        "title": "苕雪于内苑见菊花感旧有诗予亦继作", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "焚香煮茗无馀事，感旧怀人竟若何。", 
            "更事原知如意少，苦心遗觉负恩多。", 
            "故居梅讯愁相问，萧寺松风梦屡过。", 
            "甘分渐将诸妄息，年衰却恐是蹉跎。"
        ], 
        "title": "乙亥除夕", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "早岁名高有悔辞，中年怀抱太凄其。", 
            "酒酣小杜凌云气，春去冬郎绝代诗。", 
            "莲墓松风魂绕处，桥山雪夜泪枯时。", 
            "传心一语终难灭，病榻微闻细似丝。"
        ], 
        "title": "书梁文忠公遗诗后 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "道路胼劳百祟侵，真成衔木一精禽。", 
            "经筵自昔因人重，晚遇何期与恨深。", 
            "书札长缄千点泪，斗罍无复十分斟。", 
            "性刚太傅门生在，忍事全灰请剑心。"
        ], 
        "title": "书梁文忠公遗诗后 其二", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "把卷微吟辄断肠，一生同病只冬郎。", 
            "分明坐久槎逢斗，不待归来海已桑。", 
            "无限幽情随暮雨，几多清泪湿红芳。", 
            "颠连莫为唐昭惜，正有随身孤凤凰。"
        ], 
        "title": "题翰林集", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "眩人作剧太离奇，囊底贪天失镜机。", 
            "岂有同舟心胆异，故应接壤辅车依。", 
            "触蛮抵死犹争战，尧桀平情孰是非？", 
            "中寿何知臣服罪，事成早办遂初衣。"
        ], 
        "title": "次韵仁先将之大连留别并示愔仲", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一瓻远致饮亡何，前路相须事正多。", 
            "忍便沈冥蠲世虑，不妨温克养天和。", 
            "千军可扫纡筹笔，三舍终回且枕戈。", 
            "七载唱酬笙磬叶，直庐揽涕隔沧波。"
        ], 
        "title": "愔仲索酒并寄以诗", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "斗车北望夜如年，吴质多愁例不眠。", 
            "并海有人犹逐日，万方无主正呼天。", 
            "不成洛邑淹周辙，倘为莱兵反鲁田。", 
            "敝屣廿年肯回顾，育然本意在安边。"
        ], 
        "title": "叠韵答愔仲", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "黄落山川未足悲，百昌荣悴各因时。", 
            "偶寻泽畔芳犹在，不向风前劲孰知？", 
            "天接斜阳看转迥，地邻古塞恐先衰。", 
            "八公久入商声裹，那更芦笳日夜吹。"
        ], 
        "title": "秋草和味云 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "一从凉吹转蓬科，拾翠无由近御河。", 
            "别后园林深积箨，旧时池籞冷残荷。", 
            "掘根险为饥鸿尽，剉荐能禁战马过？", 
            "头白王孙归得未，乱蛩如雨绕铜驼。"
        ], 
        "title": "秋草和味云 其二", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "迟暮偏为天所怜，忘忧忍辱且留连。", 
            "陨霜不杀庸非幸，茀道难行孰使然？", 
            "生意未随枯树尽，幽姿还衬晚花妍。", 
            "风沙弥望朱颜泽，输与篱东老少年。"
        ], 
        "title": "秋草和味云 其三", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "纷纷丛薄望秋零，莫怪征袍褪故青。", 
            "正藉绳芟订年历，漫因薆蔽怨骚经。", 
            "无情不分来飞蝶，同腐终羞托化萤。", 
            "未报春晖心岂死，寒荄有日吐芳馨。"
        ], 
        "title": "秋草和味云 其四", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "岁华犹属旧皇都，士女肩摩了不殊。", 
            "时好略从陈列见，昔游遍数辈流无。", 
            "烽尘稍远应知幸，羁绁馀閒偶寄娱。", 
            "廿有一番度元夕，未忘夜饮两峰图。"
        ], 
        "title": "壬申上元同衮甫纕蘅默园游厂肆（壬申，一九三二）", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "宣和画㡧供花王，国艳还严近侍装。", 
            "自掬赤心修制草，且醺蓝尾尽离觞。", 
            "胜流谁称簪双髻？正色偏留殿众芳。", 
            "从此丰台添掌故，带围端不羡维扬。"
        ], 
        "title": "仁先以正红勺药索和", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "患难君臣骨肉同，旅庐鳞杂费宸衷。", 
            "太官供具方兹褊，大第酬勋孰与隆？", 
            "陆九解衣惊受宠，冬郎留烛怆怀忠。", 
            "一楼不似鸣稽古，在莒能忘涕泪中？"
        ], 
        "title": "题仁先纪恩室", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "秀才忧乐关天下，齑粥回思六十年。", 
            "孤稚未虚贤母训，宾萌新广学官员。", 
            "頖宫平世明伦重，畿甸危时秉节坚。", 
            "漫与耘菘较遭际，吟边海水又成田。"
        ], 
        "title": "庸庵尚书用瓯北先生韵重游泮宫诗徵和寄答四律 其一", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "出水龙驹便不群，曾观少作气淩云。", 
            "风流郑莫香遥爇，名德丁黄席许分。", 
            "珠树诸昆看竞爽，楹书仍世挹先芬。", 
            "平生所学端无负，思乐能忘旧藻芹？"
        ], 
        "title": "庸庵尚书用瓯北先生韵重游泮宫诗徵和寄答四律 其二", 
        "type": "律诗", 
        "yun": "文"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "四海人知花近楼，淞江一卧廿经秋。", 
            "梦争王室追寒日，老厌兵尘望故邱。", 
            "黉宇得无成鞠草，儒冠久不敌兜鍪。", 
            "卧碑童习犹能诵，谁识行藏有壮猷？"
        ], 
        "title": "庸庵尚书用瓯北先生韵重游泮宫诗徵和寄答四律 其三", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "温厚为诗固寿徵，鹿鸣指顾更恩荣。", 
            "作人典特隆科第，尚齿风常倡老更。", 
            "联句幸同赓御制，盍簪并喜践宗盟。", 
            "衰残愧溯青衿始，舞勺咸丰岁在庚。"
        ], 
        "title": "庸庵尚书用瓯北先生韵重游泮宫诗徵和寄答四律 其四", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "高山溯自太王荒，车马东来四百霜。", 
            "天近见龙犹在野，秋深旅雁总随阳。", 
            "中兴未尽烦回纥，太简谁能议子桑？", 
            "可慰旧京佳气望，别来吟鬓觉微苍。"
        ], 
        "title": "次韵苏盦壬申九日", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "启东兴盛并陪京，迁地因时世莫惊。", 
            "日角重光宜受玺，雪花九月助餐英。", 
            "诸君好勒浯溪颂，老我归寻息壤盟。", 
            "赠策衰庸何敢比，从来王道视人情。"
        ], 
        "title": "次韵酬苏盦", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "平生相许后凋松，投老匡山第几峰？", 
            "见早至今思曲突，梦清特地省闻钟。", 
            "真源忠孝吾犹敬，馀事诗文世所宗。", 
            "五十年来彭蠡月，可能重照两龙钟？"
        ], 
        "title": "散原少予五岁今年八十矣记其生日亦九月赋寄庐山", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "谢门高足亢吾宗，老作边荒识字农。", 
            "垦地百方贤禄仕，囊诗千首傲侯封。", 
            "风沙塞漠重开国，云树家山未息烽。", 
            "寒月再圆看又缺，何时同听水斋钟？"
        ], 
        "title": "赠族子樵琴", 
        "type": "律诗", 
        "yun": "冬"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "此行未见黄松客，欠上千山揽盛秋。", 
            "长白一支雄秀最，辽东三老典刑留。", 
            "万方稔乱群薰穴，七字高吟独倚楼。", 
            "早晚献诗还扈跸，仙人台上望神州。"
        ], 
        "title": "辽阳黄黎雍式叙徵题千山觅句图久无以报东来题寄", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "惠然双璧座生光，离合匆匆意特长。", 
            "举世沸羹操古调，满城艳冶抱孤芳。", 
            "应求政以斯文重，衰耄犹难结习忘。", 
            "终拟相从倾底里，夜来梦已到辽阳。"
        ], 
        "title": "金静庵毓黻黄黎雍来访旋别却寄", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "倾盖题襟忆旧京，十年世事剧堪惊。", 
            "笺诗不尽沿高密，论道端宜直迩英。", 
            "万态浮云殊善幻，一心白水未渝盟。", 
            "望衡两月经过数，何限关山别后情。"
        ], 
        "title": "袁洁珊参议金铠用京惊韵见赠次和兼以留别", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "渡海瞻天亘七旬，衰癃乞得自由身。", 
            "永怀旰食勤求瘼，习见谦光笃善邻。", 
            "有忍故能当大任，不和敢说是忠臣？", 
            "临分哽咽还延跂，周汉中兴匪异人。"
        ], 
        "title": "车发长春寄别送行诸君子", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "刚峻天留度海桑，耆英出处故堂堂。", 
            "帝阍凤诺亲承旨，臣里龙潜习近光。", 
            "碑版晚犹腾远裔，尊罍闻自记真乡。", 
            "年家耳熟趋庭语，夙信平生本义方。"
        ], 
        "title": "赠华璧臣（癸酉，一九三三）", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "吾斋正对泉三叠，万个筼筜深复深。", 
            "别后每思常入梦，画中偶感几沈吟。", 
            "拂檐人或憎方直，放笔谁能作丈寻？", 
            "旧蓄杖材肯刓却，多君述德眷家林。"
        ], 
        "title": "题祝廉先方竹画帧", 
        "type": "律诗", 
        "yun": "侵"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "黄发丹忱有特褒，旧章载举眷前劳。", 
            "先朝恩榜才为盛，行殿宫衔宠并叨。", 
            "同岁耆英欣得伴，孑遗科第尚能豪。", 
            "记陪京尹宾兴宴，试院连番蘸靛毫。"
        ], 
        "title": "庸庵尚书乡举重逢赏太子少保衔", 
        "type": "律诗", 
        "yun": "豪"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "洞游忆在种梅前，欠及花时再舣船。", 
            "韵事劫馀总陈迹，后贤怀此亦华颠。", 
            "一诗逋积吾能负，大梦归休子竟先。", 
            "剥复天心那可料，尚思留命访臞仙。"
        ], 
        "title": "黄笃友以先德小鲁观察烟霞洞种梅图属题久未有作而笃友物故怆赋以归其孤", 
        "type": "律诗", 
        "yun": "先"
    }, 
    {
        "author": "陈增源", 
        "era": "清", 
        "subtype": "七言律诗", 
        "text": [
            "岐黄垂训几多年，惟有先生得奥玄。", 
            "诊脉神超三九候，调方义贯万千篇。", 
            "活人妙诀时时用，济世真言代代传。", 
            "更喜萱帏康健在，莱衣绚彩药陶然。"
        ], 
        "title": "和张树筠先生咏怀二首 其一", 
        "type": "律诗", 
        "yun": "先"
    }, 
    {
        "author": "陈增源", 
        "era": "清", 
        "subtype": "七言律诗", 
        "text": [
            "轻财重义似疏狂，苦读医书目渐伤。", 
            "伊圣汤醪原自作，炎皇药饵亦亲尝。", 
            "人情在在期长寿，天德生生不尽藏。", 
            "衣钵克承为哲嗣，从今德泽更无量。"
        ], 
        "title": "和张树筠先生咏怀二首 其二", 
        "type": "律诗", 
        "yun": "阳"
    }, 
    {
        "author": "陈静渊", 
        "era": "清", 
        "subtype": "五言律诗", 
        "text": [
            "近日閒心少，都缘愁病多。", 
            "案头疏笔砚，窗下废吟哦。", 
            "露滴阶苔润，风吹塞雁过。", 
            "悠然清兴远，散步向庭阿。"
        ], 
        "title": "秋兴", 
        "type": "律诗", 
        "yun": "歌"
    }, 
    {
        "author": "陈静英", 
        "era": "清", 
        "subtype": null, 
        "text": [
            "午漏迟迟。", 
            "绿窗人倦春将过。", 
            "留春无那。", 
            "看满庭花堕。", 
            "新绿帘栊，长日薰香坐。", 
            "微风簸。", 
            "燕子营巢，阑角香泥涴。"
        ], 
        "title": "点绛唇 春暮（见《常州词录》）", 
        "type": "词", 
        "yun": null
    }, 
    {
        "author": "陈静英", 
        "era": "清", 
        "subtype": null, 
        "text": [
            "终日凉凉踽踽，频年冷冷清清。", 
            "一身多病叹伶仃。", 
            "如此桑榆暮景。", 
            "膝下双珠何处，关山迢递难亲。", 
            "一羁南楚一燕京。", 
            "目断天边雁影。"
        ], 
        "title": "西江月 丙寅春日偶成", 
        "type": "词", 
        "yun": null
    }, 
    {
        "author": "陈静英", 
        "era": "清", 
        "subtype": null, 
        "text": [
            "长日无聊，坐深闺、终朝嘿嘿。", 
            "又早是、银床露冷，玉兰风急。", 
            "隙里华年流水逝，怀中壮志何时息。", 
            "问苍天，生我竟何为，空抛掷。", 
            "堪消恨，惟长箔。", 
            "堪排闷，惟群籍。", 
            "兴来时、唾壶击缺，玉钗敲折。", 
            "何日言神吾所负，而今权处人之未。", 
            "笑眼前、碌碌尽庸流，谁相识。"
        ], 
        "title": "满江红 感怀", 
        "type": "词", 
        "yun": null
    }, 
    {
        "author": "陈静英", 
        "era": "清", 
        "subtype": null, 
        "text": [
            "春。", 
            "浅绿零红别样新。", 
            "风光好，愁杀客中人。"
        ], 
        "title": "十六字令 其一", 
        "type": "词", 
        "yun": null
    }, 
    {
        "author": "陈静英", 
        "era": "清", 
        "subtype": null, 
        "text": [
            "艰。", 
            "转徙流离又一年。", 
            "家山杳，肠断早春天。"
        ], 
        "title": "十六字令 其二", 
        "type": "词", 
        "yun": null
    }, 
    {
        "author": "陈豪", 
        "era": "清", 
        "subtype": null, 
        "text": [
            "即事有远心，所在成林僻。", 
            "主人爱夏凉，延客布芳席。", 
            "清尊取次斟，情话日已夕。", 
            "揽衣循幽蹊，杂坐藉白石。", 
            "茶味瀹花气，湛然沁胸膈。", 
            "有亭面夷旷，栖迟类村陌。", 
            "蓺菊连瓜畴，灌莲引泉脉。", 
            "素月东方升，圆光补林罅。", 
            "好风何处来，余意诚莫逆。", 
            "平生丘壑志，眷焉怀在昔。", 
            "良会自古今，誉名贵无斁。", 
            "何以酬大贤，念此日乾惕。"
        ], 
        "title": "子寿先生招饮乃园同子缜赓甫迟菊", 
        "type": "古风", 
        "yun": null
    }, 
    {
        "author": "陈豪", 
        "era": "清", 
        "subtype": null, 
        "text": [
            "琴响久消歇，斯台遂今古。", 
            "三人成此游，意至无宾主。", 
            "野风吹藕花，花态各飞舞。", 
            "入门讶清迥，炎曜忘亭午。", 
            "薇妍红欲笑，林静碧无暑。", 
            "倚窗盼湖天，柳阴过柔橹。", 
            "山气余凉润，快哉昨宵雨。", 
            "图画或不到，造化为之补。", 
            "桅樯隐参差，遥情极江浒。", 
            "暂与尘喧隔，徜徉乐兹土。", 
            "俯听流水声，灵弦傥再鼓。"
        ], 
        "title": "游汉上琴台同紫缜伯晋", 
        "type": "古风", 
        "yun": null
    }, 
    {
        "author": "陈豪", 
        "era": "清", 
        "subtype": null, 
        "text": [
            "初夏坐南轩，园列滋敷荣。", 
            "阶草亦含润，芳气薰晓晴。", 
            "胸次已久静，何缘荆棘生。", 
            "昨夕得快雨，天宇遂澄清。", 
            "颇闻农夫语，新苗布纵横。", 
            "默祝苍昊意，但期岁功成。", 
            "人事暂以济，吾心奚所营。", 
            "悠然念时运，欣慨常交并。", 
            "平昔不嗜饮，一杯偶独倾。", 
            "乘兴弄柔翰，时来白衣人。", 
            "翻笑柴桑翁，高眠愁酒贫。", 
            "澹静澄众虑，大贤百世师。", 
            "葛侯与陶叟，襟抱无差池。", 
            "和风吹我室，朱明已及时。", 
            "拂簟展蕲竹，分盆供蜀葵。", 
            "新荷未著花，芳翠良足怡。", 
            "雨过流晨气，几研有余滋。", 
            "游山方听泉，得闲偶赋诗。", 
            "人境实深阻，吾道终泰夷。", 
            "富贵何如贫，斯理曩昔知。", 
            "湛然中有宝，百年慎自持。"
        ], 
        "title": "初夏", 
        "type": "古风", 
        "yun": null
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "高展琼屏素羽齐，金花翠尾品原低。", 
            "飞依王母银台隔，背写边鸾粉本迷。", 
            "霄路云裳曾梦举，阆山玉树不双栖。", 
            "东南何限徘徊意，未暇哀吟小吏妻。"
        ], 
        "title": "立之属赋白孔雀", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "乐事平生数已微，凋年继见更依依。", 
            "惜春惜别终难惜，归北归南未是归。", 
            "天目山中春酒熟，桐庐江上鳜鱼肥。", 
            "何时把臂成长往，隔断人寰所见稀。"
        ], 
        "title": "次君任韵", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "皂帽藜床岁月多，卅年重见鬓双皤。", 
            "盘中风味巴河藕，塞上奇黁海拉磨。", 
            "话到家园堪痛哭，未填沟壑且高歌。", 
            "腐儒濩落英雄老，回首苍茫等逝波。"
        ], 
        "title": "族兄叔容相别三十三年兹复见于沈阳几不相识矣留饭海拉尔磨菇及自制藕丸风味绝佳谈及家乡零落之状不胜感叹率成一首", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "人间何处无良夜，难得二人相对閒。", 
            "踏雪冲泥曾不厌，俗情凡语已全删。", 
            "廿年愁隔春明梦，晚遇仍同侍从班。", 
            "六十逢辰是佳节，菊萸荐酒好开颜。"
        ], 
        "title": "治芗同年六十生日", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "经筵左右九十日，便了孤臣一往心。", 
            "耿耿填胸终不下，磐磐盖世更何寻。", 
            "早拚削迹仍摧辱，除是看山有笑吟。", 
            "廿载思归归已得，峡江秋气万重深。"
        ], 
        "title": "王病山先生遗榇归蜀感赋二首 其一", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "醰醰二老爱王朱，空谷偕来兴不孤。", 
            "下榻谈深非世味，付谁别后感西湖。", 
            "死生宁顺庸关虑，悲愤人天岂异途。", 
            "耆旧因依回首尽，残年残泪尚难枯。"
        ], 
        "title": "王病山先生遗榇归蜀感赋二首 其二", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "天涯摇落本相关，漫借霜华发醉颜。", 
            "酒罢几番闻夜雨，妆成容易换寒山。", 
            "抱残碧树蝉同尽，望断平沙雁不还。", 
            "多谢故人书远忆，狮窝锦幛梦跻攀。"
        ], 
        "title": "落叶二首用前咏落叶韵 其一", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "寄远缄红尚有情，矜秋爱晚似前生。", 
            "任教温室全灵寿，从此寒林属李成。", 
            "岁暮观山人独立，夜长敲户梦频惊。", 
            "风轩扫尽秋何寄，伫待空枝偃雪声。"
        ], 
        "title": "落叶二首用前咏落叶韵 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "髯翁生自华严界，不借仙家七返丹。", 
            "异代逢辰原不隔，穷冬嘉会自成欢。", 
            "身閒从识幽居味，诗小犹回大海澜。", 
            "笑我多情华发早，蹉跎终是恋高寒。"
        ], 
        "title": "苏堪作东坡生日会饮 其二", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "寒花瘦影伴伶俜，惯看春灯雪里青。", 
            "献岁久应忘旧历，贺正犹自望天星。", 
            "洗心童子无嗔偈，遮眼枯禅十忍经。", 
            "薄酒未消年事换，笑予非醉亦非醒。"
        ], 
        "title": "次韵愔仲除夕", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "早岁高谈接士衡，晚来肥遁谢时名。", 
            "锐锋谁记杨无敌，强聒空怜楚两生。", 
            "胜日杯盘陪绿野，疏星钟鼓梦西清。", 
            "心灰鬓雪边尘里，何日寒鸥访旧盟。"
        ], 
        "title": "子安同年用予寄散原老人诗韵寄赠奉和", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不见高人对榻论，天涯何日酒重温。", 
            "早知楚失难期复，谁料凡亡并丧存。", 
            "拜赐冬郎空掩涕，移官臣甫欲招魂。", 
            "春明遗恨犹难灭，更寤钧天怆梦痕。"
        ], 
        "title": "次韵祇庵同年", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "温香夜发水仙浓，年景春明感旧踪。", 
            "欲曙天光分罨霭，生新人意自黄农。", 
            "趋跄深愧朝班列，衰戆惟应圣主容。", 
            "屈曲神山多岁月，区区尘露报何从。"
        ], 
        "title": "次韵愔仲元旦试笔", 
        "type": "律诗", 
        "yun": "冬"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "台蚀朱栏水渴池，曲深萝径隐秾姿。", 
            "晚春风日犹凄冷，绝世芳菲费护持。", 
            "曾是忧勤疏胜事，只今追赏异清时。", 
            "爇天香烬难通奏，烂漫催开傥待诗。"
        ], 
        "title": "恭王旧邸萃锦园海棠最盛心畬王孙数约看花至今岁始得践适值歇枝春寒花迟小萼而已", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "身世悲凉不可论，寥寥天壤晚相温。", 
            "岂惟空谷足音喜，聊欲人间孤谊存。", 
            "故国春光欺倦眼，五陵残照黯惊魂。", 
            "高斋小语风吹断，愁绝归来记梦痕。"
        ], 
        "title": "旧京视散原老人旋因事促返长春感赋", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一日名传郑国渠，直移广漠作江湖。", 
            "山围翠幕开天镜，身共閒鸥入画图。", 
            "小艇乍堪冲峻濑，片云何意送跳珠。", 
            "征衫检点西湖雨，惆怅烟波旧钓徒。"
        ], 
        "title": "苏堪约游净月潭", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "探汤绝笔见心期，诗格诚斋不厌卑。", 
            "惯以纤新娱俗眼，还将狡狯出偏师。", 
            "拔奇却有惊人技，白战曾无寸铁持。", 
            "堪羡虞公身死日，堂堂博得一联诗。"
        ], 
        "title": "书诚斋集", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "进扇悬囊节候新，馀寒重袷且相亲。", 
            "一庭花作晚春事，万里天淹衰相身。", 
            "波影摇人宜小立，梧阴留掖感逡巡。", 
            "玉盘风露明如许，微逗芳悰一怆神。"
        ], 
        "title": "府中白芍药及杂花始开已过夏至矣", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "旧恨惊心耿不眠，沉沉影事渺如烟。", 
            "羊求歧路途何问，葛采旄丘岁几迁。", 
            "同梦未甘成己背，销魂难再是丁年。", 
            "分明后剧非前剧，苦语何由诉九泉。"
        ], 
        "title": "丁丑五月十三日 其一", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "二十年来事万更，枭材狐𧌒各纵横。", 
            "诸公赍志诚难瞑，后死投艰自可惊。", 
            "径绝云通容有日，海枯石烂总无名。", 
            "须臾共影荧残夜，可有孤光作启明。"
        ], 
        "title": "丁丑五月十三日 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "殿春春去奈佳期，寂寞遗芳欲怨谁。", 
            "差胜伤离三月尽，还如见佛一花持。", 
            "翻风偏自当瑶砌，炙日何曾损雪肌。", 
            "难补韶光补愁恨，故应苌楚乐无知。"
        ], 
        "title": "次韵苕雪白芍药诗", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "苏堪苦说江锼叔，能表幽潜意自长。", 
            "教外师传空倚著，卷中天地太悲凉。", 
            "仲车狷介有深性，无已赓酬稀抗行。", 
            "成就若为身世定，独行此士信堂堂。"
        ], 
        "title": "书江韬叔诗后", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "花开真约黄昏后，风露中庭月上初。", 
            "万里凉秋愁绝塞，十分奇夜慰幽居。", 
            "灵芸美盼灯犹却，飞燕容光昼不如。", 
            "道服寒香太清绝，不辞久立向阶除。"
        ], 
        "title": "园中遍植秋芳有花俗名夜来香者尤多入夜万花齐放幽芬袭人亦塞外之一奇也戏作一诗纪之", 
        "type": "律诗", 
        "yun": "鱼"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "词林典故久灰尘，遗孑相存集旧臣。", 
            "儒效难为前辈继，朝班曾及中兴辰。", 
            "观河既耄惭波匿，薰穴争求闵越人。", 
            "刮目陈编缅千载，不应古意遂沈湮。"
        ], 
        "title": "八月廿八日沅叔招为蓬山话旧第二集视所藏明内府写本翰苑群书", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "老向人间尚眼明，见君喜又见新京。", 
            "风光渐共山川异，心力犹能道路轻。", 
            "救世匹夫俱有责，忘家我辈岂无情？", 
            "年年来和重阳什，北海羁居苦待清。"
        ], 
        "title": "次韵苏盦九日", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "葵无早暮总倾阳，菊已衰残尚耐霜。", 
            "西日麾戈容可返，北风携手敢嫌凉？", 
            "此邦渐喜稀桴鼓，隔岁还来就咏觞。", 
            "民欲天从宁或爽？关山自古有周行。"
        ], 
        "title": "次韵愔仲", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "否极谁能理乱丝？殷忧启圣此其时。", 
            "陈谟惠迪亲耆德，凝命维新缵旧基。", 
            "别久故应前席数，来迟自负盍簪期。", 
            "心声悱恻犹相及，朝暮江云入梦思。"
        ], 
        "title": "病山侍郎夏间来觐直讲至八月始归留诗索和次韵寄沪", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "贞元朋辈久凋零，晚及同朝又两星。", 
            "禁闼梦痕馀箧烛，耆英心学见书屏。", 
            "兴贤故事工歌雅，增秩殊荣帝锡龄。", 
            "潘傅后先辉里乘，霓裳一曲会重听。"
        ], 
        "title": "吴蔚若宫保八十赐寿", 
        "type": "律诗", 
        "yun": "青"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "扪腹朝朝累大官，雪中屋暖不须宽。", 
            "关山仍岁来奔问，涧谷无心及考槃。", 
            "谁解倒悬苏世患，忍持迂论责君难？", 
            "辽东毕竟龙兴地，四海横流底得安？"
        ], 
        "title": "次韵答松客", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "谁分行年过务观？旁人又以儗衡山。", 
            "愧无文采风流似，傥及承平气象还。", 
            "庭树手栽聊可荫，门桃亲署莫嫌孱。", 
            "养生岂外庖丁理，挂壁雕弧不再弯。"
        ], 
        "title": "甲戌元日（甲戌，一九三四）", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "春寒易误看花人，阴岭阳崖本不均。", 
            "骤暖料难留过夜，猛风恐又簸成尘。", 
            "一年韶景容轻负，七憩禅栖未厌频。", 
            "长愧胜情周与傅，山中迟伫辄经旬。"
        ], 
        "title": "清明后十日观杏花旸台山复儿随儿褧女及继絜纮綮绂荷樨稻诸孙从", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "吾宗家世习勤民，厌直承明墨绶新。", 
            "治水自完司牧分，立祠曾及去思身。", 
            "卅年树穫犹遗孑，万本馨香傥降神。", 
            "至竟此邦风俗厚，相望林社峙湖漘。"
        ], 
        "title": "题族孙吉士超山遗爱图", 
        "type": "律诗", 
        "yun": "真"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "伟此翻风动日材，百千历劫护香台。", 
            "幸无匠伯操斤顾，抵作缁流结夏来。", 
            "独树擅奇好山水，把茅隔绝俗氛埃。", 
            "眼看王迹摧排尽，谁为郊坛古柏哀？"
        ], 
        "title": "西湖法相寺古樟仁先结亭其侧为图属题", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "五十年来万事非，山门可复似年时？", 
            "承平扫塔犹无分，衰暮皈禅未有期。", 
            "吊古却添今昔感，纪游况积死生悲。", 
            "画师诗老相随尽，墨帐平居尚此遗。"
        ], 
        "title": "叔毅陪枚老雯青游青原山寺予未获偕雯青为图于帐额枚老有诗时光绪癸未九月也豫侄装标乞题感赋", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "合充净供法王台，却渡浑河溷俗埃。", 
            "若个真能留核种？吾衰久不见花开。", 
            "老僧寄速亲装笼，居士分甘费数枚。", 
            "等是与山缘未断，秋凉犹拟就松来。"
        ], 
        "title": "谢心畬分贻戒台山桃", 
        "type": "律诗", 
        "yun": "灰"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "培风在下御而行，宜若登天不可名。", 
            "一代诗豪舒眺远，万钧国重著肩轻。", 
            "最难飙馆联双璧，犹许霜钟接两京。", 
            "承正图南元有待，苍苍浑是积阳成。"
        ], 
        "title": "次答苏盦九日书来以诗索和并言与稚辛纵谈之乐", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "六十年前比屋时，我方弱冠子童嬉。", 
            "退朝果饵迎归骑，隅坐枰奁覆客棋。", 
            "甥馆已非过必式，王城虽旧隐犹宜。", 
            "两头语笑成今昔，百感儿曹或未知。"
        ], 
        "title": "眙书自乙丑之冬迁来细米胡衕同居今十年矣属题合照", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "呜鞭万户尽春声，百变谁能废夏正？", 
            "始旦人争瞻旭日，无风天特假暄晴。", 
            "蛰坯欲振身滋耄，龙德方中岁一更。", 
            "博得东邻呼米寿，称觥梦已到新京。"
        ], 
        "title": "乙亥元日（乙亥，一九三五）", 
        "type": "律诗", 
        "yun": "庚"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "祝嘏归犹及上元，北堂饮罢就朋尊。", 
            "旧京容有阳春和，行殿能忘湛露恩？", 
            "眼看鳌山行复盛，近闻龙碛亦回温。", 
            "衰残未预陈金鉴，坐羡弓箕愧九原。"
        ], 
        "title": "元夕次和子有入觐礼成之作", 
        "type": "律诗", 
        "yun": "元"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "捧觞无复旧斑斓，才脱麻衣泪未乾。", 
            "弟妹尽知当室感，妻孥浑作寄生看。", 
            "难消薄福原应惜，勉受荣施转不欢。", 
            "亲友倘怜休见慁，不然江上一渔竿。"
        ], 
        "title": "五十初度亲友拟举觞为祝时初释服辞之", 
        "type": "律诗", 
        "yun": "寒"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "尚嫌凉馆在人寰，逭暑聊赊半角山。", 
            "海雨送诗松月外，天风吹酒荔云间。", 
            "可招老衲商同社，转恐新蛩趣早还。", 
            "连夕刺船就烟水，吾侪占得是萧閒。"
        ], 
        "title": "山居杂诗 其一", 
        "type": "律诗", 
        "yun": "删"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "闷就僧幮借贝多，醉呼田父饮亡何。", 
            "潮随峡月吟边上，云逐江风梦里过。", 
            "三宿巢痕如隔世，一家渔具漫同波。", 
            "涉春君更还朝去，谁凭池阑话种荷？"
        ], 
        "title": "山居杂诗 其二", 
        "type": "律诗", 
        "yun": "歌"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "欲去还留又见花，强支衰槁对容华。", 
            "不香那复知金屋，有泪多应溅绛纱。", 
            "自笑一冬虚盼雪，豫愁明岁会移家。", 
            "平分半日输张籍，侧帽钩帘看晚霞。"
        ], 
        "title": "庭前海棠初开姜斋同赋（壬子，一九一二）", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "海天翔止浩无涯，谁遣羊公盼饰加？", 
            "千岁来归能语雪，一寒相守不离家。", 
            "□□沥血饮天子，莫误养生师道家。", 
            "城郭且非人孰是，可堪战后吊虫沙？"
        ], 
        "title": "咏鹤（丙寅，一九二六）", 
        "type": "律诗", 
        "yun": "麻"
    }, 
    {
        "author": "陈裴之", 
        "era": "清", 
        "subtype": null, 
        "text": [
            "塍南塍北秋草黄，溪前溪后秋虫凉。", 
            "野棠留艳绚春色，丛桂著花摇古香。", 
            "薜荔墙低间修竹，时有书声出茅屋。", 
            "枕流三尺眠小桥，照水间鸥白于玉。", 
            "置身如在西湖间，只愁绕郭无青山。", 
            "高槐大柳老松树，缭绕屈曲成烟鬟。", 
            "长风吹凉沁诗骨，树顶苍茫一峰立。", 
            "为问山从何处来，天遣奇云插空碧。"
        ], 
        "title": "秋日行田野间即目写之", 
        "type": "古风", 
        "yun": null
    }, 
    {
        "author": "陈裴之", 
        "era": "清", 
        "subtype": null, 
        "text": [
            "铸金辛苦布金难，谁向仙家鬓上看。", 
            "鬘市栽来品优钵，迦陵衔处味旃檀。", 
            "山经补系天花菜，禅悦分参竺法兰。", 
            "休比南朝玉儿步，捧珠龙女最珊瑚。"
        ], 
        "title": "五台山金莲花诗 其三", 
        "type": "古风", 
        "yun": null
    }, 
    {
        "author": "陈裴之", 
        "era": "清", 
        "subtype": null, 
        "text": [
            "《汉纪》表终军，鲁史传汪锜。", 
            "弱龄赴大义，成败非所知。", 
            "桓桓夏节悯，生遘阳九期。", 
            "磨盾誓猿鹤，横剑轻熊罴。", 
            "草檄厉士气，破产充军赀。", 
            "天心厌胜国，遑许一木枝。", 
            "升阶陨罗罼，胜兆遭幽羁。", 
            "日生首授命，文麾同舆尸。", 
            "考功暨黄门，先后沈江𤃱。", 
            "衔冤啸精卫，披发从湘累。", 
            "四海无尺土，九鼎悬一丝。", 
            "西山有薇蕨，不救志士饥。", 
            "天荒复地老，恸哭将安之。", 
            "唐王继鲁藩，遥荫忠臣儿。", 
            "拜爵殊羽林，清望属紫薇。", 
            "一官何足重，故国心不移。", 
            "表称臣完淳，窃附勤王师。", 
            "腾踔愿有济，刀锯安敢辞。", 
            "表成谨封缮，转畀尧文赍。", 
            "逻卒获以告，刑讯陈其私。", 
            "望门泣张俭，复壁藏赵岐。", 
            "按籍识姓氏，被逮经丛祠。", 
            "九高幸相遘，被服如沙弥。", 
            "暂时谢桎梏，附书报双慈。", 
            "兹亲寄空门，漂泊愁无依。", 
            "生母托异姓，菽水将谁资。", 
            "门祚久衰薄，同气无埙篪。", 
            "赖有女兄弟，端藉相扶持。", 
            "善保双玉体，无烦念孤羁。", 
            "新妇现有娠，未能辨雄雌。", 
            "生男自可喜，生女慎勿悲。", 
            "立后苟不肖，何如不立为。", 
            "淳身君所用，淳身父所遗。", 
            "还以殉君父，大节良不亏。", 
            "武功洵大器，家事劳勾稽。", 
            "年年寒食节，清酒酹一卮。", 
            "俾免若敖痛，此外无他思。", 
            "人生孰无死，每患不得时。", 
            "今既得死所，赴难焉敢迟。", 
            "桓山有弱羽，飘泊罹虞机。", 
            "不如屋上乌，反哺毋相违。", 
            "不如逵间鸿，王国辉羽仪。", 
            "但如子规鸟，泣血中林啼。", 
            "一书寄内子，义重非情痴。", 
            "回忆结缡夕，花烛联旌旗。", 
            "三月遘大变，外室成孤栖。", 
            "肯以盛衰故，交谪腾中闺。", 
            "贤孝媲德曜，和淑侪班姬。", 
            "霜飙厉贞木，比翼长分飞。", 
            "茕茕二九年，坐见成孤嫠。", 
            "双亲叹白发，一女才孩提。", 
            "养育职綦重，生是死则非。", 
            "所悲负郭田，芜没成蒿藜。", 
            "急难谁解慰，离乱谁提携。", 
            "劝生复何赖，感此心魂凄。", 
            "生平为他人，筹画无所疑，独于夫人事，生死两不宜。", 
            "方寸一以乱，不认重致词。", 
            "惟听自裁断，反袂长歔欷。", 
            "从此卜归梦，远在天一涯。", 
            "钟山何高高，江水何瀰瀰。", 
            "孝陵宛在目，云树迷参差。", 
            "趋承绝剑佩，清泪沾裳衣。", 
            "不图垂死日，反得瞻皇畿。", 
            "待鞫故珰第，囚首趋崇墀。", 
            "经略谓年少，焉解扬戈戣。", 
            "果能达顺逆，来者犹可追。", 
            "懔懔中书君，壮气凌虹霓。", 
            "但恨赍志殁，遑惜前程迷。", 
            "回首语妇翁，慎勿陈哀祈。", 
            "囧卿职当死，畏葸将贻讥。", 
            "数语愧反侧，颜色憎忸怩。", 
            "纪年逮丁亥，尺一颁彤闱。", 
            "九月十九日，急景藏晨曦。", 
            "狱吏加锒铛，传呼出圜扉。", 
            "道闻鸣钲声，壮士持交铍。", 
            "同心数公旦，蛩駏相追随。", 
            "碧血誓不化，白刃甘如饴。", 
            "麻衣从故君，植立森枯椔。", 
            "风云为憀栗，日月为憯凄。", 
            "求仁而得仁，含笑无凄其。", 
            "徒令旁观人，泪下如绠縻。", 
            "良朋赖任沈，雪涕收遗尸。", 
            "归榇先茔旁，筑冢高崔巍。", 
            "冢边何所植，夭矫青松枝。", 
            "惜无大手笔，濡墨题丰碑。", 
            "季世昧大义，侈口相瑕疵。", 
            "动谓一青衿，名器关甚微。", 
            "见危即授命，于国曾何裨。", 
            "岂知毓至性，全受求全归。", 
            "髫龄具卓识，论古昭端倪。", 
            "逋逃侣诸葛，重惜弹琴嵇。", 
            "出处商尽善，要在明伦彝。", 
            "胆气凌顺平，眉宇秀紫芝。", 
            "白虹继前烈，黄鹄悲慈帏。", 
            "世父负奇气，遘乱潜披缁。", 
            "城东结茅庵，其名曰竹离。", 
            "终殉圣贤域，旷代高风希。", 
            "女兄炳幽贞，苦志追磨笄。", 
            "楚媭泣湘芷，鲁女悲园葵。", 
            "忠孝我家事，此语良不欺。", 
            "三年颜氏乌，半夜刘琨鸡。", 
            "宇宙浩然气，久已铭心脾。", 
            "此岂彊死流，所得矜瑰奇。", 
            "堂堂钱尚书，东林扬芳徽。", 
            "垂老甘毁节，不畏千秋嗤。", 
            "浮名尔何物，坐令天性漓。", 
            "当时辱赠言，自负冰鉴姿。", 
            "遑意论定后，史山惭须眉。", 
            "士生各有志，爵禄何尊卑。", 
            "芳轨嗣袁勖，演洁其庶几。", 
            "终输内史集，彪炳干珠玑。", 
            "大哀自有赋，南冠自有诗。", 
            "刘蕡发悲愤，正则怀履綦。", 
            "惟悲幸存录，续著无留贻。", 
            "更有《代乳集》，蜡凤殊儿嬉。", 
            "篇帙付蟫蠹，冥漠腾光辉。", 
            "侍宦经云间，刺促骖归騑。", 
            "崇茔迟修谒，式毂心神驰。", 
            "平生慕忠孝，瓣香乃在兹。", 
            "掩卷发三叹，愿世长雍熙。"
        ], 
        "title": "夏内史诗", 
        "type": "古风", 
        "yun": null
    }, 
    {
        "author": "陈裴之", 
        "era": "清", 
        "subtype": null, 
        "text": [
            "四并堂中别公去，四至堂中傍公住。", 
            "也知公未到斯堂，光辉照遍淮南树。", 
            "淮南遗泽海陵长，绍圣名齐有美堂。", 
            "康乐达人绵祖德，士安惠政满江乡。", 
            "绣衣借寇从来有，六州霖雨争骧首。", 
            "夹道焚香送使车，问公还忆棠阴否。", 
            "宣慰欣传简郑韩，簪缨休作尚衣看。", 
            "堂帘一德承恩易，节钺重来异数难。", 
            "圣心独眷江南重，盐梅好作和羹用。", 
            "早识元龄公辅才，待偿昭达台垣梦。", 
            "蜀冈公燕狎烟霞，别馆题襟护碧纱。", 
            "翠饮玉炉三涧雪，红簪金带四围花。", 
            "致亲许我听官鼓，绛随才愧兼文武。", 
            "八表间停南浦云，一鞭催踏东华土。", 
            "甓社珠光照海东，屋梁颜色正思公。", 
            "江山夜共冰轮影，丝竹秋生绛帐风。", 
            "蕙木边仿佛看题字，匆匆廿七年前事。", 
            "当时童子问何知，此日勉为清白吏。", 
            "月阙微名阚泽惭，祝公开府又东南。", 
            "魏公昼锦堂成后，六至还应续美谈。"
        ], 
        "title": "海陵四至堂坐月寄怀宾谷节谷节使师扬州", 
        "type": "古风", 
        "yun": null
    }, 
    {
        "author": "陈裴之", 
        "era": "清", 
        "subtype": null, 
        "text": [
            "河出昆仑虚，并渠千七百。", 
            "昆仑在何所，译言阿木七。", 
            "其下星宿海，沮洳钟巨泽。", 
            "三伏复三见，经历古西域。", 
            "伏遇沙塞黄，见遇土壤黑。", 
            "神禹所疏凿，荒度始积石。", 
            "汉使寻张骞，元使命都实。", 
            "虽经绝塞行，所见殊未的。", 
            "国朝幅𢄙广，已扩地球脊。", 
            "茫茫叶尔羌，远与河源值。", 
            "迢迢阿克苏，亦近河源侧。", 
            "我观河源图，惜未河源涉。", 
            "聊作河源诗，当著河源说。", 
            "江源亦有三，远者来昆仑。", 
            "山南与山北，与河同发源。", 
            "是名金沙江，两界包乾坤。", 
            "万丈温都雪，消以朝阳暾。", 
            "亦有鸦砻江，青海接玉门。", 
            "源与星宿同，满地银涛翻。", 
            "岷山地最近，门闼通松潘。", 
            "羊膊与铁豹，咫尺篱与藩。", 
            "远干近为支，势若卑承尊。", 
            "卫藏地可括，井络天可扪。", 
            "李冰凿离堆，石犀今犹存。", 
            "鳖灵辟三峡，更验江水痕。", 
            "一卷入蜀记，剪烛从君论。"
        ], 
        "title": "与徐星伯年丈论江河二源赋此纪之", 
        "type": "古风", 
        "yun": null
    }, 
    {
        "author": "陈裴之", 
        "era": "清", 
        "subtype": null, 
        "text": [
            "滟滪大如象，瞿塘不可上。", 
            "滟滪大如马，瞿塘不可下。", 
            "峡中三百六十滩，岂无险过瞿塘者。", 
            "汉阳李翁业操舟。", 
            "来往峡江江上游。", 
            "甘滩湍急某滩险，篙师敛手长年愁。", 
            "石骨粼粼水中起，巨者如峰小如砥。", 
            "石势所激滩势成，险处在山不在水。", 
            "山势一曲江一湾，峡江治水须治山。", 
            "山险可开石可凿，禹力未到翁心殚。", 
            "先凿黑石次乌石，得寸则寸尺则尺。", 
            "万夫锥凿响不停，坐遗巉岩化衽席。", 
            "红石近在彝陵城，山势所触惊涛生。", 
            "凿石须趁江水落，投书欲与江神盟。", 
            "君不见太华巨灵擘，二山夸娥移，异人异事古来有，昔者所闻今见之。", 
            "又不见五丁开蜀道，李冰凿离堆，翁心实心力全力，何虑万叠青崔嵬。", 
            "开山用煤兼用炭，石痕裂若春冰泮。", 
            "我意芦灰用更神，能使南山白石烂。", 
            "更有青滩与叶滩，与翁努力共随刊。", 
            "峡江化作平江路，无复人间蜀道难。"
        ], 
        "title": "李翁峡江凿滩歌", 
        "type": "古风", 
        "yun": null
    }
]