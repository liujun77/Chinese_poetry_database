[
    {
        "author": "郑孝胥", 
        "era": "近现代", 
        "subtype": null, 
        "text": [
            "寄禅本才士，为僧名转盛。", 
            "见嘲壬秋翁，岛瘦心所病。", 
            "今年学寒郊，风味颇峭硬。", 
            "虽云六十化，未免近饾饤。", 
            "山人当自寿，雄据天童胜。", 
            "以诗作佛事，四海必响应。", 
            "聊为童子戏，直入散僧圣。"
        ], 
        "title": "海藏楼杂诗 其二十五", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "古称鞠有华，独以黄为美。", 
            "何时种始变，烂漫如错彩。", 
            "燕都重细株，虎须必登几。", 
            "九华与金管，堆眼众莫喜。", 
            "扬州花稍奇，过江似难比。", 
            "沪渎盛花事，佳植鲜入市。", 
            "吾园绯与褐，殊态各俶诡。", 
            "瘦瓣捲绿心，含意藐金紫。", 
            "闭门独婆娑，几日风雨里。", 
            "聊与花为徒，呼酒试酌彼。"
        ], 
        "title": "海藏楼杂诗 其二十六", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "枯坐欲成梦，寒意侵两膝。", 
            "起看天如盘，乃有数星出。", 
            "披书漫不省，伸纸复弄笔。", 
            "舍此穷生涯，娱我更何术？", 
            "少年心未尽，怅惘若有失。", 
            "沉思旋自哂，世味孰可悦？", 
            "惟当持一念，期与造化灭。", 
            "冰天雪窖中，何事恋馀热？"
        ], 
        "title": "海藏楼杂诗 其二十七", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "孔子语闻道，乃曰夕死可。", 
            "闻道知几人，死者盖已夥。", 
            "读之每失笑，求道计殊左。", 
            "道自有生死，安之实在我。", 
            "畏死而乐生，死遂为子祸。", 
            "吾今伏孔子，敢死气磊砢。", 
            "彼云魂有灵，亦未脱缰锁。"
        ], 
        "title": "海藏楼杂诗 其二十八", 
        "type": "古风", 
        "yun": "哿"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "北风叶尽飞，楼阁乃杰出。", 
            "高处虽甚寒，苦自恋斜日。", 
            "夕鸟何所归，原野顿萧瑟。", 
            "邻园蓄苍翠，弥望桂与橘。", 
            "谁令爱春华，众芳有时歇。", 
            "悲吟吾不让，枯槁性所悦。", 
            "聊将穷年悲，酬彼芳菲节。"
        ], 
        "title": "海藏楼杂诗 其二十九", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "拔可自山塘，遣船致双栝。", 
            "闻之喜不寐，隔日信始达。", 
            "园丁趣往迓，择地坎先掘。", 
            "入门势夭矫，鳞鬣翠欲泼。", 
            "栽时躬审视，筑土务坚实。", 
            "植援护其干，枝叶忌磨戛。", 
            "举臂试忖量，官尺逾七八。", 
            "齿应与吾等，乃尔成俊物。", 
            "徘徊走复来，吟玩至日没。", 
            "竟夕为渠愁，时闻北风刮。"
        ], 
        "title": "海藏楼杂诗 其三十", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "辽东已难收，辽西事欲去。", 
            "诸客方闹堂，主人向何处？", 
            "东邻假兵力，移民亟盘踞。", 
            "意图数年间，逼我以生聚。", 
            "列国知其谋，染指竞借箸。", 
            "吾民如寄生，覆巢在旦暮。", 
            "国亡定何状，睹此应可悟。", 
            "朝端谁人杰，铁错烦屡铸。", 
            "永贞刘兴甲，访我如有诉。", 
            "吾闻二子来，举足不及履。", 
            "见渠先致唁，聊以沫相煦。", 
            "及今犹可救，投药勿再误。", 
            "辽民休酣寝，人事委天数。"
        ], 
        "title": "海藏楼杂诗 其三十一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "守国知以兵，何如守以民。", 
            "无民孰与国？恃官终难存。", 
            "吾民弱至此，久散不能群。", 
            "救亡事虽急，翻欲治本原。", 
            "扬汤以止沸，岂如去其薪。", 
            "满蒙苟相合，不下千万人。", 
            "部落得渐强，地利谁能分？", 
            "交通实上策，速决胡逡巡？", 
            "锡公持此谋，程公为我言。", 
            "我许为一行，暂为诸侯宾。", 
            "悲歌极慷慨，老去弥苦辛。"
        ], 
        "title": "海藏楼杂诗 其三十二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "万物役于人，见用乃为贵。", 
            "是岂万物情，诬之因自遂。", 
            "试看鹤乘轩，孰与翔天外？", 
            "惟人有殊性，徇意终不悔。", 
            "少游与文渊，两已适相背。", 
            "平生吝轻掷，老去若可弃。", 
            "每思犯至难，头璧誓俱碎。", 
            "惜哉时无人，谁解赏雄概？", 
            "楼头意万里，缩手久不快。", 
            "倚阑更小留，安閒故常态。"
        ], 
        "title": "海藏楼杂诗 其三十三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "东北劫愈急，问策乃及我。", 
            "楼前招片月，仗剑向辽左。", 
            "强邻久阻兵，跨海置遮逻。", 
            "吾民被迫逐，待毙但僵坐。", 
            "其锋诚难争，善守抑犹可。", 
            "杜回有时颠，食报在魏颗。", 
            "姑求振民气，申儆首媮惰。", 
            "死灰傥复燃，行见陆浑火。", 
            "人言柔胜刚，精铁绵与裹。", 
            "试探囊底智，筹一不须夥。"
        ], 
        "title": "海藏楼杂诗 其三十四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "哀乐常过人，有意谁能会？", 
            "见君诚恨晚，惨惨心相醉。", 
            "立朝难久安，一去志讵遂。", 
            "徇名亦烈士，独往何所畏。"
        ], 
        "title": "天津赠赵尧生侍御", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "浮生忽在斯，斜日耀高馆。", 
            "形骸诚有用，凭此聊把玩。", 
            "《南华》非僻书，推去复取看。", 
            "了不异人意，姑作须臾伴。", 
            "回廊亦可喜，风竹拂凌乱。", 
            "岂无胸中郁，白昼故易散。", 
            "所憎欠安眠，往事犯夜半。"
        ], 
        "title": "颜氏园独坐", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "扺掌为大言，临事苦才尽。", 
            "才尽智亦穷，于事或稍近。", 
            "一生数蹈此，久为深人哂。", 
            "自知不量力，正坐疏且浅。", 
            "此行虽应募，耐事实所短。", 
            "朝官多老手，善败终不窘。", 
            "得失置勿言，急脉受以缓。", 
            "寻君遂初赋，恶声孰能反？", 
            "三旬闭不出，花发风稍暖。", 
            "未须借春老，心事殊恨晚。", 
            "久闲思自试，甫出意遽懒。", 
            "家书一言归，夜梦已先返。", 
            "送行盍预作，俊语不可忍。"
        ], 
        "title": "寄答张贞午", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "爱日兼夏冬，诸郎极文武。", 
            "母庄若严君，谨畏幸不怒。", 
            "羡渠身贵显，绕膝怀挞楚。", 
            "入门见礼法，称寿簇簪组。", 
            "解颜博一欢，乐甚觞自举。", 
            "晚世溺于慈，谁能望贤母？"
        ], 
        "title": "广东提督秦炳直母袁太夫人八十寿诗（代高子益）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "天开辽东湾，海献胡芦岛。", 
            "通塞岂有数，营此恨不早。", 
            "何来海上客，负手睨苍昊。", 
            "驱车涉惊潮，蹑屐下峰杪。", 
            "舞鸥翩相迎，击浪忽群矫。", 
            "水母大如轮，拦视旋弃掉。", 
            "冈峦纷离合，酾海作数道。", 
            "西北如列屏，开场对浩渺。", 
            "千载置不顾，得之出意表。", 
            "长堤截怒涛，可使变城堡。", 
            "预期十年后，楼观郁相抱。", 
            "层冰虽触天，到此荡如扫。", 
            "向夕云密布，疏雨凉袅袅。", 
            "宵深梦一觉，吼啸颇相搅。", 
            "开门月未坠，飞雪捲秋缟。", 
            "群山正弄影，倒浸参与。", 
            "洛神疑欲出，绝世凌缥缈。", 
            "清寒不可当，仙骨嗟已老。", 
            "救时独悲愤，后著苦难好。", 
            "却思归楼中，酣眠直至晓。"
        ], 
        "title": "中秋胡芦岛夜起", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "沈阳无山沈战气，秋色真从万里至。", 
            "绕城何处可登高，憎见诸羌踞僧寺。", 
            "北俗虽豪缺风雅，麇集屠沽作都会。", 
            "东门闻道有泉源，便觉清甘起人意。", 
            "碧波潆洄仅十亩，傍水居然芦满地。", 
            "残荷过桥香自远，秃柳数株堪小憩。", 
            "若能营此作园池，种树置亭亦殊易。", 
            "纵民游观资养性，岂非从政所有事。", 
            "沉吟徙倚谁与言，自怪边尘损文字。"
        ], 
        "title": "八月二十六日游万泉河", 
        "type": "古风", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花深草浅。", 
            "羃一庭细雨，柳萦春晚。", 
            "睍睆枝头。", 
            "殢人芳绪娇莺转。", 
            "飞红不度莓畔。", 
            "倩谁寄愁心天远。", 
            "剩无言，低诉相思，早庾肠千断。", 
            "携手年时池馆。", 
            "记相对远山，最怜葱茜。", 
            "恨满银屏，梦云回首知何限。", 
            "番风欲尽谁为伴。", 
            "更谁见绕花千转。", 
            "重帘不为留香，嫞自卷。"
        ], 
        "title": "垂杨", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暂许相逢亦可怜。", 
            "绿阴如梦夕阳天。", 
            "画堂深处，著意付缠绵。", 
            "临镜眉妆消怨缬，舞帘花影拂华弦。", 
            "回肠似水，分付玉炉烟。"
        ], 
        "title": "琴调相思引", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "有恨青鸾说与谁。", 
            "妆嫞长是见颦眉。", 
            "银云妒煞明河影，剩有婵娟照别离。", 
            "歌宛转，舞倭迟。", 
            "回镫添酒更催诗。", 
            "坠欢如梦无寻处，怪底珠帘似旧垂。"
        ], 
        "title": "思嘉客 其一", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "切莫红楼问旧游。", 
            "麝云低尽月深幽。", 
            "银屏仿佛相思字，可忆浓熏共短篝。", 
            "清梦杳，去程遒。", 
            "消磨长昼剩长愁。", 
            "西风最是无情物，断不成春又送秋。"
        ], 
        "title": "思嘉客 其二", 
        "type": "词", 
        "yun": "尤"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "倦柳萧疏不忍看。", 
            "丝丝都付夕阳边。", 
            "须知叶尽秋无尽，更倚西风一展颜。", 
            "将缱绻，耐高寒。", 
            "恍然万里不蓬山。", 
            "谁知摇落堪悲绝，孤负凭阑伫月圆。"
        ], 
        "title": "思嘉客 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "转绿回黄换却春。", 
            "眼前疏柳系斜曛。", 
            "西风故故侵罗幕，似妒钿蝉护鬓云。", 
            "消绮恨，索娇嗔。", 
            "为怜红叶怨香尘。", 
            "更无人会寒蛩语，拂槛清霜误泪痕。"
        ], 
        "title": "思嘉客 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "仙馆楞伽，溯风雅省识鸥波标格。", 
            "随分京雒缁尘，西山自寒碧。", 
            "迎节鼓天街纵赏，较珍重茜窗迟日。", 
            "笔妙银钩，笺分锦制。", 
            "清事堪忆。", 
            "记当日一河眉山。", 
            "只尊酒商量玉台侧。", 
            "何似粲花双管，证蟾圆良夕。", 
            "评翰墨因缘缔结，几生福慧修得。", 
            "阅遍开落红桑，古芬须惜。"
        ], 
        "title": "琵琶仙 小檀栾室藏王渊雅夫妇合书赤壁前后赋卷子，款署乾隆甲子上元日书于京师楞伽山房属题", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "石华晕墨，笺碧栖麈。", 
            "黯棠梨香土。", 
            "灵鹣夙梦，残照里凄断遥山眉妩。", 
            "会真吟事，等传恨空中，知否。", 
            "底拂弦唱彻双声，点璧遗憾千古。", 
            "误人可奈清铜，莫工画蛾眉，须有人妒。", 
            "蒲东烟月，知画里梦蝶惊鸿何许。", 
            "翠珉珍重，省旧拍清商无据。", 
            "罨暮云玉骨青山，费天涯凝伫。"
        ], 
        "title": "瑶华慢 董茧庵属题所藏郑恒崔夫人合袝墓志", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "镫火楼台，良宵总付将残漏。", 
            "玉鹅金兽。", 
            "隔院春寒否。", 
            "寄语檀郎，莫折青青柳。", 
            "腰肢瘦。", 
            "杜鹃啼后。", 
            "最是愁时候。"
        ], 
        "title": "点绛唇 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "拜月妆成，隔花风拂帘阴碎。", 
            "兰闺泥醉。", 
            "依约三姝媚。", 
            "若个轻狂，消得人憔悴。", 
            "钿盟在。", 
            "他生何世。", 
            "看取银河水。"
        ], 
        "title": "点绛唇 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暝霭生愁，夕阳无语，暗省一襟兰气。", 
            "话茗廊深，挹疏林凉吹，玉骢远，懒问谁家绣户姝丽。", 
            "绿静不闻鸣佩。", 
            "著我倦吟身，坐云阶月地。", 
            "忆年时玉简酬芳字。", 
            "银屏曲小立还成倚。", 
            "不分一向韶华，便云涯千里。", 
            "伫姮娥极目微云里。", 
            "雪如梦梦也堪憔悴。", 
            "向此际旧影林亭，忍伶俜前事。"
        ], 
        "title": "拜星月慢 翘芝园忆坐", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "素秋消领幽栖意，芜烟嫞扫三径。", 
            "婵娟青女驻飞鸾，环佩临风整。", 
            "擅法曲人间绝胜。", 
            "雕梁不放香尘凝。", 
            "伫月下瑶台绣幕，卷春妍，却在笑桃文杏。", 
            "说似旧曲丝阑，新腔金谱，缀玉珍重提命。", 
            "个侬冰雪净聪明，声入芳心领。", 
            "者绝艳惊才谁并。", 
            "仙山姑射凝妆倩，且伴他琼枝秀，吟到霜腴，愿为明镜。"
        ], 
        "title": "霜叶飞 瘿公属赋玉霜簃", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "幕天席地随宜，幼舆丘壑殊多事。", 
            "商量去住，图书四壁，云山万里。", 
            "芥纳为缘，茆留有约，个中高致。", 
            "付倪迂墨妙，经营意匠，无言处，成心会。", 
            "何必买山真隐。", 
            "莽尘涯一椽堪寄。", 
            "茜窗清课，银钩铁画，芝英花蕊。", 
            "胸次悠然，梅林月影，濠梁鱼戏。", 
            "伴茶烟禅榻，唯应弥勒，证参同契。"
        ], 
        "title": "水龙吟 题史益珊喻庵图", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "茜云钿阁，织海绢，同心绾结鸾丝。", 
            "金缕知寒，玉纤量瘦，新来影事都非。", 
            "翠颦镜窥。", 
            "伫合欢连理何时。", 
            "问嘉名合是绸缪，傥教束素更相思。", 
            "持赠沈郎珍重，怕西风一例，暗减腰围。", 
            "兰麝犹温，琼瑶谁会，情芳几费矜持。", 
            "暖痕浣脂。", 
            "尽胜他珠佩湘湄。", 
            "笑春工，柳线还搓，殢人无限垂。"
        ], 
        "title": "霜花腴 付鸾绦", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "霜清逾艳。", 
            "粉试芙蓉面。", 
            "柳眼于人青未减。", 
            "此际多情多感。", 
            "秋山瘦更生姿。", 
            "秋云淡更相思。", 
            "秋水伊人玉雪，秋声都付新词。"
        ], 
        "title": "清平乐 瘿公属再继声前调 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "黄花开又。", 
            "可可东篱秀。", 
            "正是重阳佳节后。", 
            "容易相逢卮酒。", 
            "夕张珍重佳期。", 
            "秋心诉与骚词。", 
            "绝世珠歌翠舞，个侬玉骨冰姿。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蓉清菊瘦。", 
            "风景萸觞后。", 
            "蓦地玉山光照酒。", 
            "却见灵和春柳。", 
            "高梧谁慰幽栖。", 
            "芳梅近惜分携。", 
            "大好秋容罨画，可无门外斑骓。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "愿为翠羽。", 
            "梦逐南枝去。", 
            "风度萼华应念取。", 
            "清燕叨陪俊侣。", 
            "玲珑碧藕心肠。", 
            "娉婷玉笋班行。", 
            "一席香南分占，宝镫传出明妆。"
        ], 
        "title": "清平乐 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "露华金井。", 
            "最忆王孙影。", 
            "玉拨金笼亲手整。", 
            "促织声中漏永。", 
            "开天影事曾谙。", 
            "半闲风味谁耽。", 
            "凉夜水纹衫子，吟情赚煞陈髯。"
        ], 
        "title": "清平乐 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "棋消昼永。", 
            "玉鸭添香饼。", 
            "日转花梢云弄影。", 
            "韵事霜簃绝胜。", 
            "何妨劫急偏迟。", 
            "沉吟几费琼思。", 
            "桑海付他柯烂，尽教吹皱春池。"
        ], 
        "title": "清平乐 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "吴笺小砑。", 
            "清课茸窗下。", 
            "早擅簪花时誉也。", 
            "犹是卫恒未嫁。", 
            "摩挲晋石唐碑。", 
            "安排象管乌丝。", 
            "我愧瘦金家法，拈毫特地矜持。"
        ], 
        "title": "清平乐 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "缟衣仙侣。", 
            "相约瑶京住。", 
            "豆记银屏光订误。", 
            "那许周郎轻顾。", 
            "坐风缀玉轩窗。", 
            "妍秾桃李门墙。", 
            "按谱九宫南北，真成旧学商量。"
        ], 
        "title": "清平乐 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "新腔甫试。", 
            "婉转成娟媚。", 
            "乍破银屏倾碧水。", 
            "簌簌梁尘飞坠。", 
            "遥空几驻行云。", 
            "妙香兰麝微唯。", 
            "最是啭喉入破，隔花怕有莺嗔。"
        ], 
        "title": "清平乐 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "诗篇甲乙。", 
            "湖海萧骚客。", 
            "金谱丝阑新按拍。", 
            "节鼓花前协律。", 
            "最怜秋士平生。", 
            "者般玉艳霜清。", 
            "乡国招郎才调，护花甘作金铃。"
        ], 
        "title": "清平乐 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "家丞秋实。", 
            "艳是才人笔。", 
            "比玉生香霜有色。", 
            "学得琼芳高格。", 
            "兰荃不尽余情。", 
            "风怀总付秦筝。", 
            "说似狂奴心性，尊前最惜娉婷。"
        ], 
        "title": "清平乐 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "师雄陈迹。", 
            "几向罗浮觅。", 
            "别有梦中春笑赤。", 
            "相见似曾相识。", 
            "珠喉掩抑丝簧。", 
            "绣罗渲染新妆。", 
            "群玉山头伫立，灵修回首前芳。"
        ], 
        "title": "清平乐 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "带斜阳绣阡芳草，惊看一阵红雨。", 
            "番风几换阑干曲。", 
            "早是绿阴深处。", 
            "莺燕语。", 
            "怕吐梦依稀，说与天涯路。", 
            "筝尘雁柱。", 
            "尽憔悴韩娥，清商未彻，满目已飞絮。", 
            "游丝误。", 
            "萦损闲愁几许。", 
            "啼鹃不共春住。", 
            "春归何处无花落，茵溷总然黄土。", 
            "花莫妒。", 
            "恁斓锦年华，转眼成今古。", 
            "离肠最苦。", 
            "问香冷金猊，未灰心字，得似九回否。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "钟鱼咽。", 
            "天花片霎，故国山河，旧家文物，灿金涂宝相牟迦叶。", 
            "四万八千，遍转法轮如月。", 
            "可奈境缘生灭。", 
            "波澄窣渚，随分红桑阅。", 
            "庄严设。", 
            "传灯幸接，供养卓庵，自耽禅悦。", 
            "感前尘金凤愁遭掣。", 
            "阿耨无边，都付梦中昙钵，问讯两山香雪。", 
            "茶烟丈室，相对说清绝。"
        ], 
        "title": "金浮图 徐积余丈属题所藏钱忠懿王造金涂塔图卷", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花意撩人怨不胜。", 
            "流莺乳燕恰无情。", 
            "啼彻一声春去也。", 
            "生怕。", 
            "梦魂无计惜娉婷。", 
            "芳节燕兰虚俊约。", 
            "狂奴歌酒负平生。", 
            "付与相思教管领。", 
            "消损。", 
            "缃桃一树认倾城。"
        ], 
        "title": "定风波 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "明月高楼第几回。", 
            "红牙按拍亦堪悲。", 
            "犹有几人知此意。", 
            "心事。", 
            "等闲分付与颦眉。", 
            "箫凤总教吹遍彻。", 
            "镜鸾争得驻芳菲。", 
            "容易光阴消醁酒。", 
            "孤负。", 
            "落花时节缕金衣。"
        ], 
        "title": "定风波 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "弦上谁论恨浅深。", 
            "曲中珍重意千金。", 
            "早是工愁天付与。", 
            "休诉。", 
            "华年锦瑟太侵寻。", 
            "蜡炬有心辉画阁。", 
            "麝熏无力袅瑶簪。", 
            "毕竟误人缘底事。", 
            "须记。", 
            "屏山画里亦遥岑。"
        ], 
        "title": "定风波 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "雪沙堤，烟草渡。", 
            "疏柳黄昏，底送蒲帆去。", 
            "执手临歧无好语。", 
            "珍重菱花，乞与春妍住。", 
            "轴帘风，敧枕雨。", 
            "问讯痴云，还肯相随否。", 
            "征雁一行天尺五。", 
            "小别山前，满目相思路。"
        ], 
        "title": "苏幕遮 送客之汉皋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秦淮水。", 
            "凝伫一片明漪。", 
            "荡云忺醉。", 
            "平芜绿入空濛，倦虹画罨，繁星冷缀。", 
            "橹声细。", 
            "犹有隔船箫鼓，渐移兰吹。", 
            "尊前惯见繁华，笛阑钿阁，临春媚妩。", 
            "回首江山如梦，向来金粉，消磨姝丽。", 
            "千缕万丝垂杨，春去难系。", 
            "凝情一向，约略年时事。", 
            "知多少长干客话，冶城春禊。", 
            "总逐流波逝。", 
            "夕阳巷陌，归来燕子，曾识伤心地。", 
            "招素魄，多情荪桡同倚。", 
            "丽谯听彻，宿鸟惊起。"
        ], 
        "title": "瑞龙吟 放舟秦淮，自桃叶渡至复成桥，月明风细，雨桁珠帘，盖不胜古情至枨触也", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "铜街华毂碾香尘。", 
            "虹影逐行云。", 
            "可奈玉骢嘶断，夕阳芳草无春。", 
            "红襟梦怯，瑶筝曲怨，何处侯门。", 
            "分付画阑依旧，年年自浣潮痕。"
        ], 
        "title": "朝中措 乌衣桥", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "白门烟水凄迷，登临更说前朝事。", 
            "夕阳低尽，翠微高处，倦怀如此。", 
            "婉娩愁人，残寒粘鬓，斜阳侵袂。", 
            "是年时铁锁，望中依约，雄关屹，流波逝。", 
            "见说卓庵无地。", 
            "甚烟痕低迷空翠。", 
            "碧云消黯，乱鸦惊醒，暮潮声里。", 
            "三月芳菲，十年枨触，浓春罗绮。", 
            "付消凝一向，江山满目，费新亭泪。"
        ], 
        "title": "水龙吟 登清凉山绝顶，访翠微亭遗趾", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "钿钗绾凤，宝髻盘蛇，想见临妆风度。", 
            "染黛添云，衔犀拟月，倦挽几分凝伫。", 
            "莫更商眉妩。", 
            "起柔杨春睡，防他娇妒。", 
            "尚记省，茸窗画烛，说与花时，最惜金缕。", 
            "含情问青鸾，委地髹光，生怜几许。", 
            "禁得绿阴院静，翠一程遥，蓦地天涯轻去。", 
            "料峭番风，云鸦无力，欲系韶光难住。", 
            "泪眼看侬汝。", 
            "恁并刀不剪，沧天离绪。", 
            "漫珍重琴玕绣段，梦中鬟鬓容烟雾。", 
            "黯谁语。", 
            "潘郎未改素丝否。"
        ], 
        "title": "玉女摇仙佩 为青丝惜别赋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "彩胜宜春照酒卮。", 
            "翠蓂舒荚学新眉。", 
            "东风管领芳菲节，来拂花笺第一词。", 
            "香碧篆，将红蕤。", 
            "绮窗晴旭故迟迟。", 
            "一弦一柱千金意，说与多情锦瑟知。"
        ], 
        "title": "思嘉客 元日", 
        "type": "词", 
        "yun": "支"
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "身世哀蝉，歌罢一声，珠泪双落。", 
            "瘗琴愁草新铭，遗挂尚留香阁。", 
            "生前此日，料应特换明妆，堂前下拜金萱乐。", 
            "梦里不归来，怪将他抛却。", 
            "飘泊。", 
            "人天一例，算有阿侯，命非全薄。", 
            "锦里移家，卮酒泉台亲酌。", 
            "卿须记取，便教接木移花，双星忍负金钗盒。", 
            "风卷纸钱飞，认芳魂依约。"
        ], 
        "title": "石州慢 亡姬生日", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "几枝绽雪，又彩翅翩翩，带将春到。", 
            "蕊仙影俏。", 
            "正罗浮梦醒，翠禽啼早。", 
            "一队游蜂，未许寒香暗抱。", 
            "水边照。", 
            "认腰瘦玉奴，惟妙惟肖。", 
            "烟景三月好。", 
            "记小扇双携，扑来芳草。", 
            "粉痕淡埽。", 
            "任惊飞不去，伴人妆晓。", 
            "蠹尽罗裙，尚想巡檐索笑。", 
            "化身渺。", 
            "问滕王甚时临稿。"
        ], 
        "title": "埽花游 其一 玉蝶梅", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "早梅破萼，糁冻雨如尘，绣帘黏遍。", 
            "雪香小院。", 
            "漫葭灰布地，试他琼管。", 
            "竞说春来，为底寻春不见。", 
            "景仍短。", 
            "只愁绪引长，添上宫线。", 
            "寒夜间怎遣。", 
            "检夏正残篇，欲笺还懒。", 
            "酒浇玉盏。", 
            "怕沁入冬心，泪珠红变。", 
            "旧梦书云，醒又星移物换。", 
            "晓风煖。", 
            "万花魂暗中吹返。"
        ], 
        "title": "埽花游 其二 冬至", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "万红成国香成海，禅心被谁拘管。", 
            "地接青羊，仙游白凤，多少花蜂撩乱。", 
            "游丝宛转。", 
            "只剩个春人，比春还懒。", 
            "忍忆承平，东风试马白云观。", 
            "长安天远地远。", 
            "杜鹃声又起，飞絮庭院。", 
            "暗卜金钱，低眠玉枕，身世几经云变。", 
            "寒闺病惯。", 
            "尽汤药浓煎，代将餐饭。", 
            "听说邻家，钿车归向晚。"
        ], 
        "title": "台城路 花市甚盛，迄未出游", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "锦城旧例，花市先声，游事经惯。", 
            "换色芙蓉，纷惹踏枝莺燕。", 
            "劫后池台依样好，愁边花木妆春茜。", 
            "讽金经、怕冤禽万亿，忏除难遍。", 
            "尽多少欢场人逐，烂锦年华，凄到心眼。", 
            "一笑关门，除却种梅休管。", 
            "集泽鸿、哀歌舞乐，爬沙蟆贵功名贱。", 
            "好风光，又看他十年元旦。"
        ], 
        "title": "倦寻芳 阳历岁首公园会事极盛，竟未出观，可笑也", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "故乡同梦，叹诗人寓蜀，例多飘泊。", 
            "君似温舒才俊发，汉代文章攸托。", 
            "一曲琴心，三生剑胆，壮志齐严乐。", 
            "天南地北，大鹏九万飞落。", 
            "相送丛菊篱边，带将秋去，酒也无多酌。", 
            "斫取悲歌燕赵地，慎入河阳公幕。", 
            "拾芥功名，浪萍身世，逝水须归壑。", 
            "把茅相望，黔山点点圭角。"
        ], 
        "title": "百字令 送路金坡北游", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "井华冽。", 
            "看磨转珠零，浆流玉洁。", 
            "倩葱纤亲点，然萁火都活。", 
            "一瓯香泛同花乳，盐豉还兼设。", 
            "荐春盘、鍊液堆云，截脂凝雪。", 
            "畦菜佐新叶。", 
            "算滑到肥甘，老饕能说。", 
            "尚记前朝，风味冷官别。", 
            "一家排日斋期是，口福应防折。", 
            "强加餐，茅屋炊烟久绝。"
        ], 
        "title": "探芳讯 来其", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "春塞枇杷，秋风纨扇，从来多少魂销。", 
            "甚弄人蟢子，偷上裙腰。", 
            "赢得珍珠一斛，楼东赋、梳洗全抛。", 
            "凭谁诉，笺天不管，问月无聊。", 
            "煎熬。", 
            "也知是命，争万缕杨丝，总结眉梢。", 
            "尽绿愁先织，红泪添浇。", 
            "影共灯儿一个，能支得、几个长宵。", 
            "空题叶，无情水流，不替人捎。"
        ], 
        "title": "凤凰台上忆吹箫 怨", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "是情根一寸，雪茄味，吐清芬。", 
            "拣钿叶张张，轻揉细铰，包裹均匀。", 
            "筒分。", 
            "小鬟擎出，玉搔头一缕荡轻云。", 
            "恰称银娘吸取，红樱半晌温存。", 
            "西人。", 
            "节节缔前因。", 
            "彩伴款殷勤。", 
            "道拈上葱尖，穿防藕孔，味亚兰薰。", 
            "氤氲。", 
            "遍于香国，似吹笙鹅管逆风闻。", 
            "赠与芙蓉仙子，羞他枕上回春。"
        ], 
        "title": "木兰花慢 纸烟", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "雁边霜醉，骛外霞烘，亭皋晚变荒寒。", 
            "大海珊瑚，枝柯一幅晴澜。", 
            "胭脂是谁多买，付西风吹上林端。", 
            "绚秋色，比花开二月，加倍鲜妍。", 
            "犹记绿阴浓处，有玉奴消受，閒倚阑干。", 
            "点缀笆篱，老来红亦嫣然。", 
            "香沟怕他流断，诉愁心珍重题笺。", 
            "归路远，望斜阳山外有山。"
        ], 
        "title": "声声慢 红叶", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "鱼子吹香，蝉霏涤书，宫黄颗颗新缀。", 
            "摘透囊芬，样嵌钗串，晓带露华簪髻。", 
            "细攒钿粟，隔绣箔、微风偷递。", 
            "写韵如穿菜子，搴芳自纫秋佩。", 
            "珠娘合镌小字。", 
            "盼团圆、素心如此。", 
            "泛入茗花，倾倒蕊仙瓯里。", 
            "雨过星星满地。", 
            "误佳人月下糁金桂。", 
            "封寄漏洞，鲛绡揾泪。"
        ], 
        "title": "天香 珠兰", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "雀巢凉，霜菊晚，年岁看将晏。", 
            "独倚西楼，怅绪倩谁剪。", 
            "弄诗把酒无聊，幽窗浮月，按新谱、清箫吹缓。", 
            "正凝眄，一霎多少前尘，都来掠双眼。", 
            "人在天涯，有忆则非远。", 
            "不知何物相思，除非闻我，向梦里、几番低唤。"
        ], 
        "title": "月底修箫谱 题赵香宋木化石和玉津均 其一", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "古铜声，苍玉色，根斲朵云瘦。", 
            "米老前生，眉宇认疏秀。", 
            "也同好事松陵，二遗吟就。", 
            "宛形肖、环窗岩岫。", 
            "趁春昼。", 
            "看他蜕骨苍龙，残鳞黯金绣。", 
            "莫是康干，松化历年候。", 
            "甚时约到鸥波，奇礓戏赌，好共把、棋局新覆。"
        ], 
        "title": "月底修箫谱 题赵香宋木化石和玉津均 其二", 
        "type": "词", 
        "yun": null
    }, 
    {
        "author": "邓潜", 
        "era": "近现代", 
        "subtype": null, 
        "text": [
            "此债填难澈，似春蚕命中自缚，一丝萦结。", 
            "也笑工渠将何用，欹枕自然心切。", 
            "当秋信寒蛩生活。", 
            "若有人兮灯欲语，想大晟种下前生孽。", 
            "南北宋，寸心血。", 
            "吾乡乐府风流歇。", 
            "算影山如滕作长，葑烟如薛。", 
            "我自一官芙蓉市，老去山河分裂。", 
            "舍河满哀歌何说。", 
            "夜夜牟珠空梦到，料今生长守花潭月。", 
            "知我者，赵松雪。"
        ], 
        "title": "金缕曲 其二 删旧词题后", 
        "type": "词", 
        "yun": null
    }, 
    {
        "author": "赵宗瀚", 
        "era": "近现代", 
        "subtype": "七言律诗", 
        "text": [
            "山阴取径径迂回，侧立横拖叠嶂嵬。", 
            "初地鸡峰南诏岳，诸天鼍鼓下方雷。", 
            "守衣迦叶遗高躅，煨芋瞿昙拨冷灰。", 
            "不重邀游重文献，北平何只冠军才。"
        ], 
        "title": "壬子游鸡足山由邆川纡道自山后入呈李印泉先生一首", 
        "type": "律诗", 
        "yun": "灰"
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "喜堆盘、芳甘沁齿，𤫩珑忽露心眼。", 
            "招凉消夏湾头路，馥郁荷芬两岸。", 
            "情缱绻。", 
            "正活色生香，怎便尘根断。", 
            "水天云暖。", 
            "恰旖旎江南，岧峣西华，抛得净因远。", 
            "闲吟罢，十丈如船偃蹇。", 
            "诗人狂语奇诞。", 
            "清辉玉臂璇闺月，罗袖背人低卷。", 
            "凭检点。", 
            "任宛转牵情，总馥并刀剪。", 
            "良材妙选。", 
            "看铸就钱心，织成缣素，清暑对茶荈。"
        ], 
        "title": "迈陂塘 咏藕", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "粉塔层层见，朱阑曲曲通。", 
            "尽教花似往年红。", 
            "不信无人惆怅话东风。"
        ], 
        "title": "南歌子 壬子怊怅词 其一", 
        "type": "词", 
        "yun": "东"
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "道是催花雨，真成刬地风。", 
            "慢言骇绿与惊红。", 
            "多少楼台烟雨入溟濛。"
        ], 
        "title": "南歌子 其二", 
        "type": "词", 
        "yun": "东"
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "烛影移云髻，花香入雾鬟。", 
            "早知乐意暗相关。", 
            "应悔床前推倒锦屏山。"
        ], 
        "title": "南歌子 其三", 
        "type": "词", 
        "yun": "删"
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "叶绿红逾艳，花红绿更宜。", 
            "花花叶叶各成枝。", 
            "记否根生芽发未春时。"
        ], 
        "title": "南歌子 其四", 
        "type": "词", 
        "yun": "支"
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "爽翠延凄绿。", 
            "料伊人、搴兰撷杜，依前心目。", 
            "密款中情荃余察，换了金天西陆。", 
            "让一笴、流光驰逐。", 
            "烟柳参差斜阳外，问几时、重倚阑干曲。", 
            "情似梦，梦难熟。", 
            "年来羞近弹棋局。", 
            "肯凭他、纵横几道，恣情翻覆。", 
            "手弄团团轻罗扇，珍重乘鸾画幅。", 
            "便瞥见、流萤休扑。", 
            "丛桂留人淮南咏，酿水香、秋色真堪掬。", 
            "云际雁，更流瞩。"
        ], 
        "title": "金缕曲 新秋", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "文章一世名家。", 
            "侧身轮稻爬沙。", 
            "尔雅殷勤读些。", 
            "蓦然神化。", 
            "羽衣香梦南华。"
        ], 
        "title": "天净沙", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "碧城来往路，崔嵬影、云际指红阑。", 
            "记露冕霞轩，迎来香吏，霓旌羽节，拥出仙官。", 
            "凭谁料，白鹦闲绣槛，青鸟话桑田。", 
            "曲罢修蛾，冷银卸月，舞余倦蝶，暖玉生烟。", 
            "当年。", 
            "销魂处，思量久，幽素欲语都难。", 
            "道是琼箫有约，锦瑟无端。", 
            "尽天上容成，沈酣黄老，人间崔护，惆怅红俨。", 
            "一例云翻雨覆，谁补情天。"
        ], 
        "title": "风流子", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "瘦山青露烟痕皱。皱痕烟露青山瘦。", 
            "红淡落花风。风花落淡红。", 
            "蝶蜂闲尽撇。撇尽闲蜂蝶。", 
            "春好待谁人。人谁待好春。"
        ], 
        "title": "菩萨鬘 回文二首 其一", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "璅窗临镜妆钗朵。朵钗妆镜临窗璅。", 
            "阴绿对横琴。琴横对绿阴。", 
            "馥芬花睡熟。熟睡花芬馥。", 
            "风剪一阑红。红蓝一剪风。"
        ], 
        "title": "菩萨鬘 其二", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "南荣晴昼。", 
            "暖意将春透。", 
            "蓓蕾枝头红吐秀。", 
            "过了严寒时候。", 
            "阶前树有英姿。", 
            "老怀何虑何思。", 
            "除却娱情风景，看书习字填词。"
        ], 
        "title": "清平乐 癸丑元日", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "平世悬三尺，元音协八风。", 
            "谁从牛铎辨黄钟。", 
            "莫怪柳偏一面舞从东。"
        ], 
        "title": "南歌子 其一", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "不去疑投辖，嗟来愿执鞭。", 
            "飞扬意气压当筵。", 
            "想是故人厚禄肯垂怜。"
        ], 
        "title": "南歌子 其二", 
        "type": "词", 
        "yun": "先"
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "空空色色形形。", 
            "风袅袅，月亭亭。", 
            "深深款款，依依恋恋，燕燕莺莺。", 
            "人人往往悤悤过，笑纷纷琐琐斤斤。", 
            "停停妥妥，孜孜媚媚，世世生生。"
        ], 
        "title": "双燕儿 戏拈叠字，率成", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "羌笛传凄韵。", 
            "盼征騑、玉门秋色，西风渐紧。", 
            "记否画楼人扫黛，尽力替催芳讯。", 
            "争一霎、翠眉轻褪。", 
            "激笴流光谁与约，报霜天、更比飞鸿准。", 
            "金井畔，桐阴损。", 
            "未央图画留金粉。", 
            "尽缠绵、露晨烟夕，莺耽燕趁。", 
            "风采灵和曾领略，欲挽长条相问。", 
            "问今日、比人谁俊。", 
            "笼马章台青常在，糁飞花、甘逐香尘溷。", 
            "斜照里，余烟晕。"
        ], 
        "title": "金缕曲 秋柳", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "镇日珠帘一桁垂。", 
            "嗔人燕子语多时。", 
            "向来春日只迟迟。", 
            "扑蝶爱寻经过路，摘花拚赌最高枝。", 
            "任他春水皱春池。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "玉貌花容莫更论。", 
            "一般时态喜温存。", 
            "浅颦轻笑始销魂。", 
            "悔拒画工行远塞，愿酬词客赋长门。", 
            "更谁十万聘天孙。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "转绿回黄路又歧。", 
            "看朱成碧枉相思。", 
            "鸳鸯烟水对迷离。", 
            "锦幛春风常避面，袜罗秋水却通辞。", 
            "一般心事两参差。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "月姊璇宫静主章。", 
            "白榆历历各分行。", 
            "箕风毕雨得安常。", 
            "每测玉绳瞻紫极，况经银汉是红墙。", 
            "何来匹练逞秋光。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "凭谁解说。", 
            "伴冶春到处，春更妍热。", 
            "夕照阑干，寄语东风，帘栊底倩轻揭。", 
            "青萍归路留芳沼，有十里、芙蕖清绝。", 
            "只惺忪、鶗鴂声中，扑帐春云如雪。", 
            "不惜高低起逐，笑情致、缱绻痴竟成黠。", 
            "巷陌楼台，树且依依，那更为人惜别。", 
            "迷离飞作天涯影，浑不辨、玉珂金埒。", 
            "漫怜伊、飘泊难持，料也中心如结。"
        ], 
        "title": "绿意 杨花", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "越网千丝，湘筠九曲，俨然小坞藏春。", 
            "翩若惊鸿，依稀弄影伊人。", 
            "绛纱倦倚浑闲事，那更窥、浅笑轻颦。", 
            "似蓬山、香雾氤氲，袅袅遮云。", 
            "多情肯共层轩隔，奈拓开金翠，兰蕙当门。", 
            "猩色阑干，芊芊碧草如茵。", 
            "凭谁领取绸缪意，忍负他、织锦天孙。", 
            "恁销凝、翠展吴山，取次横陈。"
        ], 
        "title": "高阳台 屏风", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "长揖归田久。", 
            "甚仙风、王乔吹下，双凫回首。", 
            "料定多情谈前事，旧雨晨星罕觏。", 
            "更雾琐、几番昏昼。", 
            "畴昔闲鸥海隅寄，证前盟、莫挹浮邱袖。", 
            "空记取，相思豆。", 
            "丈夫何事甘居后。", 
            "有犹龙、五千道德，含咀寻究。", 
            "獬廌几曾能识字，未许砚田厮守。", 
            "算口腹、累人奔走。", 
            "学得众中吹竽技，掩羞颜、泪湿青衫透。", 
            "防独醒，宜酣酒。"
        ], 
        "title": "金缕曲 寄赵惠人沈阳", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "日华初放。", 
            "梅占南枝暖。", 
            "二十四番芳讯转。", 
            "递入朱弦翠管。", 
            "绿稠莺弄珠吭。", 
            "红酣蝶舞霞裳。", 
            "领取眼前春意，千金一笴流光。"
        ], 
        "title": "清平乐 甲寅元日", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "云幄围春，胆瓶欹玉，寒逗芳序。", 
            "破蕾舒红，虬姿转媚，疑对幽棂语。", 
            "何郎衰老，逋仙疏放，旧曲怕翻金缕。", 
            "孤标映，帘栊似水，半坼画檐清露。", 
            "江南过客，携来乡讯，漫说玉人归误。", 
            "晴雪黏尘，横枝弄影，驴背寻诗路。", 
            "经年惜别，鸥盟重订，肯放绮窗闲度。", 
            "行吟罢，逡巡自赏，暗香起处。"
        ], 
        "title": "永遇乐 寒梅欲放，用梦窗韵", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "尘清夜月寻常见，无端竟成心上。", 
            "触目神移，生心妙契，顿觉一时无两。", 
            "来宵事往。", 
            "便锦灿香浓，烟轻雪淡。", 
            "取次低徊，乐耽当境莫轻放。", 
            "楼头秋色渐老，明蟾云际吐，灏气添爽。", 
            "花影栖阑，蛩声入户，到眼分明前样。", 
            "欢肠掉鞅。", 
            "觉跌宕淋漓，非因非想。", 
            "一笑无言，玉壶容俯仰。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "远道绵凄碧。", 
            "映柳堤疏淡，香沁痕窄。", 
            "翠缕蓝纹，暗侵裙屩，前度晴陌。", 
            "蓦秋入清商，淡霜新弄井甸色。", 
            "料玉关，长路客。", 
            "梦绿上阑干，青萦帘际。", 
            "无复落花黏处，那人相忆。", 
            "疏密。", 
            "平芜寂寂。", 
            "甚夕阳、也判今昔。", 
            "马嘶残照，蛩吟荒砌，冷烟浅羃。", 
            "问望眼王孙未归，何处寻往迹。", 
            "恁滞心人、风露夕。", 
            "且树蕙滋兰，披靡纤影漫惜。", 
            "好待迟迟春日。"
        ], 
        "title": "秋思耗 秋草，同述儿作", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "墨螭蟠竹，紫蠹搜芸，于此朝夕。", 
            "迅羽双丸，过眼莫追往昔。", 
            "尘海寄浮沤，果何处、能安半席。", 
            "算酸咸世味几许，回甘且恋鸡蹠。", 
            "更莫问、燕云踪迹，收拾凭谁，闲弄残弈。", 
            "柳靓花妍，一霎珠尘狼藉。", 
            "帝醉宴钧天，怕啼尽春鹃血碧。", 
            "访桃源，且除向、书城潜蛰。"
        ], 
        "title": "古香慢", 
        "type": "词", 
        "yun": null
    }, 
    {
        "author": "邓嘉缜", 
        "era": "近现代", 
        "subtype": null, 
        "text": [
            "秋痕几许。", 
            "垂柳含凄绿。", 
            "雁影蛩声相递续。", 
            "打叠吟情入画，时见疏红下林木。", 
            "野人屋。", 
            "阶泉响琴筑。", 
            "闲携杖，试遥瞩。", 
            "讶长空无迹成萧索。", 
            "流转风光，飙如一笴，会已春藏黍谷。"
        ], 
        "title": "淡黄柳", 
        "type": "词", 
        "yun": null
    }, 
    {
        "author": "赵坤", 
        "era": "近现代", 
        "subtype": "七言绝句", 
        "text": [
            "世态浮云万变新，吾身何地避嚣尘。", 
            "绿蓑青笠瓜皮艇，羡尔湖村说隐沦。"
        ], 
        "title": "题周芷畦水村第五图 其一", 
        "type": "绝句", 
        "yun": "真"
    }, 
    {
        "author": "赵坤", 
        "era": "近现代", 
        "subtype": "七言绝句", 
        "text": [
            "偿得鸥波好梦无，柳阴曲屈树扶疏。", 
            "汾南渔侠知何处，认取湖村第五图。"
        ], 
        "title": "题周芷畦水村第五图 其二", 
        "type": "绝句", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "喜鹊檐楹，流莺庭院，暗湿罗衿玉露。", 
            "早洗云軿，洒丝丝甜雨。", 
            "碧梧外、掩映婺蟾一棱，月姊何曾偷妒。", 
            "笑看天孙，弄鸳鸯双杼。", 
            "倚垂虹、稳试凌波步。", 
            "好刍尼、忍把佳期误。", 
            "一霎两点星萍，又金风吹聚。", 
            "叹人间、碧海成桑土。", 
            "偏银汉、万古长如故。", 
            "剩小花、碧到牵牛，把相思低诉。"
        ], 
        "title": "拜星月慢 前题", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "君问心中事。", 
            "祇瑶池、玲珑碧藕，与侬相似。", 
            "上到层层金塔顶，天女才堪位置。", 
            "闺秀有、竹林风致。", 
            "合与天孙同日嫁，见乐安、公主还呼妹。", 
            "形顾影，一十四。", 
            "崔依枚发陈王启。", 
            "千万言、花交绣错，是儿名字。", 
            "一砚樱桃香雨嫩，直润琴弦到底。", 
            "和鸂𪄠、一双相次。", 
            "唱彻女弹词一部，向琵琶、记里称才子。", 
            "谁许接，鹊桥翅。"
        ], 
        "title": "金缕曲 其一 和石甫咏七娘子", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "斗姥携卿至。", 
            "十三余、娉娉袅袅，合添一倍。", 
            "十姊妹花何足算，恰好珠三玉四。", 
            "分银汉、素秋为二。", 
            "倘得仙郎来控鹤，对莲花、娇面甘兄事。", 
            "琴与柳，共行弟。", 
            "香山述德传新制。", 
            "想元和、鸾歌凤舞，是卿前世。", 
            "短短添他三角线，成就当胸卐字。", 
            "卜人日、双星交会。", 
            "若问稿砧今何处，是郭家、最小金龟婿。", 
            "谁会我，抚弦意。"
        ], 
        "title": "金缕曲 其二 再和石甫咏阿七", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "酒令灯前试。", 
            "拍阑干、明挑暗逗，任郎游戏。", 
            "鸳梦方长莲漏短，再展蟆更一擂。", 
            "凭默数、星杓躔次。", 
            "二十八翻红友曲，恰四分、取一为名字。", 
            "八六子，好昆季。", 
            "天孙襄驾河滨止。", 
            "愿朝朝、卯时到酉，个侬欢喜。", 
            "山是牡丹城里好，分与眉峰远翠。", 
            "休错认、崔娘廿四。", 
            "若与五郎成二美，把多生、昙果今生记。", 
            "读诗者，三分是。"
        ], 
        "title": "金缕曲 今疋和七娘子词，再赋二解调石甫 其三", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "盼断银河渡。", 
            "料不同、寒泉照影，凯风之母。", 
            "莫以孤鸾疑妾命，羼入一三九五。", 
            "将曲曲、文昌重数。", 
            "何日爷娘成九鸟，向梅边、桑下鸠呼妇。", 
            "郎采艾，病当愈。", 
            "长生殿里衷情诉。", 
            "睨秋星、杨家妹子，八姨休妒。", 
            "邓尉山中侬故里，记得山塘孰路。", 
            "问四覆、三翻何苦。", 
            "拟共二郎游五岳，把牙牌、砌作相思谱。", 
            "星岩下，伴郎住。"
        ], 
        "title": "金缕曲 其四", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "绛河牛女，是何年种玉。", 
            "瓞绵秋圃。", 
            "引翠蔓、暗满疏篱，渐蓝茜斗妍，小花微吐。", 
            "倘傍乔松，定不让、凌霄高举。", 
            "奈纤条荏弱，堪人爱惜，晓凉风露。", 
            "南唐染衣故事，叹煎裙水碧，念家山破。", 
            "祇七夕、花簇针楼，认织锦天孙，是儿慈母。", 
            "结子累累，与猛剂乌黄同谱。", 
            "又何人、记取前身，泪妆媚妩。"
        ], 
        "title": "解连环 咏牵牛", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "雁来红靓牵牛紫，花间凉雨犹沁。", 
            "晚晴茉莉半开时，爱小莲丰韵。", 
            "柳外月、徘徊弄影，真珠帘底檀蛾晕。", 
            "绮思浓于酒，又恰被青禽唤醒，捎到芳讯。", 
            "书字强说平安，凤城秋夜，半衾幽梦无准。", 
            "素娥青女斗婵娟，怎奈铢衣冷，更露鹊栖枝未稳。", 
            "晶盘那得明珠定。", 
            "想夜夜瑶宫里，愁倚银屏，泪珠滴粉。"
        ], 
        "title": "斗婵娟 秋怀", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "一行玉雁横秋，替传千里婵娟意。", 
            "凭高北望，风荷露柳，万重烟水。", 
            "玉镜高圆，金鞭未整，为谁留滞。", 
            "又晚妆拜月，飘飘仙袂，人正在秋光里。", 
            "今夕茜窗无睡，数佳期、负他红桂。", 
            "神仙风度，瑶天笙鹤，是君前世。", 
            "怎不归来，素蟾并照，红鸾双倚。", 
            "待归来、先指芙蓉，教看恁般憔悴。"
        ], 
        "title": "水龙吟 中秋得石甫京邸书，对月有怀，代琴夫人倚声寄之", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "拂拭横琴案。", 
            "小雨朱弦慢。", 
            "郁金堂北暮砧寒，燕燕燕。", 
            "惜别年年，蓼花相送，梨花相见。", 
            "秋色才分半。", 
            "水拍银河岸。", 
            "月中谁寄锦书来，雁雁雁。", 
            "惯写人人，人今何处，碧云低黯。"
        ], 
        "title": "醉春风 秋思", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "愁春一柳宫颦浅。笑转秋波眼。", 
            "镜菱如月绿鬟松。粉扑玉如娇面晕霞红。", 
            "红霞晕面娇如玉。扑粉松鬟绿。", 
            "月如菱镜眼波秋。转笑浅颦宫柳一春愁。"
        ], 
        "title": "虞美人 题余秋室《美人麟镜图》", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "荡帘波，药烟如水，秋在疏桐庭院。", 
            "看络角银河斜转。", 
            "露浥凉红微泫。", 
            "细擘龙团，重温麝炷，刻漏刚三点。", 
            "将宋玉一段秋悲，写入杏罗，分付妆楼新雁。", 
            "天上星、六张五角，苦与身宫厮羼。", 
            "会短别长，除非梦里，得见桃花面。", 
            "梦也无觅处，宵宵翠被不暖。", 
            "这绮怀、消除无计，谱入红箫低按。", 
            "北宋乐章，初唐宫怨。", 
            "字字珍珠贯。", 
            "待得伊到此，亲书素绡团扇。"
        ], 
        "title": "十二时 秋夜有寄", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "仰天一笑，踞紫霞峰顶，横吹铁笛。", 
            "万古苍厓飞雪练，垂作银虹千尺。", 
            "五老庞眉，九仙鹤驾，来与君争席。", 
            "掉头不顾，飘然苏大瓢笠。", 
            "须信太守风流，永嘉而后，重理游山屐。", 
            "我欲从君骑雪牯，甜笋淡齑同吃。", 
            "白傅寻僧，青莲送内，韵事遥相匹。", 
            "开先寺里，也应留赠诗集。"
        ], 
        "title": "百字令 题梦湘太守《匡山戴笠图》", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "恁风流、晚香身世，南都遗老如在。", 
            "一篱水绘秋花影，肯与青山俱卖。", 
            "彭泽宰。", 
            "把薇蕨、余生别立餐英派。", 
            "幽芳任采。", 
            "便以菊方兰，将诗品画，香出所南外。", 
            "桑田变，三百年来沧海。", 
            "弘光宣统同慨。", 
            "欲消此酒知何物，最后南唐一蟹。", 
            "缘不解。", 
            "看赵璧荆弓，来去多灵怪。", 
            "河山又改。", 
            "叹辽鹤归来，灵鹣不见，空读瞎牛画。"
        ], 
        "title": "买陂塘 冒巢民《菊饮诗卷》，为先生裔孙鹤亭属题", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "瘦燕身材，小莺喉舌，何人不看王郎。", 
            "才揭珠帘，晖晖玉色花光。", 
            "春娇满眼红绡泪，飐歌云暗绕雕梁。", 
            "论声容、初写黄庭，恰好刚刚。", 
            "含颦不为缠头锦，为人间不解，月府霓裳。", 
            "侧艳新声，舞台空费鸾肠。", 
            "不胜江柳婆娑意，似诗人、老境颓唐。", 
            "减腰围、不独杨枝，更有东阳。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "呼酒金台，少年轻侠，青尊画烛，同听筝雁。", 
            "十七年来，锦镳重入，天宝旧人星散。", 
            "旖旎云霞契，香名在谪仙诗卷。", 
            "不见中郎，得见何戡，芳绪无限。", 
            "从此沧桑三变。", 
            "将未老苏昆，迎归吴苑。", 
            "红杏词人，妙伶紫稼，天遣下车相见。", 
            "翠被今宵梦，莫误将素娘低唤。", 
            "彩云新曲，可能簪写，轻罗团扇。"
        ], 
        "title": "青门饮", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "霜鹤惊寒，绿螭息驾，玉蟾渐转木末。", 
            "裘帽萧闲，词人三四，一行秋雁斜掠。", 
            "淡烟疏树，照空地虬龙欲活。", 
            "尧章松浦，玉局临皋，有何分别。", 
            "素娥终自多情，尽纳吾曹，水晶封域。", 
            "三条桑陌，十家柳巷，不似铜驼荆棘。", 
            "马蹄清夜，问何似青鞋缓踏。", 
            "今宵佳梦，还倚梅花，举杯邀月。"
        ], 
        "title": "庆宫春", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "舞袖双回，歌珠一串。", 
            "瑶台月下时相见。", 
            "惺忪言语已魂销，更禁一再秋波转。", 
            "万口同夸，千人争看。", 
            "几曾独对桃花面。", 
            "近来心事冷如簧，时时欲就朱唇暖。"
        ], 
        "title": "踏莎行 代石甫寄琴客 其一", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "才揭帘栊，一声喝采。", 
            "盈盈含睇低垂黛。", 
            "厚颜多是读书人，十重铁叶明光铠。", 
            "国艳希逢，青春难再。", 
            "谁拚海样黄金买。", 
            "世无一俩小鞋儿，石榴裙底依然在。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "怅望雕轮，亲书凤纸。", 
            "斑骓明下双僮侍。", 
            "侬家瑶水一枝莲，羞同青翰舟中比。", 
            "朱鸟窗虚，红鸾扇倚。", 
            "万重山隔婵娟子。", 
            "吴淞一半化醇醪，情波醉得檀奴死。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "卿是桃花，侬为锦浪。", 
            "相逢相识春江上。", 
            "生时长伴藕花居，死时也傍梅花葬。", 
            "万遍思量，千番惆怅。", 
            "几时同梦流苏帐。", 
            "愿将身作锦薰笼，玉人倚到纱窗亮。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "晴雪在檐，寒梅始花，新月媚之。", 
            "把雪为艳友，梅为香友，月为清友，伴我娱嬉。", 
            "雪谓梅花，白虽逊我，疏影暗香还妒伊。", 
            "嫦娥笑，且莫争春色，自画修眉。", 
            "待侬三五圆时。", 
            "向明镜台前满意窥。", 
            "更梁园雪里，招回玉兔，楼东劫后，唤起梅妃。", 
            "绰约瑶华，伶俜缟袂，姊不主张将待谁。", 
            "梅和雪，愿同依月府，长奉清辉。"
        ], 
        "title": "沁园春 仲冬初四夜，小园梅始著花，雪月交映，效稼轩体", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "糁春衣，杨花万点，风光美初夏。", 
            "断桥虹跨。", 
            "刚众绿霏香，斜日西下。", 
            "两人笠屐何潇洒。", 
            "徐行当走马。", 
            "更一望、锦楼珠箔，分明金碧画。", 
            "当年绿衣五陵人，风尘四十载，不中描写。", 
            "偏柳陌，濛濛翠，素衣全化。", 
            "红楼上、美人笑指，淮海逐、东坡归去也。", 
            "便剪韭鲙鱼相饷，全胜春雨夜。"
        ], 
        "title": "花犯", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "楚畹霜红，湘天雨绿，画中初见娉婷。", 
            "墨竹丛丛，鸥波无此风情。", 
            "卖珠绿屩归何晚，傍修篁、钏重罗轻。", 
            "两娥青。", 
            "不是甄妃，定是湘灵。", 
            "秋娘染尽香螺黛，借浣花诗意，自写飘零。", 
            "素手牵萝，朝朝翠袖寒生。", 
            "催妆漫和横波婿，怕华年、不到崇祯。", 
            "笑真真。", 
            "万唤千呼，不下罗屏。"
        ], 
        "title": "高阳台 题马湘兰画《天寒翠袖诗意图》，中有《酬孝升诸公催妆诗》一首。湘兰年辈远在横波之前，不悉龚端毅获亲芳泽否也", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "砑粉匀笺，飞英贴扇，逋仙乞写生绡。", 
            "放鹤孤山，芳魂重返如皋。", 
            "忆梅影语他年恨，把寒香、补入离骚。", 
            "记今朝。", 
            "戊子残年，赠汝琼瑶。", 
            "椒宫自有花如锦，怎洛阳魏紫，采到溪桥。", 
            "玉骨冰肌，等闲莫污清标。", 
            "祇怜春雨楼中扇，共侯生、香坠同抛。", 
            "剩今宵。", 
            "自慰青笺，自谱红箫。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "杨柳妆楼，杏花江店，墙西玉貌曾窥。", 
            "直到吴江，流红不断相思。", 
            "小桃憔悴清明后，怪明年、崔护来迟。", 
            "认青旗。", 
            "一酬春醪，墓草离离。", 
            "佳人善解新城意，祝鸳鸯同梦，莺脰湖西。", 
            "卿是才人，邯郸厮养为谁。", 
            "可怜如玉煎茶手，更不如、党尉家姬。", 
            "愿身为、九子金铃。", 
            "稳护花枝。"
        ], 
        "title": "高阳台", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "今夕鹣鹣，明朝燕燕，挑灯絮语秦邮。", 
            "陇首芳梅，暗香不到扬州。", 
            "一条灞水清于剑，问可能、割断离愁。", 
            "话前游。", 
            "和靖姻盟，是几生修。", 
            "红闺渲染伤春稿，笑鹤声天上，一一能偷。", 
            "月淡天低，心睡陇水东流。", 
            "美人胎息花之画，玉田词、重上矾头。", 
            "卷帘钩。", 
            "纵有斜阳，未碍登楼。"
        ], 
        "title": "高阳台", 
        "type": "词", 
        "yun": null
    }, 
    {
        "author": "赵式铭", 
        "era": "近现代", 
        "subtype": "五言律诗", 
        "text": [
            "佗城春月夜，迁树杜鹃啼。", 
            "飞急羽毛短，哀多音响低。", 
            "傍人如有意，穿叶故还迷。", 
            "南客重回首，乡山六诏西。"
        ], 
        "title": "夜闻杜鹃", 
        "type": "律诗", 
        "yun": "齐"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "缘爱生哀事亦微，故人义重独歔欷。", 
            "还思久客归来味，此日归来未是归。"
        ], 
        "title": "李审言望庐图", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "不辰正有逢天恨，一读君诗更黯然。", 
            "敢道朝廷用人晚，坐看陵谷入残年。"
        ], 
        "title": "答鸿鹭汀同年 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "滔天四顾无归日，强醉聊过览揆辰。", 
            "却羡愚园好怀抱，能将馀事作诗人。"
        ], 
        "title": "答鸿鹭汀同年 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "文孙十岁摹周鼓，日课偏旁授《说文》。", 
            "娱老知君定忘老，鹤雏渐长欲淩云。"
        ], 
        "title": "答鸿鹭汀同年 其三", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "晓色微茫雾未收，夜珠郁郁对银钩。", 
            "残宵谁待东方白，祇有幽人独倚楼。"
        ], 
        "title": "十月二十六夜作", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "鸷鸟翻飞自有时，图功布局不妨迟。", 
            "驽骀四镇终俱败，太息扬州史宪之。"
        ], 
        "title": "题史督师墨迹", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "崇宁寺壁亭林记，赵氏犹云八九存。", 
            "闻道兴平修志日，欲寻残石已无痕。"
        ], 
        "title": "徐积馀属题常丑奴墓志 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "人间墨本绝寥寥，毛意香藏迹已遥。", 
            "却喜随盦有新得，楚园秘箧不能骄。"
        ], 
        "title": "徐积馀属题常丑奴墓志 其二", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "如丝如铁笔飞空，隋石风规故不同。", 
            "莫与前贤论南派，晋唐小楷在胸中。"
        ], 
        "title": "徐积馀属题常丑奴墓志 其三", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "空嗟旧隐慕躬耕，吴市谁知变姓名。", 
            "举世总无乾净土，此溪犹是在山清。"
        ], 
        "title": "唐元素属题清溪耕乐图 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "授经讲学仍馀力，金石图书恣品题。", 
            "傥与门人寻乐处，孔颜不似似夷齐。"
        ], 
        "title": "唐元素属题清溪耕乐图 其二", 
        "type": "绝句", 
        "yun": "齐"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "昭穆成行胜聚居，慎终追远意何如？", 
            "徵题编作山庄集，便抵伊川说葬书。"
        ], 
        "title": "题晋安黄氏古檗山庄图", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "群盗如毛国若狂，佳人作贼亦寻常。", 
            "六年不答东华字，惭愧清诗到海藏。"
        ], 
        "title": "答严几道 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "湘水才人老失身，桐城学者拜车尘。", 
            "候官严叟颓唐甚，可是遗山一辈人？"
        ], 
        "title": "答严几道 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "世士初心慕采薇，幡然一改却难追。", 
            "穷愁欲蹑西山饿，真觉于皇举火奇。"
        ], 
        "title": "题杜于皇像 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "贫贱骄人傲不妨，居然慢世亦堂堂。", 
            "茶村老去惟贪睡，那管昌黎与子长。"
        ], 
        "title": "题杜于皇像 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "露气泠泠琐碎金，初阳到地又穿林。", 
            "南趋新笋浑无数，不觉苍苔一径深。"
        ], 
        "title": "杂诗 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "亚字阑干凿石成，砖廊缛腻复宽平。", 
            "年年祇望松身长，待听风涛入座声。"
        ], 
        "title": "杂诗 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "寐叟深言夜坐非，石遗极道晓行奇。", 
            "海藏夜夜楼头坐，却是晨钟欲动时。"
        ], 
        "title": "石遗示早睡早起二诗 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "闻鸡待旦已为常，早睡翻成减睡方。", 
            "记与壶公论夜色，四时霜月抱冰堂。"
        ], 
        "title": "石遗示早睡早起二诗 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "寂寂瀛台晚日阴，承平贵戚画堂深。", 
            "埋盆作沼何言窄，中有江湖脱网心。"
        ], 
        "title": "志赞羲养鱼图", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "丰润当年气属天，荷戈一去甲申年。", 
            "名流正有人微叹，转觉王家伯仲贤。"
        ], 
        "title": "题张叔宪淮阴精舍夜话图 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "星海成名陵谷后，樊山阅世太纷纭。", 
            "淮阴掌故吾能记，半向南皮坐上闻。"
        ], 
        "title": "题张叔宪淮阴精舍夜话图 其二", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "非白非朱色转加，微寒轻暖𣨼云霞。", 
            "春风省识倾城态，祇在楼西几树花。"
        ], 
        "title": "樱花花下作 其一", 
        "type": "绝句", 
        "yun": "麻"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "初酣卯酒见酡颜，出拥朝霞带雾还。", 
            "著眼分明故难得，却随尘土在人间。"
        ], 
        "title": "樱花花下作 其二", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "《春秋》不作竟《诗》亡，杜老无归暗自伤。", 
            "望断暮烟人未返，却疑天意坠苍茫。"
        ], 
        "title": "耆寿民属题独立苍茫自咏诗图卷 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "夸父康回事有因，触山逐日各忘身。", 
            "羲和弥节崦嵫迫，耐此苍茫独立人。"
        ], 
        "title": "耆寿民属题独立苍茫自咏诗图卷 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "壮怀綵笔等无灵，隐几犹怜卷帙馨。", 
            "几树樱桃花在否，春寒带雨晚冥冥。"
        ], 
        "title": "隐几", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "世乱遂无山水乐，十年面壁海藏楼。", 
            "金陵金口诗成卷，却怪茶村爱远游。"
        ], 
        "title": "题杜茶村自书诗卷 其一", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "蝜蝂蜣螂了不争，违人何碍负时名。", 
            "区区节义归穷士，犹喜诸贤未见轻。"
        ], 
        "title": "题杜茶村自书诗卷 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "跳荡纵横不足言，张颠取势出公孙。", 
            "甘将故技捐除尽，成就平原屋漏痕。"
        ], 
        "title": "答庄思缄 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "茹蔬讽佛庄夫子，自忏平生十斗才。", 
            "应念龙编旧归客，犹持残笔守书堆。"
        ], 
        "title": "答庄思缄 其二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "梁墓还依梁格庄，一时临穴比三良。", 
            "人生死所真难觅，未许青山恋故乡。"
        ], 
        "title": "余绍宋求题梁格庄会葬图（梁星海葬处）", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "乱后离形更绝踪，倚楼惟觉海吞胸。", 
            "如何束缚酬知己，便向人间事董龙。"
        ], 
        "title": "夜直杂诗 其一", 
        "type": "绝句", 
        "yun": "冬"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "补履干将敢自珍，卅年养气刃如新。", 
            "淮阴未合尸无赖，熟视真为胯下人。"
        ], 
        "title": "夜直杂诗 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "謻台历级苦难穷，况瘁终怜效小忠。", 
            "阿堵平生憎出口，而今翻作嗫嚅翁。"
        ], 
        "title": "夜直杂诗 其三", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "恩遇何曾得寸酬，峨眉谣诼转遗忧。", 
            "冬郎欲毕金銮记，未必朱梁许暂留。"
        ], 
        "title": "夜直杂诗 其四", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "高鸟犹难避网罗，营巢慕燕意如何。", 
            "宫中莫爱鱼龙戏，四面宵来是楚歌。"
        ], 
        "title": "夜直杂诗 其五", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "忍辱怀忧志久违，朝回亦已换春衣。", 
            "宣南花事何心问，开尽樱桃我未归。"
        ], 
        "title": "夜直杂诗 其六", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "海山尽道是蓬莱，怅望群仙去不回。", 
            "偶约寻春向江户，又疑失路入天台。", 
            "玉颜一队连云出，金井千株枕水开。", 
            "应念此花太岑寂，长教我辈画中来。"
        ], 
        "title": "张绮季属题小金井观樱图", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "仙云昨夜坠庭柯，化作蹁跹万玉娥。", 
            "映日横陈酣国色，倚风小舞荡天魔。", 
            "春来惆怅谁人见，醉后风怀奈汝何。", 
            "坐对名花应笑我，陋邦流俗似东坡。"
        ], 
        "title": "樱花花下作 其一", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "嫣然欲笑媚东墙，绰约终疑胜海棠。", 
            "颜色不辞脂粉污，风神偏带绮罗香。", 
            "园林尽日开图画，丝管含情趁艳阳。", 
            "怪底近来浑自醉，一尊难发少年狂。"
        ], 
        "title": "樱花花下作 其二", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "脉脉轻阴压软尘，閒愁渐逐柳枝新。", 
            "清明寒食初惊艳，秾李夭桃不当春。", 
            "薄醉乍苏沈宿梦，凝妆才就写全身。", 
            "亭西枨触年时事，错认东华绝代人。"
        ], 
        "title": "樱花花下作 其三", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "看到繁枝处处开，韶光骀荡锦成堆。", 
            "春归沧海刚三月，骨醉东风又一回。", 
            "花气连云收暮雨，涛声催昼送轻雷。", 
            "道人摩眼空吟望，无复当年侧艳才。"
        ], 
        "title": "樱花花下作 其四", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "摇摇林际海旋明，耿耿楼头月又盈。", 
            "一道玉虹蟠夜色，千寻银阙卷涛声。", 
            "平生入世怀将尽，物外孤吟影太清。", 
            "今夕方诸应涌泪，故人何处径骑鲸。"
        ], 
        "title": "五月十五日神户月下", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "官斋六月花相映，红白尤怜夹竹桃。", 
            "政尔无言神自远，祗缘不俗韵殊高。", 
            "如山案牍围长夏，隔海烽烟照怒涛。", 
            "老子婆娑聊独笑，花前那得并儿曹。"
        ], 
        "title": "夹竹桃", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "惆怅梅边想战尘，往来何地著吟身？", 
            "客怀漫比官为业，物望谁云国有人。", 
            "花发休论沧海事，水清聊结草堂邻。", 
            "东风草草劳人目，又看江南二月春。"
        ], 
        "title": "移居绵侠营", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "乍喜杭州入眼新，便呼小艇载閒身。", 
            "抱城岚影浮初日，侵岸湖光上早春。", 
            "祇觉楼台胜人物，欲凭山水远风尘。", 
            "酒垆正在宫墙外，带醉凭栏独怆神。"
        ], 
        "title": "西湖初泛", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "考功携伴爱乌山，晚入京尘泪有斑。", 
            "寄画虚传书尾意，填词苦说梦中还。", 
            "已孤兼抱离群恨，别舅长怀被酒颜。", 
            "今日西州凭一恸，几生并在廿年间。"
        ], 
        "title": "怡舅卒于建宁闻耗述哀", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "南来过此意常违，北望愁予已念归。", 
            "感逝行吟空抚髀，伤时被酒易沾衣。", 
            "遥山隐日成斜照，弱羽冲风更退飞。", 
            "司马青衫道傍客，待君相对说知非。"
        ], 
        "title": "上海待鉴泉未至", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "月照成山船似箭，舷间一卒话军前。", 
            "捕生虏谍浑如鬼，斩级健儿祇为钱。", 
            "弃甲于思恩不死，霾轮魂魄怼虚捐。", 
            "众中惊起沉沦客，愤慨终宵独废眠。"
        ], 
        "title": "烟台舟中", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "沧海门生来一见，侍郎憔悴掩柴扉。", 
            "休官竟以诗人老，祈死应知国事非。", 
            "小节蹉跎公可惜，同朝名德世多讥。", 
            "西山晚岁饶还往，愁绝残阳挂翠微。"
        ], 
        "title": "怀座主宝竹坡侍郎廷", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "风味缄斋致最优，眼中何处著时流。", 
            "逢场未减清狂概，带醉偏寻寂寞游。", 
            "双鬓早衰缘骨肉，孤儿谁托指山邱。", 
            "软尘丁郑还相见，宿草年年泪不收。"
        ], 
        "title": "追怀陈缄斋（与囧）", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "陇上清晨得纵眸，停车聊自释幽忧。", 
            "乱峰出没争初日，残雪高低带数州。", 
            "回首会成沉陆叹，收身行作入山谋。", 
            "渡河登岱增萧瑟，莫信时人说壮游。"
        ], 
        "title": "泰安道中", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "心远无妨得地偏，南归袖手对吴天。", 
            "凌空翔隼高圆外，破寂鸣鸡午景前。", 
            "白下溪流向人静，紫金山色入春妍。", 
            "闲中把玩消何物，却办微吟遣壮年。"
        ], 
        "title": "正月二日试笔", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "大江东去意何如，暂驻旌旗上碧虚。", 
            "祠庙云霄依太白，山川风物比南徐。", 
            "料量筋力艰虞际，总揽英才感慨馀。", 
            "不信乖崖久閒地，吴民遮看老尚书。"
        ], 
        "title": "从广雅尚书登采石矶彭杨祠", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "茫茫相对复江春，奈此英多磊砢人。", 
            "各自中年怜意气，聊堪一醉祓悲辛。", 
            "层阴坐滞芳菲节，乐事偏归寂寞滨。", 
            "未遣风流顿销歇，等閒乞与草堂邻。"
        ], 
        "title": "上巳吴园修禊", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "龙潭一片故依然，坐客浮沈过十年。", 
            "能共送春中酒后，可堪照影绿波前。", 
            "入山计就真忘世，招隐诗成更问天。", 
            "秦老顾生莫怊怅，好留豪气伴华颠。"
        ], 
        "title": "三月三十日顾子朋招集薛庐", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "短檐竟夕意难平，侵晓蓝舆绕水行。", 
            "日气含云迷远岫，风头带雨过高城。", 
            "谋乖举国天方醉，岁恶缘江众易惊。", 
            "叵耐放晴终未定，坐闻蛙黾满城鸣。"
        ], 
        "title": "六月三日大雨后诣局", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "惟将清兴慰蹉跎，渐比名园阅事多。", 
            "销暑一时寻水石，移尊竟日对风荷。", 
            "醉翁去后谁吟怨，傲吏閒来任啸歌。", 
            "却笑飞卿未闻道，放怀经世待如何。"
        ], 
        "title": "六月二十一日愚园集欧公生日", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "临河初月挂幽光，出树云阴吐晚凉。", 
            "饭后常教移竹榻，秋来最爱住江乡。", 
            "引身林水神俱适，敛手风尘意已苍。", 
            "心胆试扪尽灰冷，几分馀热祇刚肠。"
        ], 
        "title": "晚凉", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "主人结习在名场，酒熟秋高宴此堂。", 
            "远岫依檐窥客坐，凉波绕舍占鸥乡。", 
            "买山莫便嘲支遁，种漆还应学寿张。", 
            "盖顶把茅吾事办，未须相对说行藏。"
        ], 
        "title": "章希援招集半隐草堂", 
        "type": "律诗", 
        "yun": "阳"
    }, 
    {
        "author": "赵光荣", 
        "era": "近现代", 
        "subtype": null, 
        "text": [
            "积雨蓄羁愁，湖壖时一往。", 
            "隔湖望诸峰，悠然动遐想。", 
            "岂无同志人，与我共忻赏。", 
            "有约屡愆期，阻游增悒怏。", 
            "风忽卷痴云，瞥见天宇朗。", 
            "久困气顿舒，遄迈神益爽。", 
            "快我掉臂行，出门如脱网。", 
            "山亦笑相迎，云中时俯仰。"
        ], 
        "title": "里湖纪游二首 其一", 
        "type": "古风", 
        "yun": "养"
    }, 
    {
        "author": "赵光荣", 
        "era": "近现代", 
        "subtype": null, 
        "text": [
            "苍翠乱无次，弥望森成林。", 
            "烟云冱草木，团结阴沈沈。", 
            "遥峰怜峭茜，近壑怖幽深。", 
            "蜿蜒入杳渺，蹊径从何寻。", 
            "转移各极熊，曲折有会心。", 
            "静中细领略，洒然销烦襟。", 
            "四顾人不见，谁与助清吟。", 
            "采茶歌已歇，时送黄鹂音。"
        ], 
        "title": "里湖纪游二首 其二", 
        "type": "古风", 
        "yun": "侵"
    }, 
    {
        "author": "赵开第", 
        "era": "近现代", 
        "subtype": "七言律诗", 
        "text": [
            "榆阳奚事感艰屯，只手克回雁塞春。", 
            "拯溺救焚恩已厚，攀辕遮道意何亲。", 
            "渠魁歼厥名须正，大节凛然性有真。", 
            "异日昭垂循吏传，居然羽扇并纶巾。"
        ], 
        "title": "榆阳奚事感艰屯赵开第恭和荫乔老夫子大人留别榆林士民元韵 其一", 
        "type": "律诗", 
        "yun": "真"
    }, 
    {
        "author": "赵开第", 
        "era": "近现代", 
        "subtype": "七言律诗", 
        "text": [
            "漫道榆林杀气屯，无边花柳又逢春。", 
            "攻心端在攻城上，邻子俨同兄子亲。", 
            "肝胆淋漓言外露，须眉飞舞镜中真。", 
            "惟缘避世归来早，惹得秦民泪满巾。"
        ], 
        "title": "榆阳奚事感艰屯赵开第恭和荫乔老夫子大人留别榆林士民元韵 其二", 
        "type": "律诗", 
        "yun": "真"
    }, 
    {
        "author": "赵开第", 
        "era": "近现代", 
        "subtype": "七言律诗", 
        "text": [
            "建侯岂必利占屯，天下纷纷气不春。", 
            "吾志已昏求所欲，今朝何忿忘其亲。", 
            "谁为狡兔谋三窟，那有祥麟出九真。", 
            "争似救民情恋恋，生祠犹见旧儒巾。"
        ], 
        "title": "榆阳奚事感艰屯赵开第恭和荫乔老夫子大人留别榆林士民元韵 其三", 
        "type": "律诗", 
        "yun": "真"
    }, 
    {
        "author": "赵开第", 
        "era": "近现代", 
        "subtype": "七言律诗", 
        "text": [
            "陈师已解罢营屯，归隐林园别有春。", 
            "随分读耕应各半，忘机鱼鸟亦相亲。", 
            "功成身退嗤文种，实避名追爱法真。", 
            "非独青毡还旧物，十年还著辽东巾。"
        ], 
        "title": "恭读夫子《榆林事记》，见其品节详明，德性坚定，儒者立身之道，可谓至矣。吾辈后学，洵堪奉为法守，故再步原韵，藉表景仰私悃", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "发书犹失声，忍问抱起者。", 
            "三日乃稍苏，寸步谁能舍。", 
            "爷娘痛自责，血泪想暗洒。", 
            "合浦珠复还，非人盖天也。", 
            "从今莫登楼，不测在其下。", 
            "飘瓦幸获全，相贺等弄瓦。", 
            "此儿太蚤慧，灾难果来惹。", 
            "眉目故宛然，谛观愈娇姹。"
        ], 
        "title": "稚辛小女微坠楼得活寄诗压惊", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "适从何来如有亡，坐定追省尝此堂。", 
            "瘿公为我道前辈，谛视斋榜增悽伤。", 
            "京曹风味略似旧，城南啸咏饶锋铓。", 
            "戊庚以来几陵谷，诸子何恋能徜徉。", 
            "春非我春人非人，莫及国论相否臧。", 
            "九衢东风塞荆棘，铜驼索靖徒慨慷。"
        ], 
        "title": "人日立春罗掞东邀集四印斋是王佑遐侍御故宅", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "文如至宝丹，笔若生畺臼。", 
            "一篇每脱稿，举世皆俯首。", 
            "平生不屈节，肝胆照杯酒。", 
            "纷纷野狐群，忽值狮子吼。", 
            "京师奔竞场，暮夜孰云丑？", 
            "畏庐深可畏，斧钺书在口。", 
            "隐居名益重，方使薄俗厚。", 
            "奈何推稗官，毋乃亵此叟。", 
            "敛才偶作画，石谷辄抗手。", 
            "亦莫称画师，掩名究无取。"
        ], 
        "title": "赠林琴南同年", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "柳书精拓《金刚经》，近出燉煌之石室。", 
            "唐人写经此其最，见之使人每自失。", 
            "聚卿示我初有悟，结构艰辛扫圆滑。", 
            "书来复示经塔本，细楷乃是覃溪笔。", 
            "一塔适成经一部，共嗟此老太巧密。", 
            "名流好事殊可喜，叶氏刊传妙无匹。", 
            "陶斋收藏甲天下，独肯为子舍珍物。", 
            "翩翩诗字含古味，骎骎北平欲度越。", 
            "尔来时事愈难挽，志士灰心竞学佛。", 
            "好持此经礼浮图，收拾精魂敛心骨。", 
            "回文哀怨谁复谅，苏蕙英灵久埋没。", 
            "题成卷图起看天，飞鸽喧空绕双阙。"
        ], 
        "title": "刘聚卿属题翁覃溪书金刚经塔图本", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "抚心有所恨，不遇未为冤。", 
            "嗟子有心人，傥悲予所言。", 
            "景庙久不豫，海内方忧煎。", 
            "徵医满天下，弥留孰能延？", 
            "伤哉母忍子，敝屣同弃捐。", 
            "怀忠竟莫献，坐视宁非天。", 
            "戊戌有贱臣，终身思旧恩。", 
            "燕都复握手，踟蹰声俱吞。", 
            "子诗非世味，中有梅翁酸。", 
            "今日幸把玩，苟生堪一欢。"
        ], 
        "title": "赠周公孙", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "袖中有谏书，不顾上怒喜。", 
            "直声虽如雷，贪墨殊未止。", 
            "史鱼事无道，伯玉耻君子。", 
            "心肠一木石，面目安能改？", 
            "缘何独佞佛，正坐文字美。", 
            "结习不易除，觉痒因有技。", 
            "以经名其室，意特重唐楷。", 
            "谁能白世尊，何以置此士？", 
            "欲识坚牢神，现身祇公是。"
        ], 
        "title": "赵尧生侍御属题唐人写金光明经", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "陈侯肆于文，为弟作佳传。", 
            "浮生谢满壑，至行出瞑眩。", 
            "鬼神使果有，夭寿各无恨。", 
            "吾特忧其无，有之复何患。"
        ], 
        "title": "桐城陈镜潭求题其弟琴甫事略", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "厂市相望竞列肆，金石图书亦略备。", 
            "奇货秘居射大利，碧眼贾胡入犹悸。", 
            "李君魁桀有深智，刻苦居积业必遂。", 
            "晋人坚守终不媚，肯与燕人斗狡狯？", 
            "风气日漓诚可慨，吾言有意谁能会？"
        ], 
        "title": "题太平李君传后（王梧冈乡人）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "南城往往见老树，托命精蓝资掌故。", 
            "诸松毛骨想父祖，吟啸寺门谁与顾。", 
            "福陵飨殿郁苍苍，手抚龙腰暗断肠。", 
            "沈阳归客休看画，挂梦浑河片日黄。"
        ], 
        "title": "题慈仁寺访松画册", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "破觚为圜规偭矩，削园成方始陶父。", 
            "持危扶颠谁杖汝，落日天阍久延伫。", 
            "坡头荦确复崎岖，戴笠相逢便下车。", 
            "自爱木家翻姓谱，还将《海赋》问玄虚。"
        ], 
        "title": "陶斋得汉雒阳木平方竹杖端因削箭笴制杖自题以诗又使余赋之", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "名园萧疏带林壑，胜事飞觞破寂寞。", 
            "千秋尚友谁与归，奎宿精灵如可作。", 
            "陶斋心醉为梁髯，图就还将险韵拈。", 
            "閒杀诸贤终凛凛，可能蜍志共厌厌。"
        ], 
        "title": "陶斋属题无闷园雅集图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "逐流病未能，行道嗟有命。", 
            "踟蹰不忍去，始见君子性。", 
            "读君言别诗，烈意出淡定。", 
            "浩然孰能止，尹士恶知孟。", 
            "诸贤抱馀惜，累饯若未称。", 
            "去留志难异，微箕各为正。", 
            "繄予久自放，情直行颇径。", 
            "驱车偶过阙，心不善朝政。", 
            "挽之既甚难，谁敢问究竟。", 
            "酒炉共取醉，聊以助归兴。", 
            "刚肠傥犹热，未免顾破甑。", 
            "江湖不寂寞，或者天可胜。"
        ], 
        "title": "送胡瘦篁侍御出京", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "水光明灭入高寺，戴雪西山耀天际。", 
            "推窗满眼是江湖，今日江亭最清丽。", 
            "江亭佳处在一旷，十丈车尘隔人外。", 
            "下车登阁似登山，步步层层带吟思。", 
            "林梢草根动黄绿，观阙遥空隐丹翠。", 
            "清谈何必遽流涕，坐送斜阳足馀味。", 
            "小丘迤北特孤耸，于此置楼有殊致。", 
            "若能张镜吸山光，卧看方知胜閒对。", 
            "我来数旬本闲客，况值胡公怀去志。", 
            "诸贤傥念会合难，莫惜看花数联袂。"
        ], 
        "title": "二月二十二日集陶然亭", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "勃然犹如生，见此万人敌。", 
            "善以少击众，当者皆辟易。", 
            "平吴方奋飞，援楚俄折翼。", 
            "勇烈真嘉名，千载想风格。"
        ], 
        "title": "题合肥张勇烈公树珊画像", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "明人尚阁帖，香光始一变。", 
            "国朝竞学董，阉然似乡愿。", 
            "梦楼尤侧媚，腼作吴姬面。", 
            "姬传稍劲秀，董鬼终入腕。", 
            "后来有南园，纵笔绝傲岸。", 
            "纷纷女郎耳，此士真好汉。"
        ], 
        "title": "马通伯属题姚惜抱刘石庵行楷卷子 其一 姚卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "安吴论书家，欲下石如拜。", 
            "邓书殊非雅，恶札岂可耐。", 
            "石庵号蕴藉，堆墨作狡狯。", 
            "未若何道州，斫陈不挂铠。", 
            "何笔晚苦骄，嵬騀近俗态。", 
            "出林喻飞鸟，我意在无碍。"
        ], 
        "title": "马通伯属题姚惜抱刘石庵行楷卷子 其二 刘卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "微阴三月三，草生水初活。", 
            "相将趋水次，天影与波阔。", 
            "春水似胜秋，冰释未匝月。", 
            "水边虽无人，春气自发越。", 
            "畏庐商画稿，最取山一抹。", 
            "林间窣堵坡，势若涌木末。", 
            "嬉游甘适野，聊散冲冠发。", 
            "肉食者谋之，榱栋崩且折。", 
            "吾侪归何党，曷不乐今日。"
        ], 
        "title": "三月三日林山腴招集南河泊", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "文忠立朝端，正人所依附。", 
            "国家有大计，立断无所顾。", 
            "平生惟朴直，异域亦爱慕。", 
            "巍然咸同间，赖此中流柱。", 
            "寂寥山水笔，冲厚意何裕。", 
            "好将配文节，艺事道已寓。"
        ], 
        "title": "张小帆中丞属题文文忠山水小幅", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "韬庵被徵晚入朝，海内相贺仰名德。", 
            "日下特开礼学馆，大事相援天下溺。", 
            "中古以降家天下，三纲五常有误释。", 
            "纷纷聚讼见己小，去圣万里犹面壁。", 
            "叔孙自谓知世变，两生抱古吾益惑。", 
            "周监二代尚博采，墨守一孔岂为得？", 
            "诸儒读书亦云广，所患淑世乏高识。", 
            "夷之墨者欲见孟，道有不同孰能直？", 
            "先生用意酌宇宙，软语当使众喙息。", 
            "却怜结习终未除，长避路尘亲水石。", 
            "西涯一角真冷地，泽畔行吟暂閒适。", 
            "与游不必尽朝士，眷眷遂至夕阳匿。", 
            "袁丝籍福今俱老，安能随俗矜枉尺！"
        ], 
        "title": "韬庵招集积水潭", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "幼慕汤阴节，日夜搜稗史。", 
            "壮过临安坟，愤慨看湖水。", 
            "诗词实隐秀，翰墨多可喜。", 
            "玩印几摩挲，哀公如象齿。"
        ], 
        "title": "题岳飞名印", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "刚父今荼山，诗法有所受。", 
            "五言最沈著，意度一何厚。", 
            "读之每叹息，风味如中酒。", 
            "春归诗社晚，惘惘三月后。", 
            "驱车白纸坊，赏此楸株丑。", 
            "丁香裁及檐，讵出王朱手。", 
            "壁间摩唐石，马厩迫隘湫。", 
            "风流一消歇，文字亦何有。", 
            "劳生过白驹，危局化苍狗。", 
            "且极一日乐，今日可无负。"
        ], 
        "title": "四月二日曾刚父招集崇效寺", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "是谁锯下苍龙角，晴空一坪秋广。", 
            "万古无风，小池不涸，青入四禅天上。", 
            "鳞原一掌。", 
            "指贴地婆城，药膏圆样。", 
            "影落东南，天台四万八千丈。", 
            "唐年祠庙尚在，薛碑今蚀尽，苔翠无恙。", 
            "州以山名，砦犹宋建，老去希夷安往。", 
            "洪荒坐想。", 
            "定绝岛孤撑，海浮千嶂。", 
            "倘扣玻璃，日球空外响。"
        ], 
        "title": "齐天乐 荣德山", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "翠阴四月，入山十里春秧净。", 
            "樵径。", 
            "引一线松风到山顶。", 
            "遥天沆瀣色，冷日玻璃性。", 
            "端正。", 
            "合唤作荣州主人影。", 
            "山名近古，想是南齐定。", 
            "如梦醒。", 
            "算兴亡、荒县辟灵境。", 
            "涧石生花，水禽过岭。", 
            "风韵。", 
            "绿得玉娥妆靓。"
        ], 
        "title": "侧犯 登华阳山", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "望中天半庄严，嘉州定落荣州后。", 
            "大哉僧力，自元丰始，迄工元祐。", 
            "玉斧修云，金容满月，华鲸夜吼。", 
            "恨青山不语，道君时事，断碑字、苍苔锈。", 
            "台上放翁载酒。", 
            "问如来、梵天谁救。", 
            "支那小影，铜仙泪落，咸阳月瘦。", 
            "十六丈身，一千年事，黄梅雨候。", 
            "秪红裙袅袅，榴花一色，拜龙华寿。"
        ], 
        "title": "水龙吟 浴佛日佛崖作", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "清风万个，占一城高处，宋时僧屋。", 
            "解借此君名此地，便卜此僧非俗。", 
            "茗砌延秋，风廊响月，苔色琴弦绿。", 
            "涪翁往矣，禅房香剩花木。", 
            "有弟时到轩中，虚心直节，合抱琅玕宿。", 
            "自列党人碑上状，成就一家清福。", 
            "绝代欧苏，片时章蔡，断送神宗录。", 
            "翠云三亩，荣州第一修竹。"
        ], 
        "title": "壶中天 此君轩", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "乱山青出荣州界，界边水流穿洞。", 
            "石乳含秋，云胎化碧，苔色六朝梁栋。", 
            "人天万种。", 
            "定结自洪荒，海潮吹冻。", 
            "想见龙蟠，爪痕深入翠岩缝。", 
            "诗人从古不到，晋时獠据了，还问唐宋。", 
            "灵境多年，老樵探路，说有阴河水涌。", 
            "西边一孔。", 
            "便缒火无光，红珠似瓮。", 
            "怕是骊宫，角根银柱耸。"
        ], 
        "title": "齐天乐 乾龙洞", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "出春城、秧歌几日，芳原一绿如剪。", 
            "四山围作棋枰样，阁阁鸣蛙不断。", 
            "塍一线，袅百亩衡从，树小荫如伞。", 
            "吴装短卷。", 
            "看人影鸦锄，车声龙骨，物外散鸡犬。", 
            "谋生贱。", 
            "五十归田未晚。", 
            "学耕空守枯砚。", 
            "倾家难买柴车住，头白王尼谁伴。", 
            "君不见。", 
            "自晋后渔郎，几见桃花岸。", 
            "游民在眼。", 
            "坐豆叶村边，稻花风外，黄送夕阳远。"
        ], 
        "title": "迈陂塘 宋坝", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "古来荒可想，只城角，似岩乡。", 
            "入石户深深，云阿寂寂，玉溜锵锵。", 
            "洪荒。", 
            "自融气母，想风吹、一泡裂崖冈。", 
            "留作菟裘佳处，六时心地清凉。", 
            "焚香。", 
            "小步禅堂。", 
            "消夏气、领秋光。", 
            "叹碧玉壶中，黄斑径里，此亦沧桑。", 
            "苍茫。", 
            "放翁著句，甚无人，镌字绿苔旁。", 
            "不用飞霞题壁，我生已似云将。"
        ], 
        "title": "木兰花慢 虎洞", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "眼前了了无生法，君看此楼深处。", 
            "苦海元乾，禅天不坏，去路依然来路。", 
            "新蝉自语。", 
            "坐万绿阴中，早凉高树。", 
            "枯蜕无声，不知人世有风露。", 
            "香台微雨乍歇，客来拚痛饮，休更心苦。", 
            "人各一回，劫凡千变，我亦恒河小住。", 
            "江干战鼓。", 
            "甚造出虫沙，渐台郿坞。", 
            "世外金容，翠岩天万古。"
        ], 
        "title": "台城路 涅槃楼", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一朵荣州翠。", 
            "是人閒、埃风净处，万年秋气。", 
            "大势山形雄西北，乱阜镵天无次。", 
            "似大海、鲸牙千队。", 
            "盲左腐迁传战纪，纵文澜、百怪浑如此。", 
            "松风响，天鹅翅。", 
            "高台合向峰尖起。", 
            "坐台中、呼来皓月，问开天事。", 
            "一臂苍苍陵州界，横绝铁山围地。", 
            "铁山下、拥斯茫水。", 
            "晋代蛮荒诸葛迹，洒长空、不尽神州泪。", 
            "阵云在，江声里。"
        ], 
        "title": "贺新凉 九霄顶，北山第一高处", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一山蟠作狮身，就中笠子天光小。", 
            "洞当凹处，海涛常响，法云难扫。", 
            "断溜生苔，疏风替扇，客同秋到。", 
            "想有唐人住，其名曰伋，空巢结、金光草。", 
            "南渡那堪重道。", 
            "认摩崖、荒烟落照。", 
            "当时名士，新亭泪落，旭阳天老。", 
            "树倒栖禽，钟清唤月，依然古庙。", 
            "听酒边人语，佛狸当死，匣中龙啸。"
        ], 
        "title": "水龙吟 龙洞，唐开化寺也", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "红儿欲活，是蕊珠内史，托生丹穴。", 
            "对对明妆，和就猩猩守宫血。", 
            "一片霞痕正午，浓绿衬、朱栏千叶。", 
            "商画稿、配入香风，金粉玉胡蝶。", 
            "花国。", 
            "又端节。", 
            "正唾绒碧窗，酒潮新发。", 
            "玻璃指甲，染上麻姑更娇绝。", 
            "却笑生来性急，小红豆、一房秋裂。", 
            "好夜夜秦楼里，玉箫唤月。"
        ], 
        "title": "红情 凤仙", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "睡红乍洗，凉翠新装，清晨出浴华池。", 
            "露影含娇，无人故作风欹。", 
            "将开未开更好，幻巫山、嫩到瑶姬。", 
            "纤鳞动，把铜华皱了，片片胭脂。", 
            "半世曾看太液，记殿头红日，花外黄旗。", 
            "各认前生，个中心苦怜伊。", 
            "清墩一条波路，说君恩、西海为期。", 
            "吟未已，叶田田、飞下鹭鸶。"
        ], 
        "title": "声声慢 荷池清晓", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "知非药店飞龙骨，苔边委衣横地。", 
            "薄片冰花，碎光云母，蜕处可胜憔悴。", 
            "馀腥未洗，看点点斑斑，草根攒蚁。", 
            "苦盼长春，那知微命竟如此。", 
            "拦腰分下一剑，酒阑经大泽，逃得刘季。", 
            "添足求工，残鳞换世，身价今轻于纸。", 
            "焚灰化水，怎医遍金疮，虫沙万队。", 
            "蛇子蛇孙，祖龙新秽史。"
        ], 
        "title": "台城路 蛇衣，端午翌日作", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "散仙羊市宅，绿槐影，闭柴关。", 
            "自消夏其中，竹山竹屋，花外花间。", 
            "谁弹。", 
            "半塘旧调，笑沙哥、油碧引东川。", 
            "生就方城旧尉，嘉名天付金荃。", 
            "乡园。", 
            "何日归年。", 
            "罗带水、玉簪山。", 
            "买茅屋三间。", 
            "杉湖一角，先坐无钱。", 
            "人传。", 
            "祖龙已死，愿苍天无鹿逐中原。", 
            "世局那知魏晋，禅心自定风幡。"
        ], 
        "title": "木兰花慢 寄休庵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "弄星星、一奁哀玉，未须雅管同调。", 
            "七音鳞次钢弦细，空处自含天巧。", 
            "清了了。", 
            "看错落春葱，雪点飞鸿爪。", 
            "夷歌曲肖。", 
            "动一颗樱桃，千丝琥珀，低按峡猿啸。", 
            "何戡老。", 
            "曾拊开元一操。", 
            "云和月中斜抱。", 
            "生儿近学鲜卑语，旧日龟兹人少。", 
            "孤凤噪。", 
            "似细语娇狞，柳态蛮腰好。", 
            "天风袅袅。", 
            "配画箧梨园，电灯如月，钟打壁间早。"
        ], 
        "title": "摸鱼子 风琴，和约叟韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "鸦翻落日，电笑群山，热风传响高槐。", 
            "作势翻停，一灯蚊乱萧斋。", 
            "云垂九天如墨，入三更、星豆齐筛。", 
            "檐溜决，似马陵箭发，鳖子潮来。", 
            "万事须臾过眼，听柝声在水，波路平街。", 
            "屋漏无乾，移书百费安排。", 
            "阿香驾涛又作，料村田、秧翠成堆。", 
            "人倦矣、梦醒时，凉月照阶。"
        ], 
        "title": "声声慢 雨", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "杜陵风貌。", 
            "令半生无著，只缘诗好。", 
            "一枕官身前世梦，鸡唱汝南天晓。", 
            "石笋书香，花潭笠影，水换蓬莱岛。", 
            "功名苍狗，山中自种瑶草。", 
            "便儗石恪维摩，一龛端坐，洗钵祗园保。", 
            "我是僧雏曾指月，也到恒河边老。", 
            "肝胆向谁，须眉无恙，华顶归云少。", 
            "河清人寿，不言心下了了。"
        ], 
        "title": "壶中天 其一 壶庵师自题六十七岁小像，次韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "镜中花貌。", 
            "尽红红白白，张家好好。", 
            "四面凉云风皱酒，心在玉壶天晓。", 
            "借竹为墙，呼山入郭，秋沁瑶华岛。", 
            "蜻蜓款款，游鱼唼唼芳草。", 
            "亭子宛似湖心，放翁诗境，坏砌苔痕饱。", 
            "七百馀年留一舸，多少闹红遗老。", 
            "南泊寻香，西湖饮渌，梦影三生少。", 
            "茫茫万事，知非我辈能了。"
        ], 
        "title": "壶中天 其二 镜香亭", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "故侯遗貌。", 
            "记锦城秋集，月圆花好。", 
            "自别成绵龙茂道，明发碧鸡春晓。", 
            "节钺三边，人天万古，客散田横岛。", 
            "招魂湘水，五年墓已荒草。", 
            "春夜黄浦潮声，相逢一叹，晚饭吴羹饱。", 
            "梦里空花秋后叶，年少周郎俱老。", 
            "鲸海重波，鹓雏两地，白雁音书少。", 
            "交情昆季，也应来世难了。"
        ], 
        "title": "壶中天 其三 沈巡抚遗相", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "石头城破，任青天坠了，一拳撑住。", 
            "入地高皇肌未冷，忍喷燕山尘土。", 
            "烙铁横烧，皮囊四裂，十族齐声去。", 
            "犬羊崩角，斑然一只黄虎。", 
            "莫论忠字横心，即关师友，义亦同终古。", 
            "冯道褚渊宁有血，厕里落花红腐。", 
            "一县乡山，双门石窦，此地东川路。", 
            "十三陵上，夕阳人砍烟树。"
        ], 
        "title": "百字令 石门，是胡节悯乡居路", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "心字银灰热。", 
            "算而今、麝脐捣尽，博山尘灭。", 
            "同是玉皇香案史，比向明珠似月。", 
            "一颗颗、罗襦亲结。", 
            "往日宫莺随春去，柳阴浓、移弄章台舌。", 
            "残花片，万胡蝶。", 
            "飞霜白了前朝发。", 
            "五年来、虫沙染遍，几番红血。", 
            "君坐蜀山无归路，我亦虽归犹客。", 
            "总一例、草閒偷活。", 
            "扇底清尊秋又近，唱瑶华、忍负青荷叶。", 
            "开元梦，霓裳拍。"
        ], 
        "title": "金缕曲 寄约叟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "凤尾翩跹，鸦头䍡𦌉，乍拳新竹。", 
            "竟体深红，无端入丛绿。", 
            "缃桃浸水，应昨夜、瑶池新浴。", 
            "哀玉。", 
            "清脆一声，引金蝉秋曲。", 
            "黄筌小幅。", 
            "生自罗浮，山丹不同族。", 
            "榴开似火，艳色斗三伏。", 
            "可惜桐花凤去，半世耐君幽独。", 
            "有赤心人在，莫惹西台痛哭。"
        ], 
        "title": "惜红衣 红练", 
        "type": "词", 
        "yun": null
    }, 
    {
        "author": "赵藩", 
        "era": "近现代", 
        "subtype": "七言绝句", 
        "text": [
            "何曾一语著粗豪，琢句矜严选韵牢。", 
            "垂老空山抱琴死，招魂谁与续《离骚》？"
        ], 
        "title": "论牛焘诗", 
        "type": "绝句", 
        "yun": "豪"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "已忍春镫倦酒卮。", 
            "玉笙吹梦觉，又相思。", 
            "殷勤换得几晴丝。", 
            "青青柳，辛苦去年枝。", 
            "应怨早梅迟。", 
            "番风知几信，未成归。", 
            "屏山绿不到天涯，蘼芜路，烟景太芳菲。"
        ], 
        "title": "小重山", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "砌冷红蔫，帘深暗绿，杜鹃身世伶俜。", 
            "玉箫吹彻，曾几话平生。", 
            "珍重纤眉两叶，垂杨柳各自青青。", 
            "春消息，荼蘼未到，芳草便无情。", 
            "云屏。", 
            "昨夜梦，鸾拈带缓，鸳倚衾轻。", 
            "指双穗镫花，乞与深盟。", 
            "苦恨啾嘈翠羽，才一向化外参横。", 
            "蓬山路，缄愁万里，珠泪湿瑶筝。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柔杨罨画舞僛僛。", 
            "玉骢嘶。", 
            "话临歧。", 
            "有酒难量深浅况相思。", 
            "脉断粉云天尺五，书雁杳，楚江湄。", 
            "梦魂犹自怯分携，画楼西。", 
            "夕阳低。", 
            "待得重逢，说与别离时。", 
            "怪底菱花无赖甚，强索笑，黯颦眉。"
        ], 
        "title": "江城子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "纹纱烟媚。", 
            "正小语轻将别意。", 
            "忍说与春潮流梦，去去别程千里。", 
            "便屏山从此天涯，猊熏莫遣灰心字。", 
            "算锦瑟华年，玉台芳约，不分都成抛弃。", 
            "重念省凭肩处，奁月艳珍珠斜坠。", 
            "缠绵剩付托，沧波东注，蓬山翠湿谁边泪。", 
            "可堪憔悴。", 
            "恁分携片霎人天，此恨天知未。", 
            "珠明有定，分付鸾绦好系。"
        ], 
        "title": "薄倖", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "日淡烟疏，清和得似韶光。", 
            "幽路花天，画阑凝伫红芗。", 
            "黛颦初展，窥镜奁一抹横塘。", 
            "谁传绿意，橹柔依约潇湘。", 
            "珍重情芳，亭亭青盖扶将。", 
            "碧玉苕年，凌波自惜容妆。", 
            "风裳水佩，罨翠阴恰近垂杨。", 
            "田田无数，何时梦稳鸳鸯。"
        ], 
        "title": "新荷叶 本意", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一张机。", 
            "兰闺浣露织相思。", 
            "春衣难遣春工恨，纤云弄巧，明霞掬艳，弱线乍添时。", 
            "二张机。", 
            "天涯苦忆别人时。", 
            "河桥目送征帆远，春阳踏遍，情芳知否，无语理芳菲。", 
            "三张机。", 
            "丝丝缕缕是相思。", 
            "金盘点检同功茧，枝交蒂并，叶当花对，新样与时宜。", 
            "四张机。", 
            "鸳鸯不解惜分飞。", 
            "玉笙吹彻双声子，芳心可可，金梭轧轧，锦字织璇玑。", 
            "五张机。", 
            "芙蓉绣出一枝枝。", 
            "晓风杨柳休相妒，晶帘卷处，玉容妆罢，宝鉴恰凝姿。", 
            "六张机。", 
            "鹣鹣著意傍奁池。", 
            "红芗睡稳花阑亚，此情怜惜，愿为灵石，机为个侬支。", 
            "七张机。", 
            "停梭伫杼意迟迟。", 
            "峭寒故故侵罗幕，麝篝熏透，虬签听彻，情绪夜镫知。", 
            "八张机。", 
            "为谁辛苦自寻思。", 
            "闲拈玉尺量难准，吴绫幅窄，自郎别后，容易减腰围。", 
            "九张机。", 
            "声声唧唧夜何其。", 
            "华年锦瑟催弦柱，吴绵薄暖，齐纨轻冷，商略到春衣。"
        ], 
        "title": "九张机", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "已分临歧去住难。", 
            "辟尘犹学旧青山。", 
            "多情早被花骢笑，孤负妍春侧侧寒。", 
            "梅乍暖，菊犹残。", 
            "袖痕霜影在阑干。", 
            "梦余乞与婵娟月，著我吟边一展颜。"
        ], 
        "title": "鹧鸪天 凌寒晓发湖上", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暝霭四山碧，残日照沙明。", 
            "侧寒轻暖天气，著我镜中行。", 
            "约略大痴粉本，随分纫舆丘壑，此际足平生。", 
            "青笠绿蓑外。", 
            "闲共旧鸥盟。", 
            "钓游处，消涕泪，惜崚嶒。", 
            "素云黄鹤，危阑烟柳莫登临，回首青山如梦。", 
            "难得疏钟如话，似带倦时情。", 
            "缓缓送归棹，坐待月华升。"
        ], 
        "title": "水调歌头 桐江春泛", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "茜云边移春万里，盈盈话芳信。", 
            "玉容酣困。", 
            "几翠袖娇扶，罗袂微褪，梦痕未浣愁重认。", 
            "轻烟和淡粉，伫望里环佩仙路，斜簪满香鬓。", 
            "花时俊约最怜渠，新词倚片玉，平添风韵。", 
            "尊俎畔，明妆映酒红生晕。", 
            "回香雪海天画罨，明日怕啼鹃催瘦损。", 
            "且唤取绣屏桦烛，蓬山知远近。"
        ], 
        "title": "花犯 周梅泉今觉盦樱花盛开，宴集", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "锦簇娇云深处，采香春袅婷。", 
            "伫尽罨浅碧苔茵，花扶起约略妆成。", 
            "斜阳谁教妩媚，低鬟影翠晚凝倦晴。", 
            "怕素娥俊煞容光，雕栊畔，袖薄曾几凭。", 
            "此际梦寻钿盟。", 
            "蓬山只赤，檀奴苦忆平生。", 
            "料量倾城。", 
            "合端正，认丹青。", 
            "无端凤城寒尽，花解语，最盈盈。", 
            "风吹鬓醒，真真万千唤，谁与听。"
        ], 
        "title": "绮寮怨 邵次公书来，属赋玲珑撷芳图", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "渐整敧冠。", 
            "伫翠沁罒彔𦌊，寒殢阑干。", 
            "路长天迥，云低画罨。", 
            "帘深梦杳，蕙烬炉烟。", 
            "强支吟袖黄花瘦，更消领金盏花前。", 
            "问者番，落英刬地，秋士谁餐。", 
            "东篱已分年年。", 
            "负夕阳雁外，薄酒茱边。", 
            "淡妆何似，映镫太浅，浓愁付与，量带频宽。", 
            "莫辞摇落西风后，伴空谷珍重纫兰。", 
            "倚双鸾。", 
            "殷勤料理清欢。"
        ], 
        "title": "惜黄花慢 秋深人独，残菊掩映，聊酹一卮", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "伫瑶天一碧，凭此意，付焦桐。", 
            "和珠玉尊前，烟霞世外，逸响琤琮。", 
            "樵风。", 
            "地偏心远，撰深幽涧壑径斜通。", 
            "彷佛词仙欲下，素云黄鹤初逢。", 
            "苔封。", 
            "草绿暗蒙茸。", 
            "烟景画图中。", 
            "记清课山塘，鸥闲枉渚，雁外遥峰。", 
            "帘栊。", 
            "夕阳低尽，问软红何地著吟筇。", 
            "看取嶙峋瘦碧，如闻换羽移宫。"
        ], 
        "title": "木兰花慢 题郑叔问山水立幅", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "采香径。", 
            "通幽处烟箩渐远人境。", 
            "意行消昼永。", 
            "叠石皴云，无限深靓，哀杨翠冷，剩狎水眠鸥都醒。", 
            "拚得红芗落尽，凭虚阁晚晴，初尽闲愁消领。", 
            "谁省。", 
            "浩歌度暝，疏阴罨画，枨触情中景。", 
            "百年文物盛。", 
            "几辈豪英，者游觞咏。", 
            "澄漪似镜。", 
            "肯强起花枝相映。", 
            "一霎秋心自警。", 
            "更休去倚琼箫，添凄哽。"
        ], 
        "title": "角招", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "清晖图画里。", 
            "伫晴秋山塘，凉阴如水。", 
            "蜡屐来时，渐冷枫试舞，倦雪初堕，醉容扶花，拈秀句无多才思。", 
            "坏塔残铃，随分斜阳，望中兴废。", 
            "吴苑年时环佩。", 
            "剩刬地胭脂，拂岩萝薜。", 
            "莫问阑干，只春痕依约，袖罗寒翠。", 
            "石磴摩挲，陈迹在荒苔残字。", 
            "梦断魂销，江山金粉，凭谁惜起。"
        ], 
        "title": "三姝媚 山塘薄游，追忆感赋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "特地裁诗锦作笺。", 
            "梦魂辛苦赋游仙。", 
            "玉清身世不胜怜。", 
            "描黛画奁低麝月，悭晴炷鼎费沉烟。", 
            "浓春须不负年年。"
        ], 
        "title": "减字浣溪沙 酬次公玉楼春 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "占断琼芳第一俦。", 
            "凤城佳处合句留。", 
            "无聊情味最高楼。", 
            "倚玉屏间题锦字，画眉奁畔润香篝。", 
            "欢娱梦里亦含愁。"
        ], 
        "title": "减字浣溪沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "点检残宵泪蜡痕。", 
            "未灰心字剩温存。", 
            "三生一霎伫黄昏。", 
            "宝镜鸾回无并影，罗衾麝度尚微熏。", 
            "不堪愁坐理书芸。"
        ], 
        "title": "减字浣溪沙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "氵皺尽沦漪作黛眉。", 
            "一泓秋碧影娥池。", 
            "遥山切莫妒相思。", 
            "盟钿风柔曾惹袖，度箫云倦一衔卮。", 
            "不成消遣最芳时。"
        ], 
        "title": "减字浣溪沙 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "万一春风染鬓丝。", 
            "青青得似绿杨枝。", 
            "花天蜜意底禁持。", 
            "苍雁情多应有信，金猊篆袅最相思。", 
            "月明吹彻玉参差。"
        ], 
        "title": "减字浣溪沙 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "泉石登临，揽胜景城南，寄兴秋绿。", 
            "绣缀霞楹，锦围山嶂，淡浓扇窗横幅。", 
            "自栽松菊。", 
            "雅怀净洗尘千斛。", 
            "问涧瀑松籁，为谁移枕和琴筑。", 
            "烟翠日晚，望里沧浪，便如醇醪，多事巾漉。", 
            "说心期吴城合住，吾庐人境占清福。", 
            "待插槿篱编竹屋。", 
            "画罨空外，消得水镜山鬟，啸歌晨夕，素心薖轴。"
        ], 
        "title": "秋霁 李萼楼别业在吴阊城南醋库巷，招客登临，为赋此解", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "琼雕玉缀。", 
            "认蠹痕茧纸，绝世清秘。", 
            "月地云阶，玉骨冰肌，抽毫不尽芳意。", 
            "参差影落南枝瘦，早付与老岩吟事。", 
            "算离魂清极难招，索笑画中身世。", 
            "占取浓春几许，寿阳旧按谱，十样眉翠。", 
            "莫剪冰绡，更忆宣和，怨曲燕山亭子。", 
            "苕华梓绣成今古，剩赵管墨缘能似。", 
            "付倦吟故国王孙。"
        ], 
        "title": "疏影 吴湖帆属题所藏宋刻梅花喜神谱，为闺中奁物", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "甚容易离肠轻诉。", 
            "暝色高楼，剪镫谁絮。", 
            "点检清欢，料量幽梦，惜羁羽。", 
            "两潮声里，花落后，多风雨。", 
            "何况更雏莺，早啼彻天涯芳序。", 
            "驿路。", 
            "认垂杨罨画，开遍锦屏洲渚。", 
            "鸳鸯识我，只销酒玉容何许。", 
            "倘镜槛旧约能寻，肯零落江关词赋。", 
            "尽侧帽凭阑，难遣伤春情绪。"
        ], 
        "title": "长亭怨慢 次公词来，怀想弥殷，依调赋答", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "点检离襟酒著斑。", 
            "旧攀条处梦关山。", 
            "河桥烟水无情碧，白袷经春各自寒。"
        ], 
        "title": "柳枝 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "雨横风狂恨不禁。", 
            "龙池摇曳万丝金。", 
            "荼蘼已隔天涯路，不分青楼有梦寻。"
        ], 
        "title": "柳枝 其二", 
        "type": "词", 
        "yun": "侵"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "揉碎闲情作絮飞。", 
            "绿阴天气鹧鸪啼。", 
            "直教飘拂随金勒，不向红窗伴舞衣。"
        ], 
        "title": "柳枝 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "薄劣东风太任情。", 
            "吹绵软絮上帘旌。", 
            "多生不管人离别，莫问邮亭第几程。"
        ], 
        "title": "柳枝 其四", 
        "type": "词", 
        "yun": "庚"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "也曾罨画斗新妆。", 
            "夹岸青丝踠地长。", 
            "不尽春人伤别意，更教烟树接微茫。"
        ], 
        "title": "柳枝 其五", 
        "type": "词", 
        "yun": "阳"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "愿为红杏伴春姿。", 
            "倚立娇云倦不支。", 
            "珍重杜鹃枝上泪，声声惜起别离时。"
        ], 
        "title": "柳枝 其六", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蝶僝蜂僽惹晴丝。", 
            "人去春寒只自知。", 
            "说与娇莺解侬意，为郎留取最新枝。"
        ], 
        "title": "柳枝 其七", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "去年春好记相期。", 
            "今日春归底怨迟。", 
            "最是玉骢嘶断后，销魂辛苦赚新词。"
        ], 
        "title": "柳枝 其八", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "舞影阑干罥碧溪。", 
            "风情宛宛更依依。", 
            "一篙春睡天涯远，恰似无情送别离。"
        ], 
        "title": "柳枝 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "少女风前舞细腰。", 
            "窈娘堤畔踠长条。", 
            "情芳系得青春住，多事颦烟怨寂寥。"
        ], 
        "title": "柳枝 其十", 
        "type": "词", 
        "yun": "萧"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "黛波只尺，罨山塘如画。", 
            "望里愔愔曲阑亚。", 
            "伫芸签点检，麝炷温存，相并处，应有嫣红满架。", 
            "江南词赋旧，随分移家，占取长春好台榭。", 
            "未必画非真，踠地垂杨，似前度玉骢游冶。", 
            "更古欢纫兰接皋桥，傲秋鬓吴霜，锦笺频砑。"
        ], 
        "title": "洞仙歌 蕙风先生移寓金阊，却寄", 
        "type": "词", 
        "yun": null
    }, 
    {
        "author": "赵藩", 
        "era": "近现代", 
        "subtype": "七言律诗", 
        "text": [
            "象郡正愁瓯脱坏，鸡笼又失炮台高。", 
            "射潮往事空强弩，横海威名盼大刀。", 
            "和战庙堂方水火，悲歌天地尽风涛。", 
            "弃繻请剑都无分，落日登楼首重搔。"
        ], 
        "title": "闻法夷夺踞台湾鸡笼炮台感愤有作", 
        "type": "律诗", 
        "yun": "豪"
    }, 
    {
        "author": "蒋著超", 
        "era": "近现代", 
        "subtype": "七言律诗", 
        "text": [
            "何堪着地卷红尘，疑是青萍梦后身。", 
            "带雨神滋工笑语，禁风力怯锁愁颦。", 
            "一天静堕无声雪，三月轻摇有脚春。", 
            "莫道飘零谁管领，玉箫门巷燕呼人。"
        ], 
        "title": "柳絮", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "出门第一夜，百事换天地。", 
            "萧萧四壁风，破床占客位。", 
            "油灯翳复吐，强饭淡无味。", 
            "絮语邻房客，各算还乡计。", 
            "而我适万里，初程浩无际。", 
            "家贫事万端，思亲有馀泪。", 
            "寒溪响终宵，欲睡如何睡。"
        ], 
        "title": "旅宿", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "冬晴江出滩，一雨秀山麦。", 
            "泸州三十里，小船换今夕。", 
            "土山高复下，转棹即江驿。", 
            "濛濛人声沸，万瓦炊烟白。", 
            "争言半月前，此水没行客。", 
            "小舟如土沉，大舟一化百。", 
            "至今篷板在，狼藉堆沙碛。", 
            "我行初出门，疑信未能择。", 
            "将身托船中，与水一纸隔。", 
            "但令半篙失，立堕蛟龙宅。", 
            "勇前理无回，临发良脉脉。", 
            "谁欤其健者，飞身越涪石。"
        ], 
        "title": "涪石", 
        "type": "古风", 
        "yun": "陌"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "乡中往往讳言虎，地是古志毛虫处。", 
            "兹山嶙嶙唤作猫，奇哉江津此门户。", 
            "高逾江面知几里，刀截悬崖无寸土。", 
            "年深注水作肉色，铜锈瓜皮结钟乳。", 
            "自泸州下多小山，惟少岷山天一柱。", 
            "翩翩小儿穿绿衣，突遇黄斑耸肩股。", 
            "大抵论山如论文，第一雄奇次媚妩。", 
            "以此问猫猫不驯，铜官驿前驾飞橹。"
        ], 
        "title": "猫儿峡", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "滩名可骇人，瓮大不近理。", 
            "自从刳木来，人鲊积在此。", 
            "想当四五月，一雨洪波起。", 
            "小船不敢前，大船薄于纸。", 
            "以卵掷石头，不碎将何恃。", 
            "未知屈宋在，是滩可如是。", 
            "我行水方落，篙尖及瓮底。", 
            "练练沙水清，矶边坐渔子。", 
            "长年笑呼之，一瞬隔数里。", 
            "回望归州城，裹入青山里。", 
            "峡中富见闻，客意杂悲喜。", 
            "作书报老亲，出瓮我不死。"
        ], 
        "title": "人鲊瓮", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "瞿唐双苍崖，绝地拔天起。", 
            "奇哉一拳石，锁钥全川水。", 
            "何时唤淫预，意自舟人始。", 
            "立名本惧心，义不旌厥美。", 
            "不知造化才，生此据何理。", 
            "儒者称禹功，中古镇夔子。", 
            "疏凿与天然，未究洪荒史。", 
            "飞鹰著粪白，万古沉牛祀。", 
            "抟抟博山炉，石脚果谁视。", 
            "无怪白乐天，恐至无名死。"
        ], 
        "title": "淫预石", 
        "type": "古风", 
        "yun": "纸"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "铁生十指有松气，曾听松风碧云寺。", 
            "归来松下长闭关，梦里寻松抱松睡。", 
            "海气朝寒老鹤知，苍龙夜半空嗟咨。", 
            "明月团团皎冰雪，韦侯放笔真吾师。", 
            "长安城头天泱泱，小草唐花尘十丈。", 
            "行人风起日穿沙，谁信惊涛作秋响。", 
            "人间劫火渐烧山，山中人去谁往还。", 
            "香山静宜自朝暮，秘魔崖翠空苔斑。", 
            "铁生铁生思超忽，故乡松有山千笏。", 
            "何处青山望客归，九天风雨苍龙骨。"
        ], 
        "title": "再题", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "时穿菀柳浓花外，想见垂天凿地功，夜半黄河桥上过，一条含火大蜈蚣。"
        ], 
        "title": "火车（二首） 其二", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一堂二代作乾爷，喜气重重出一家。", 
            "照例自然呼格格，请安应不唤爸爸。", 
            "岐王宅里开新样，江令归来有旧衙。", 
            "儿自弄璋翁弄瓦，寄生草对寄生花。"
        ], 
        "title": "广和居题壁（二首） 其二", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "马君官学部，日夕守一砚。", 
            "手持姚氏书，徵诗命余撰。", 
            "展之属稿物，初不以书炫。", 
            "而于书故深，意外善使转。", 
            "譬如挽强弓，力薄则手颤。", 
            "及造虚和候，妙处在一箭。", 
            "故其淡泊怀，著墨不求绚。", 
            "徐徐引笔行，纸墨似相恋。", 
            "于书固云耳，词出意尤练。", 
            "句中无馀字，言外有馀茜。", 
            "中原蕴刚德，气自泠然善。", 
            "想见大自在，老怀粹于面。", 
            "若夫文术大，国朝实三变。", 
            "方公如老农，禾贵薪斯贱。", 
            "姚公农学精，嘉植遍芳甸。", 
            "有场更有圃，古今一类纂。", 
            "指挥扬马处，大冶众材炼。", 
            "曾公辟农国，植民以农战。", 
            "非常可骇议，作作出篇卷。", 
            "张吴虽独造，固是姚曾袒。", 
            "言貌各自妍，一家为此眷。", 
            "有触发所得，蛟龙挟雷电。", 
            "要其用心始，矜慎只一线。", 
            "论定不觉奇，已往人多眩。", 
            "不观子姚子，特著刘吴传。", 
            "平生所师友，万言岂能遍。", 
            "萧然其神凝，语尽无可衍。", 
            "含芳如有待，义乃富骚选。", 
            "果拾骚选馀，一读意先倦。", 
            "方知中行者，用狂而守狷。", 
            "明明水中月，隔水多不见。", 
            "月固不在水，水又为风扇。", 
            "以故观古人，高材目亦眴。", 
            "如此稿数本，宁非玉数片。", 
            "揆君传宝之，心得意岂遣。", 
            "余今近五十，方春恣游宴。", 
            "此日非不惜，朋旧花时饯。", 
            "对书发长喟，如饥负华膳。", 
            "抑如古登徒，听人说佳媛。", 
            "乃今谋请益，得君虔自荐。", 
            "桐城在天下，于道非一县。", 
            "天不丧斯文，君宜大权擅。", 
            "遂题姚氏书，小诗君勿谴。"
        ], 
        "title": "题姚惜抱文稿应马通伯之属", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "陈侯髯似缘坡竹，解扣单衣微露腹。", 
            "手持茗碗石上坐，野气萧然在双目。", 
            "案上一行没字书，略陈数器无不足。", 
            "浓阴大叶动凉吹，六本高梧立青玉。", 
            "双童不过十馀岁，能取长罂汲山渌。", 
            "是桐身本清净相，得水更如雨新沐。", 
            "画中可是水绘园，词笔应安数茅屋。", 
            "三百年中馀此卷，文人好事争题轴。", 
            "便作迦陵掌故图，西京朝野凄凉局。", 
            "长安钝宧贫过我，典衣直当文姬赎。", 
            "还与陈髯作主人，陆沉天地巢民哭。", 
            "宣统二年祭灶日，眼底桐阴半窗绿。", 
            "题诗一阕质髯兮，擪笛应翻紫云曲。"
        ], 
        "title": "题陈其年洗桐图（冒钝宧所藏）", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "晓风晴渚开帆叶，红日荆州数堆雪。", 
            "饥鹰掠水寒更嬉，巷陌街头马声绝。", 
            "此是景升用兵处，上游江势随山折。", 
            "一代英名似雪花，掉头尽化春澌灭。", 
            "鹅毛大片昨如席，玉龙穿鼻顽仙掣。", 
            "楚江涛作银界色，剪水飞花乱鱼缬。", 
            "立冬九日如此寒，敲日玻璃碎成屑。", 
            "今朝檐际泫残溜，玉女窥云羞一瞥。", 
            "长白山头王气尽，哀鸿遍地劳人说。", 
            "雪中一酹孙仲谋，沉沙莫洗前朝铁。"
        ], 
        "title": "沙市雪定，三用前韵", 
        "type": "古风", 
        "yun": "屑"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "峡程一舸穿红叶，前日白盐半天雪。", 
            "人在冰壶粉本中，想见千山鸟飞绝。", 
            "江陵白帝一千里，数报江边半竿折。", 
            "我来夔府十日晴，猿窟流澌尚明灭。", 
            "四年前作榴花醉，酒气如虹剑光掣。", 
            "大轮激水复归来，瞿唐贾换黄金缬。", 
            "此地前朝伤榷吏，苛到竹头和木屑。", 
            "如今主治徐无党，三日三关成一瞥。", 
            "快雪时晴天苦闇，玉龙旧事从头说。", 
            "败鳞残甲落馀飞，铸错真成九州铁。"
        ], 
        "title": "夔州谈雪赠徐君次前韵", 
        "type": "古风", 
        "yun": "屑"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "问君石何名，君以石鱼对。", 
            "全身不似鱼，背略似鱼背。", 
            "佳石皱透瘦，此石佳何在。", 
            "主人指石言，万事论大概。", 
            "心中横一鱼，石即有鱼态。", 
            "况此鱼之用，他石不能代。", 
            "热中请坐之，顿觉凉可爱。"
        ], 
        "title": "礼园杂诗三十八首（选一） 石鱼", 
        "type": "古风", 
        "yun": "队"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "昨日怀中物，今宵山下土。", 
            "优昙九月花，一劫修罗雨。", 
            "峨眉去岁归，汝母梦亲睹。", 
            "绥山摘露桃，红香啖仙府。", 
            "汝生啼时少，注目浑欲语。", 
            "笑容雕小玉，珠胎月华吐。", 
            "投抱竞挽须，失意顿忘怒。", 
            "谓当娱暮年，白发光门户。", 
            "冬风吹毒火，烂痘撒神姥。", 
            "法惟牛种良，点点稀星数。", 
            "收浆只避风，洗药云天祜。", 
            "如何馀热在，一颗樱桃聚。", 
            "庸医动多方，梦说五行谱。", 
            "辗转十日灾，无计救汝苦。", 
            "痰响不开眠，气细袅金缕。", 
            "腊月廿七日，一霎遂终古。", 
            "我生素无德，理愧为人父。", 
            "入官三十年，年今五十五。", 
            "情知来日短，育后终此女。", 
            "母也自汝生，入命心注汝。", 
            "全家闻哭声，如何慰哀楚。", 
            "小棺三尺强，到眼刺肺腑。", 
            "葬汝西瓜山，傍汝辜氏母。", 
            "偕汝十七姊，岁时香一炷。", 
            "家家岁事忙，馈问饰筐筥。", 
            "薄福我独无，恸极忏佛祖。", 
            "聊将老来泪，滴作泉下乳。"
        ], 
        "title": "壬戌十二月二十七日，十九女夭，次日纪感", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "汉嘉江水青玻璃，珊瑚崖色秦离堆。", 
            "上人结翠此中住，天鹅含子生荔枝。", 
            "今年五月雨新足，虬珠颗颗无虫丝。", 
            "阳乌挂树万星灿，鳞皴染指调胭脂。", 
            "竹篮晓摘趁风露，苞以柏叶香四维。", 
            "二百里程两日到，开缄带叶红千枝。", 
            "稚子如猿巧偷取，举家夜啖忘朝饥。", 
            "玉盘分甘到亲友，山城各各争受持。", 
            "天生因缘不可知，鸦声报客当晨曦。", 
            "午馀果见传师至，可人佳客非素期。", 
            "夜谈似荷异书读，还山预约徵我诗。", 
            "我诗窘甚借苏语，海南一派仙人姿。", 
            "贫予腹中化玉液，红纱腻褪白玉肌。", 
            "江瑶柱是众生命，老禅未许供牟尼。", 
            "上人说法吾导师，梵夹千番蒙法施。", 
            "诗成幸勿诃绮语，秋海棠花开佛篱。", 
            "年年江国荔枝熟，更借此花陪酒卮。"
        ], 
        "title": "谢传度大师赠荔枝", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "游山有秘诀，窍在觅施主。", 
            "慨自温塘归，饥肠响雷鼓。", 
            "雅人坐一船，雅极愁不语。", 
            "望中得磁溪，壮气生脾土。", 
            "明知岁不恶，破例吃大户。", 
            "访旧巧立名，佯佯吾甚武。", 
            "退公惠然来，酒馔温尊俎。", 
            "劝我尽量去，特地赈饿虎。", 
            "一饱百虑静，诗作蚕丝吐。", 
            "船头指尖峰，火苗辨前古。", 
            "我戏叩我腹，吾何负于汝。"
        ], 
        "title": "朋食退公家戏纪", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "自渝至荣四日雨，车中受苦艰难尽。", 
            "来时未晚下鹰关，午前始发木稗镇。", 
            "今年夏暵补秋泞，一路上回兼下噀。", 
            "时时陌上雇人抬，超海越山不能寸。", 
            "永川城中灯火出，方丈蓬莱望中近。", 
            "诘朝出城方就道，连车前挡等馀困。", 
            "挨到荣昌始畅行，雨打头巾向风进。", 
            "有时轮子又生角，真嗟骑马如蛙钝。", 
            "乃瞻衡宇天忽晴，如此畸人走乖运。", 
            "或笑临行盍笱将，事外哓哓只增忿。", 
            "车班班兮六百里，本按常程不求迅。", 
            "胡为使我终日饥，一笑载途餐一顿。"
        ], 
        "title": "前汽车行", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "渝州启行脂挂轴，苦羡蜗牛身戴屋。", 
            "不道新车六百里，插翅如飞排大陆。", 
            "自出鹰关弯复弯，荣昌隆昌箭头镞。", 
            "车中别自一天地，路上人如蚁无足。", 
            "村童笑我地乌龟，爬沙洒洒风过目。", 
            "昔坐火车京汉站，万头钻入蜈蚣腹。", 
            "夜过黄河空际桥，电灯如珠灿龙烛。", 
            "今我小车仅容膝，计程铁道无兹速。", 
            "未晡已抵自流井，王生挽我银行宿。", 
            "人人惊问何时发，指数经途骇僮仆。", 
            "人生适意在一快，荣井路通更奇福。", 
            "须臾劄劄响飞机，嗟我跛鳖推馀毂。"
        ], 
        "title": "后汽车行", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "五十年前东海滨，县门荒浦吊春申。", 
            "一朝曼衍鱼龙戏，碧眼胡儿胜化人。"
        ], 
        "title": "上海", 
        "type": "绝句", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "山光蘸碧水搓蓝，秋雪芦花掩钓庵。", 
            "画出苏稽三十里，铜河风景胜江南。"
        ], 
        "title": "嘉州", 
        "type": "绝句", 
        "yun": "覃"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "片石苍茫太古前，每怀神禹泣当年。", 
            "长江不尽风波恶，谁拄西南半壁天。"
        ], 
        "title": "淫预石怀刘裴村先生", 
        "type": "绝句", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "楚塞晴开巫峡长，西陵红树有微霜。", 
            "一千里外三宵梦，又送涛声到武昌。"
        ], 
        "title": "武昌", 
        "type": "绝句", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "世外枯槎水自流，别离儿女不胜秋。", 
            "青天碧海须臾事，却益人间万古愁。"
        ], 
        "title": "哭卿子三首（选一）", 
        "type": "绝句", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "诸君可叹善亡身，咫尺能扬碧海尘。", 
            "犹道将军军令肃，路人方欲拜黄巾。"
        ], 
        "title": "杂感十一首（选五） 其一", 
        "type": "绝句", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "一策长沙自古悲，趋庭论谪亦何师。", 
            "党人碑上新镌字，谁识闻歌泪满卮。"
        ], 
        "title": "杂感十一首（选五） 其二", 
        "type": "绝句", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "大槐阪上绝车茵，忍见清流失渭滨。", 
            "雄剑上方君莫拭，朱云宁是汉家人。"
        ], 
        "title": "杂感十一首（选五） 其三", 
        "type": "绝句", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "故府牌官定国基，太清坛上几人知。", 
            "城中日奏甘泉捷，不记长平十万师。"
        ], 
        "title": "杂感十一首（选五） 其四", 
        "type": "绝句", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "玉石昆冈积不分，汉家火德已先焚。", 
            "它年莫例晁家令，未枉虫沙化六军。"
        ], 
        "title": "杂感十一首（选五） 其五", 
        "type": "绝句", 
        "yun": "文"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "何处涓埃报帝恩，四更勤把此心扪。", 
            "兵戈满地皆尘事，自挈瓶花拜世尊。"
        ], 
        "title": "纪事十一首（选三） 其一", 
        "type": "绝句", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "山河影在月中看，三世公卿论道难。", 
            "任是六龙西幸去，黄扉安稳一蒲团。"
        ], 
        "title": "纪事十一首（选三） 其二", 
        "type": "绝句", 
        "yun": "寒"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "海风吹处尽浮云，月蚀瑶台色色昏。", 
            "谁识卅年辛苦力，老来含泪入斯门。"
        ], 
        "title": "纪事十一首（选三） 其三", 
        "type": "绝句", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "万古蚩尤作祸胎，崆峒山色自崔嵬。", 
            "广成一去无消息，谁驾鸾凰问道来。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其一", 
        "type": "绝句", 
        "yun": "灰"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "清时岚翠尚诸峰，马上晴光落万松。", 
            "大地山河尘遍起，几时横剑上居庸。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其二", 
        "type": "绝句", 
        "yun": "冬"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "宁武关前度乱沙，萧萧榆叶隐悲笳。", 
            "蜀山万点南云外，一片愁心落雪花。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其三", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "塞云青入雪中寒，白草黄沙几度关。", 
            "汉代铙歌唐乐府，一时传唱纥干山。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其四", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "塞山青陡入云黄，一路沙程度朔方。", 
            "曾是周师游徼地，为君含笑唱伊凉。"
        ], 
        "title": "拟出居庸关，由宣化至太原，途经边塞之胜，与游不获，积想成诗五首 其五", 
        "type": "绝句", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "峡云浓处落乌蛮，归客扬舲上楚关。", 
            "去国苏卿今万里，秋风吹泪虎牙山。"
        ], 
        "title": "荆门", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "孤客江程付小诗，庙前春木雨来时。", 
            "十年直北天涯感，惟有云安杜宇知。"
        ], 
        "title": "云安", 
        "type": "绝句", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "老树如龙翠意寒，酒楼人散夕阳间。", 
            "苇苗沿路清于水，一夜诗心到浒关。"
        ], 
        "title": "南游杂诗七首（选一）", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "陌头芳草绿天涯，桃子新红又作花。", 
            "三月东风齐著力，不容燕子不归家。"
        ], 
        "title": "陌头", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "青山一线引无穷，旋见烟痕大野中。", 
            "急管声闻潮一派，美人名字气如虹。"
        ], 
        "title": "火车（二首） 其一", 
        "type": "绝句", 
        "yun": "东"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "雨过荷花赴上京，贫遭白眼亦人情。", 
            "尚留卧榻容酣睡，饱听黄河万古声。"
        ], 
        "title": "渡河", 
        "type": "绝句", 
        "yun": "庚"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "秋影吴兴上白团，过秦哀郢不相关。", 
            "太平宰相真无事，日写清真雅正山。"
        ], 
        "title": "题南皮相国画扇", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "燕子衔花不取泥，玳梁今夜失双栖。", 
            "东风漫长青青草，留得春痕印马蹄。"
        ], 
        "title": "纪别", 
        "type": "绝句", 
        "yun": "齐"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "草绿新晴试马牙，湖边水气一村蛙。", 
            "此行真入参寥句，五月临平看藕花。"
        ], 
        "title": "临平道中", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "居庸关外望飞鹰，落日青山路一绳。", 
            "队队驼铃亡国恨，了无人问十三陵。"
        ], 
        "title": "车行", 
        "type": "绝句", 
        "yun": "蒸"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "芦叶西风响夜滩，沙中偶语雁知寒。", 
            "孤悬万古青天月，只有渔人江上看。"
        ], 
        "title": "牛渚", 
        "type": "绝句", 
        "yun": "寒"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "大江流不动烟鬟，吴楚江声落照间。", 
            "一剑雄心今老去，西风吹瘦小孤山。"
        ], 
        "title": "小孤山二首（选一）", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "出郭二十里，入山千万重。", 
            "遥寻瀑布水，忽听松林钟。", 
            "石涸樵生路，云开雁过峰。", 
            "传闻葛由侣，于此伏虬龙。"
        ], 
        "title": "龙门峡道中", 
        "type": "律诗", 
        "yun": "冬"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "孤棹自天落，峡门江浩然。", 
            "雄心生八表，大势别全川。", 
            "野雁知春气，江鱼卖酒船。", 
            "万山如万马，勒足不能前。"
        ], 
        "title": "出峡", 
        "type": "律诗", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "六一还朝后，千秋几客来。", 
            "为名贪古迹，出众喜高台。", 
            "日月秦灰迥，江山楚望开。", 
            "论兵披史牒，苦战历群才。"
        ], 
        "title": "东山寺", 
        "type": "律诗", 
        "yun": "灰"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "杨柳飞花日，行人发武昌。", 
            "君门犹万里，春雁极三湘。", 
            "竞夜风雷动，沿流楚火长。", 
            "江村好烟竹，潮落倍思乡。"
        ], 
        "title": "楚江舟中", 
        "type": "律诗", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "江水日滔滔，镵天石骨高。", 
            "森森数乔木，凝望似秋毫。", 
            "老树摩孤鹘，深根压六鳌。", 
            "如君真健者，独立在风涛。"
        ], 
        "title": "小孤山", 
        "type": "律诗", 
        "yun": "豪"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "飞辔策天吴，燕齐控地图。", 
            "势驱千弩下，天黑一星无。", 
            "荠影浮初日，人烟出大沽。", 
            "竟辞家万里，沧海照头颅。"
        ], 
        "title": "晓至大沽", 
        "type": "律诗", 
        "yun": "虞"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "楚国伤心地，归州阴雨时。", 
            "徘徊江上宅，犹傍屈原祠。", 
            "海气长鲸恶，秋风山鬼悲。", 
            "萧萧猿貁作，摇落极荒陂。"
        ], 
        "title": "宋玉宅", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "到此忽无际，茫然生我悲。", 
            "高空不可到，云气尔何知。", 
            "万象随风灭，孤岚度栈危。", 
            "来时万松枥，真在下方吹。"
        ], 
        "title": "上山二首（选一）", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "昨夜北峰寺，雪声如玉砂。", 
            "朝看大云壑，处处生红霞。", 
            "一自李仙去，千年山月斜。", 
            "空馀白蝙蝠，飞上桫椤花。"
        ], 
        "title": "桫椤坪望大小云壑", 
        "type": "律诗", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "天地此空亭，江声万古听。", 
            "人烟一城白，山色大峨青。", 
            "鸟路凭高阔，渔歌杂醉醒。", 
            "寒钟佛崖碧，秋雁落沙汀。"
        ], 
        "title": "清音亭", 
        "type": "律诗", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "古寺凭江郭，高楼感众阴。", 
            "时危万里仄，思苦百年深。", 
            "半醉天难问，多材陆岂沉。", 
            "迢迢独行者，珍重吕粱心。"
        ], 
        "title": "澈庵招游北楼二首（选一）", 
        "type": "律诗", 
        "yun": "侵"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "江上玉津阁，岿然高百层。", 
            "十年存旧梦，六月对孤灯。", 
            "学道宦情减，吟诗秋气增。", 
            "思君若巴水，日夜向涪陵。"
        ], 
        "title": "夜坐怀诗舲师涪州", 
        "type": "律诗", 
        "yun": "蒸"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "江水去汤汤，美人天一方。", 
            "云随秋色至，雨阻乱山凉。", 
            "海国亲心远，津门客路长。", 
            "愁霖感今夜，魂梦到君旁。"
        ], 
        "title": "夜雨望孝怀", 
        "type": "律诗", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "全川争一峡，风力聚夔州。", 
            "八阵平沙没，重关万古愁。", 
            "江心盘皂鸟，石角怒苍虬。", 
            "此地穷天险，荒寒白帝秋。"
        ], 
        "title": "夔州", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "细雨欲成雪，青枫江上祠。", 
            "美人犹有恨，宋玉独承师。", 
            "秀气空山掩，荒城异代悲。", 
            "滩声如梦里，言折楚江蓠。"
        ], 
        "title": "屈原祠", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "此夜滩声里，谁能不黯然。", 
            "月斜巴国远，枫老屈祠边。", 
            "世乱无长策，山深窘百年。", 
            "归鸿意何极，送客楚江天。"
        ], 
        "title": "滩夜", 
        "type": "律诗", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "上峡又三日，前山知万州。", 
            "日长欹枕过，年老读书愁。", 
            "滩石嵌鼋背，人烟辨马头。", 
            "晚天孤雁雨，重轸故园秋。"
        ], 
        "title": "万县", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "禹域此桥壮，黄河争怒涛。", 
            "风沙千里曲，灯火一虹高。", 
            "大势中州变，论功举国劳。", 
            "凭栏知铁用，今古事滔滔。"
        ], 
        "title": "黄河桥", 
        "type": "律诗", 
        "yun": "豪"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "卿知寒食否，岁岁苦天涯。", 
            "合葬今非计，前春我去家。", 
            "荒原风俗旧，高树墓门斜。", 
            "一寸红心草，鹃痕泪染花。"
        ], 
        "title": "墓祭", 
        "type": "律诗", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "一穴蛟龙气，全山蝙蝠天。", 
            "无稽僧众语，问道汉皇年。", 
            "风水闻前导，星辰摘倒悬。", 
            "不知何地出，窦小碍人穿。"
        ], 
        "title": "九老洞", 
        "type": "律诗", 
        "yun": "先"
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "凄凉千载唐宫事，蜀山逤逻能语。", 
            "粉黛中丞，管弦南赵，留得双雷掌故。", 
            "花阴暗抚。", 
            "有款鹞人知，玉娘藏处。", 
            "禁里恩深，龙香重拨泪如雨。", 
            "东塘再修乐谱。", 
            "祇樊祾慧业，解调珠柱。", 
            "几劫沧桑，鸾歌凤泣，重付刘郎将护。", 
            "今宵火树。", 
            "照金碧楼台，恍闻天鼓。", 
            "合奏车中，阿香能载否。"
        ], 
        "title": "齐天乐 癸丑元夜，葱石招饮双忽雷阁，出《枕雷图》属题，湘绮词先成，即同其调", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "春碧深斟，夜黄低唱，往时佳梦如烟。", 
            "近来花信，重到海棠边。", 
            "依旧香巢翡翠，浑不似、三十年前。", 
            "垂髫女，依人密坐，不识杜樊川。", 
            "流连。", 
            "红烛下、鸦鬟渐集，凤纸才宣。", 
            "把齐安龙靓，聊当花看。", 
            "对此茫茫百感，莺花海、也有桑田。", 
            "伊凉曲，悲歌劝酒，金雁落筝弦。"
        ], 
        "title": "满庭芳 春夜与少聚卿子岱饮花下", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "箫鼓祈神，姑妇争迎，马头令娘。", 
            "看南房夜火，黄芦纤箔，东墙晓露，素手提筐。", 
            "任是苏杭，三眠八绩，未抵湖州绿叶香。", 
            "西陵后，痛桥陵已矣，何处亲桑。", 
            "人间不废玄黄。", 
            "料难掩朱丝白䌰光。", 
            "把万端经纬，向人倾吐，双生羽翼，任尔飞扬。", 
            "诸葛忠清，有桑八百，功在成都濯锦江。", 
            "将余绪，为岩廊补就，衮绣衣裳。"
        ], 
        "title": "沁园春 其一 蚕", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "咄尔小明，一阖一开，如皭火然。", 
            "且入帘消领，罗衣香泽，照书缔结，文字因缘。", 
            "星飐花梢，电流竹外，莫近桃根团扇边。", 
            "休矜炫，入碧纱囊底，欲出应难。", 
            "群飞隋帝宫檐。", 
            "当碧血青燐一例看。", 
            "算有功暑夕，食蚊都尽，流晖歧路，策马难前。", 
            "暗处偏明，明边转暗，好在烟昏雨暗间。", 
            "真阴象，竟不知世有，白日青天。"
        ], 
        "title": "沁园春 其二 萤", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "咨汝蜜官，奉使寻花，金翼傅之。", 
            "看明明冠帻，与蝉为友，纤纤针尾，以蝎为师。", 
            "果有君乎，俨然王者，一日两衙犹汉仪。", 
            "君何幸，并桃虫名字，写入周诗。", 
            "春风户牖□离。", 
            "羡一寸楼台结构奇。", 
            "笑年年卜宅，经营蜡塞，朝朝衔蕊，回避蛛丝。", 
            "春苑探芳，冬房割蜜，辛苦甘甜都为谁。", 
            "尊王处，把幽兰冠首，驮得香归。"
        ], 
        "title": "沁园春 其三 蜂", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "栩栩蘧蘧，为蝶为庄，翩然梦游。", 
            "把花斑写入，黄金扇面，彩丝缚上，碧玉搔头。", 
            "腻粉飘衣，丁香点眼，滕阁春风笔底收。", 
            "双飞处，羡韩凭夫妇，千载风流。", 
            "天生一种轻柔。", 
            "在卅六宫中十二楼。", 
            "向红房栖息，休孤好夜，珍丛厮守，直到凉秋。", 
            "睡里多情，香中长寿，销尽红鹃绿凤愁。", 
            "修真地，纵太常官罢，犹有罗浮。"
        ], 
        "title": "沁园春 其四 蝶", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "谁谓无情，一碧如烟，槐阴柳阴。", 
            "正三危露下，隔花偷饮，五更风里，抱叶长吟。", 
            "冠珥登朝，缨緌照座，肯逐丰貂易素心。", 
            "齐门女，自采莲人去，啼到如今。", 
            "孟家细镂黄金。", 
            "傍玉镜台前带笑簪。", 
            "看蜀都花好，连翩蜕玉，汉宫叶落，悽怆闻琴。", 
            "雪不知寒，风能解愠，世态炎凉汝最深。", 
            "高飞去，莫螳螂黄雀，辗转相寻。"
        ], 
        "title": "沁园春 其五 蝉", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "候馆离宫，石井铜铺，都曾听伊。", 
            "记将军居处，象为楼观，相公褒赠，锦织蓑衣。", 
            "金带腰圆，琵琶翅短，花谱禽经无此奇。", 
            "相争竞，似如今女学，雄不如雌。", 
            "一灯织室鸣机。", 
            "正四壁秋声唧唧诗。", 
            "向纺砖愁听，鲛珠女子，竹笼唤卖，鹁角孩儿。", 
            "白石能吟，碧山善和，豆架瓜棚虫络丝。", 
            "宜孙子，看二南契约，都说螽斯。"
        ], 
        "title": "沁园春 其六 蟀", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "生无骨筋，食槁饮泉，于陵与同。", 
            "向韭畦收采，捣泥治鲠，药奁珍弆，出土为龙。", 
            "玉砌光阴，琼州乡贯，朐䏰名传汉志中。", 
            "轩辕后，更有谁曾见，汝大如虹。", 
            "藏身喜傍幽丛。", 
            "莫暗啮香根寸寸空。", 
            "笑似蜗少角，免寻争战，如蚕无茧，不受牢笼。", 
            "溽草阴墙，乾苔浅土，朝暮长吟一笛风。", 
            "生何幸，看后身仍化，百合花红。"
        ], 
        "title": "沁园春 其七 蚓", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "唐十二陵，宋五六更，汝其司之。", 
            "笑坐井公孙，枉称尊大，食糜天子，苦问官私。", 
            "为告龙王，身今无尾，慎莫追寻蝌蚪时。", 
            "堪倾听，是池塘春草，梅雨萋迷。", 
            "两衙鼓吹如雷。", 
            "合笑煞钟山孔稚圭。", 
            "看略具爪牙，在田为虎，并无冠帻，入水为鸡。", 
            "折足成蟾，无肠是蟹，也夺东方锦袄披。", 
            "何年月，化宋家杨戬，骤躐凰池。"
        ], 
        "title": "沁园春 其八 蛙", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "汝与杜鹃，与虾与蜂，皆有君臣。", 
            "看城池台殿，公侯将相，秩然有序，而况于人。", 
            "国步将移，南柯古郡，坐困檀罗十万军。", 
            "槐阴午，诧淳于一梦，梦也如真。", 
            "如今卷土休论。", 
            "效龙蠖泥蟠屈不伸。", 
            "且身衣朱紫，自成封域，队分黑白，力御强邻。", 
            "环雀珠蛇，不如筏蚁，夺得龙头与报恩。", 
            "吾方倦，任床前牛鬨，熟睡无闻。"
        ], 
        "title": "沁园春 其九 蚁", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "楚国龚生，顾见网丝，飘然念归。", 
            "看南檐布阵，坐擒蜂蝶，东山惜别，长伴蛜蝛。", 
            "缒镜生怜，罥衣有喜，昨夜罗裙缓带围。", 
            "天然巧，把牡丹钿盒，乞与环妃。", 
            "不如苇箔蚕肥。", 
            "纵呕尽柔丝不上机。", 
            "笑终朝组织，难成锦段，多年长养，也孕珠玑。", 
            "小类榆钱，大逾茶鼎，苦战双龙事已非。", 
            "儿童语，怕蠮螉寇汝，牢守门扉。"
        ], 
        "title": "沁园春 其十 蛛", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "营营青蝇，其声与形，龌龊可憎。", 
            "看波斯多狗，生而相附，凉州有虎，遇则成擒。", 
            "御手亲弹，宫屏误点，铸错深嫌曹不兴。", 
            "中书省，问从何集此，遽尔飞腾。", 
            "趋炎附热偏能。", 
            "便谢尘班纨拂不胜。", 
            "叹南风扇暑，徒骄白昼，北京解秽，赖有清冰。", 
            "人纵信谗，汝还多事，白璧难污一点青。", 
            "窗前纸，笑任钻不透，头也应疼。"
        ], 
        "title": "沁园春 其十一 蝇", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "朝也有蝇，暮也有蚊，长夏懊侬。", 
            "看灯前畏啮，艾烟深炷，花间防嘬，扇月轻拢。", 
            "饱去樱桃，饥来柳絮，心服希文体物工。", 
            "么么物，与醯鸡野马，飘瞥应同。", 
            "前身孑孓微虫。", 
            "更巢睫蟭螟出海东。", 
            "叹世间未有，无雷之国，此曹多在，避暑之宫。", 
            "暗入罗帷，偷噆玉臂，断送柔荑一掴中。", 
            "真宵小，算扫除功大，祇有秋风。"
        ], 
        "title": "沁园春 其十二 蚊", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "玉盆花露水，休错认西子浣纱图。", 
            "怎公主双鸾，已谐萧史，使君五马，犹恋罗敷。", 
            "西风里，黄花通体瘦，红豆两情孤。", 
            "玉镜台中，私书可在，春波桥上，倩影谁扶。", 
            "长真称弟子，香一瓣，蕙烟双袅薰炉。", 
            "锦瑟解人何处，旷代应无。", 
            "七二鸳鸯，空期再世，十三莺燕，犹说西湖。", 
            "剩付徐郎供养，亲荐薇壶。"
        ], 
        "title": "风流子", 
        "type": "词", 
        "yun": "虞"
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "玉亭亭。", 
            "步虚吹下，风前翠袖寒生。", 
            "自深柳书堂见后，浣花香径重来，绿窗梦惊。", 
            "十三楼上娉婷。", 
            "旧曲已非金缕，秋娘犹是多情。", 
            "算别来经过，几重桑海，宝钗书断，小桃门掩。", 
            "如今楚润，年华渐晚，吴城泪眼才晴。", 
            "共消凝。", 
            "茶声竹声佩声。"
        ], 
        "title": "八六子 梦兰校书过访萧斋，感而有述", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "甚莼波松雨，白石仙人，又到垂虹。", 
            "系缆桥亭畔，正栖鸦病柳，瘦倚西风。", 
            "万顷具区烟水，残照湿濛濛。", 
            "问素袜明珰，采香泾里，底处相逢。", 
            "绝代填词手，向水云深处，凭吊遗踪。", 
            "寂寞吴江路，念楚骚谁续，霜陨兰丛。", 
            "为问米船图画，淡墨是何峰。", 
            "且笛谱重翻，悽悽冷烛双泪红。"
        ], 
        "title": "忆旧游 其一", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "算人间惟有，艳色清才，自古难修。", 
            "修到鸳鸯命，怕书生薄福，欢不胜愁。", 
            "惆怅水云楼事，一梦堕扬州。", 
            "恰网得西施，水精帘下，暖抱箜篌。", 
            "秋雨相如病，莫白头吟罢，沟水西流。", 
            "幸不随流水，问琅琊情死，著甚来由。", 
            "从此青山埋玉，锦树一林秋。", 
            "赚燕子归来，重帘不卷关盼楼。"
        ], 
        "title": "忆旧游 其二", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "花外闻莺，柳边欹燕，屧声初转回廊。", 
            "玉京重见，休换道家装。", 
            "十五年来一梦，何独是、庚子斜阳。", 
            "放心事，芙蓉小殿，无复旧遗香。", 
            "端相。", 
            "浑未老，荑苗乍握，兰气犹芳。", 
            "且将卿颜色，喻我文章。", 
            "红粉青衫一例，金楼子、忍谤徐娘。", 
            "花阴坐，茶烟一歇，身世几沧桑。"
        ], 
        "title": "满庭芳 刘郎为秋娘制曲，余亦继声，用少游韵", 
        "type": "词", 
        "yun": "阳"
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "雪絮风萍亦偶然。", 
            "绣鞍轻堕紫丝鞭。", 
            "怪郎玉貌忒翩翩。", 
            "钏响惊回鹦鹉梦，衣香参透木犀禅。", 
            "可怜人总有人怜。"
        ], 
        "title": "浣溪沙 和重审六解 其一", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "携得于潜绢也无。", 
            "无情人写有情书。", 
            "鸩媒莺侣两模糊。", 
            "忽漫相逢才倚玉，分明未嫁已还珠。", 
            "两重公案费踟蹰。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "无复珍珠慰寂寥。", 
            "泪丝终日织鲛绡。", 
            "心随七十二沽潮。", 
            "蓬岛万重难觅路，银河两岸未成桥。", 
            "可堪暮暮复朝朝。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "山上蘼芜叶复齐。", 
            "新缣故素总迷离。", 
            "忍教沟水竟东西。", 
            "乌鲗写书真自误，冤禽衔石有谁知。", 
            "一腔红豆孕相思。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "碧海青天未有涯。", 
            "游龙隰楚叹无家。", 
            "玉颜知减几分霞。", 
            "楼上女嗔楼上凤，镜中人似镜中花。", 
            "蘋花欲采肯由他。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "客有黄衫仆未能。", 
            "紫钗重觌亦何心。", 
            "夜凉长对短檠灯。", 
            "鹃血啼成红踯躅，蕉心幻出绿摩登。", 
            "拟将仙扇乞坤灵。"
        ], 
        "title": "浣溪沙 其六", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "红莲渚畔鸥沙白。我爱东偏宅。", 
            "百千竿竹尺三鱼。就买窄龛如艇钓人居。", 
            "居人钓艇如龛窄。买就鱼三尺。", 
            "竹竿千百宅偏东。爱我白沙鸥畔渚莲红。"
        ], 
        "title": "虞美人 回文咏溪上人家", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "佳期数遍银筝柱。", 
            "怎禁得、一年年误。", 
            "梅花开后不归来，更须待、明年飞絮。", 
            "流苏帐掩鲛绡雾。", 
            "是花笑个侬眠处。", 
            "昨宵梦好欠圆成，到今夜、思量重做。"
        ], 
        "title": "步蟾宫", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "杏子深黄压软枝。", 
            "日长风细困人时。", 
            "二年终日两相思。", 
            "蟾玉屡圆怜别久，鵹黄三请怪来迟。", 
            "不来无可奈何伊。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "樊增祥", 
        "era": "近现代", 
        "subtype": null, 
        "text": [
            "花叶书成素手封。", 
            "去年霜后托征鸿。", 
            "数行淡墨语匆匆。", 
            "商略眉图螺子绿，裹缄指甲凤仙红。", 
            "书词有尽意何穷。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "仙人忍辱在高堂，绕指元来百炼钢。", 
            "玉碎瓦全真好语，可堪悲壮出君王。"
        ], 
        "title": "四月初五日夜直 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "班彪《王命论》犹新，又过今年甲子春。", 
            "日者桥边休纵语，命中终恐是遗民。"
        ], 
        "title": "四月初五日夜直 其二", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "祈死谁知士燮哀，苟全性命且徘徊。", 
            "王城依旧人如海，名德翻推褚彦回。"
        ], 
        "title": "四月初五日夜直 其三", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "十丈红尘日暮时，敝车羸马欲安之？", 
            "年来已自耽岑寂，却为闻歌更惹悲。"
        ], 
        "title": "四月初五日夜直 其四", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "苑树宫墙返照黄，小窗净几味偏长。", 
            "消磨一日吾何惜，便借衙斋作道场。"
        ], 
        "title": "四月初五日夜直 其五", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "人间怀璧能为罪，今日天家念匹夫。", 
            "持是安归应自省，兵戈豺虎塞前途。"
        ], 
        "title": "四月初五日夜直 其六", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "鄜州杜老费清才，谁信忘家有此回？", 
            "独寐凤城人未起，一窗斜月枕边来。"
        ], 
        "title": "四月初五日夜直 其七", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "读书不乐更论兵，广武区区易得名。", 
            "谁见龙川新句就，却将经济叹生平。"
        ], 
        "title": "答王逸盦 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "虎掷龙摅边九州，英雄谁肯死前休。", 
            "功名无与夷齐事，薇蕨空山又一秋。"
        ], 
        "title": "答王逸盦 其二", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "辽海吴天黯梦魂，相看怅惘更无言。", 
            "风流云散吾侪在，绝爱城西旧雨轩。"
        ], 
        "title": "答多竹山 其一", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "天坛松盖郁苍苍，遗老潜来暗断肠。", 
            "便拟为君閒放笔，不知是墨是风霜。"
        ], 
        "title": "答多竹山 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "檐角长庚出未高，半规霜月见秋毫。", 
            "胸中已是无波井，却为鸡声起怒涛。"
        ], 
        "title": "二十一夜 其一", 
        "type": "绝句", 
        "yun": "豪"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "人间倚伏可推寻，急劫翻腾理最深。", 
            "石烂海枯谁不灭，为君细说落星心。"
        ], 
        "title": "二十一夜 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "乘回风兮载云旗，纵横无人神鬼驰。", 
            "手持帝子出虎穴，青史茫茫无此奇。"
        ], 
        "title": "十一月初三日奉乘舆幸日本使馆 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "是日何来蒙古风，天倾地坼见共工。", 
            "休嗟猛士不可得，犹有人间一秃翁。"
        ], 
        "title": "十一月初三日奉乘舆幸日本使馆 其二", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "施朱傅粉在高林，光焰旋看晓日侵。", 
            "谁念崇桃成野烧，龙华花事不堪寻。"
        ], 
        "title": "樱花", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "疏疏过雨湿长廊，微倦抛书欲坐忘。", 
            "暮色平林深尔许，却留高柳染斜阳。"
        ], 
        "title": "坐忘", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "盥漱衣冠只四更，惯将磨墨遣閒情。", 
            "不辞漆黑休灯坐，磨出窗间一日明。"
        ], 
        "title": "磨墨", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "鸡待五更能一叫，鹤知夜半不须眠。", 
            "沈吟送尽西窗月，回首东方白竟天。"
        ], 
        "title": "十六晓月", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "仰止乾隆感慨多，应天法祖道如何？", 
            "家鸡莫泥山阴体，笔陈中兴有观鹅。"
        ], 
        "title": "奉敕题钱选观鹅图卷", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "当时吐气似长虹，情感中年入苦空。", 
            "莫为张罗更惆怅，惊鸿回首是冥鸿。"
        ], 
        "title": "周立之目送归鸿图", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "婀娜秋兰才数笔，无言自有暗香来。", 
            "不书名氏知何意，似为骚人惜露才。"
        ], 
        "title": "题徐又淑女士画像", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "介寿称觞俗所同，长言劝诫见家风。", 
            "人生只有思亲日，莫付良辰乐事中。"
        ], 
        "title": "固始吴氏家诫卷书后", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "射影含沙见短狐，高明悬的亦非夫。", 
            "纷纷魑魅争光者，颇解虚堂息影无。"
        ], 
        "title": "短狐", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "冰簟银床暑未收，时看萤火坠高楼。", 
            "明河尽向西南泻，一夜金风万斛秋。"
        ], 
        "title": "廿九夜四鼓作", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "鸡子调黄嫩似橙，芥根屡切不妨生。", 
            "会心正在酸咸外，一啜闽中菜尾羹。"
        ], 
        "title": "食菜尾羹绿豆浇饭 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "憎浓喜淡理谁参，舌本荤腥渐不堪。", 
            "绿豆冷淘浇白饭，何如莱菔苦中甘？"
        ], 
        "title": "食菜尾羹绿豆浇饭 其二", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "青山积恨人何在，逝水添波海更深。", 
            "此海此山谁记得，断魂残梦欲相寻。"
        ], 
        "title": "燕台舟中望玉皇顶（七月初六日）", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "残宵孤坐将何待，暗裹流光亦可惊。", 
            "夜色苍苍收欲尽，却看坠月入天明。"
        ], 
        "title": "十五夜看月落", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "帝座真看致客星，杀机天发几曾停。", 
            "西风又作新凉味，閒煞三秋偃月厅。"
        ], 
        "title": "偃月厅", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "强项当年慑万夫，食贫岁晚溷泥涂。", 
            "故交遗墨空惆怅，气尽佣书李望都。"
        ], 
        "title": "李厚基求题所藏李星野先生书册", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "江波海气晓澄鲜，晞发贪凭碧槛前。", 
            "天半飞楼收雪色，坐中明镜对云烟。", 
            "鸱夷画舸宁终隐，梅福吴门未是仙。", 
            "尽有豪情凌百尺，祇愁无地与高眠。"
        ], 
        "title": "雪后第一楼晓坐", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "晓日蠲寒雾乍开，忽惊绝艳立苍苔。", 
            "破颜自擅生天质，顾影难凭倾国媒。", 
            "脂水粉痕空写照，浓春好梦费疑猜。", 
            "赞皇花木曾成记，忍道根从海外来。"
        ], 
        "title": "海棠盛开与稚辛似斋二弟同赋四首 其一", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "漫翻谱录辨棠梨，色色香香理不齐。", 
            "三月繁华浑醉后，一春桃李总颜低。", 
            "牢愁衔子思鸿鹄，胜事题诗步碧鸡。", 
            "记取濠堂人未老，花前吟到夕阳西。"
        ], 
        "title": "海棠盛开与稚辛似斋二弟同赋四首 其二", 
        "type": "律诗", 
        "yun": "齐"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "燕郊东出记寻芳，流水游龙赴道场。", 
            "沈醉春风围日气，断红人面拥花光。", 
            "髫年尘梦频弹指，宦况江城独绕廊。", 
            "几树如云俄似雪，暗中谁信送堂堂。"
        ], 
        "title": "海棠盛开与稚辛似斋二弟同赋四首 其三", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "关心风日凋颜色，八九分开已惘然。", 
            "带露微垂长脉脉，怯寒犹敛最娟娟。", 
            "朱栏玉砌休论命，宿酒残妆欲破禅。", 
            "心力平生殊不负，樱花诗后又三年。"
        ], 
        "title": "海棠盛开与稚辛似斋二弟同赋四首 其四", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "旧隐新营意最殊，曲廊小景向来无。", 
            "过桥山色閒相引，隔水林风清可呼。", 
            "白下羁心长儿女，草堂断句遍江湖。", 
            "廿年携手淮流上，照影何人识故吾？"
        ], 
        "title": "题吴鉴泉新成水榭", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "穷年刻意独何为，吩咐秋风为一吹。", 
            "自欲登楼托疏放，难从倚市论妍媸。", 
            "松江几曲潮皆满，好月连宵睡较迟。", 
            "可笑希文肠太热，强持酒泪作相思。"
        ], 
        "title": "八月十四夜四马路步月随至江岸", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "市楼便是登高地，我辈方随行路人。", 
            "一醉不辞中酒病，九秋还斗百年身。", 
            "书来兄弟颜俱瘦，愁里江山事更新。", 
            "红紫打围须未老，可能摩眼向风尘？"
        ], 
        "title": "九日五层楼登高", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "蓬莱左股已遭钳，渤澥东门枉戒严。", 
            "燕雀处堂元自若，豕蛇荐食更无厌。", 
            "侏儒坐遣衣冠尽，姬汉行看玉石炎。", 
            "眼底横流兼落日，故山何处认茅檐？"
        ], 
        "title": "十一月廿八日书事（俄人据旅顺）", 
        "type": "律诗", 
        "yun": "盐"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "依依钟阜旧崔嵬，负雪尤怜玉一堆。", 
            "词客还从江上过，濠堂端付梦中来。", 
            "蹉跎知遇存黄土，寥落朋侪隔酒杯。", 
            "曾是华年磨灭地，不关儿女漫兴哀。"
        ], 
        "title": "舟过金陵钟山戴雪而卧凝眺有感", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "沧海横流事可伤，陆沉何地得深藏？", 
            "廿年诗卷收江水，一角危楼待夕阳。", 
            "窗下孔宾思遁世，洛中仲道感升堂。", 
            "陈编关系知无几，他日谁堪比《辨亡》。"
        ], 
        "title": "海藏楼试笔", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "孤生微意本难明，气类凋伤更自惊。", 
            "沧海相逢君又病，春寒向晚月初倾。", 
            "拂衣世网甘除籍，抉目城门敢厌兵？", 
            "地下王陈应共笑，空将鬼录数同庚。"
        ], 
        "title": "叔衡来沪疗疾相见泫然因有斯赠", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "龙华三月春风寺，游骑缤纷尽日多。", 
            "窣堵百寻标古岸，绛云十里压晴波。", 
            "枝头照眼馀寒在，物外牵肠向晚过。", 
            "总道绿阴容易换，凭君何处却愁魔？"
        ], 
        "title": "三月十一日独游龙华看桃花", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "当时岂意眼中人，逆旅相看老更亲。", 
            "苏子终成寄阳羡，荀卿犹自客春申。", 
            "溪山原在官宁腐，风雨愁来酒未醇。", 
            "他日寻思定何味，祇应馀味是艰辛。"
        ], 
        "title": "上海旅次酬顾五子朋（顾选得荆溪学官）", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "蚤岁矜狂各爱名，中年积愤欠忘情。", 
            "终怜流俗讥评浅，自觉文章得失轻。", 
            "万顷吴江容独秀，一垞扶海足躬耕。", 
            "残宵我亦成孤月，正要先生作启明。"
        ], 
        "title": "题张季直荷锄小照", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "宫中二圣自称欢，沧海归人感暮寒。", 
            "旅力既愆时竟失，风波垂定事犹难。", 
            "是非坐共微言绝，恢复终凭老眼看。", 
            "料得泪痕潸渍笔，卅年密记在《金銮》。"
        ], 
        "title": "暮寒（四月二十七日感事）", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "九日宣南昼闭门，幽花相对更无言。", 
            "残秋去国人如醉，晚照横窗雀自喧。", 
            "坐觉宫廷成怨府，仍愁江海有羁魂。", 
            "孤臣泪眼摩还暗，争忍登高望帝阍。"
        ], 
        "title": "九日虎坊桥新馆独坐偶成（前一日乞假得允）", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "江汉荡荡首重回，北书含泪湿初开。", 
            "忧天已分身将坠，感逝还期骨易灰。", 
            "阙下惊魂飘落日，车中残梦带奔雷。", 
            "吾侪未死才难尽，歌哭行看老更哀。"
        ], 
        "title": "汉口得严又陵书却寄", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "人日梅花空满枝，閒愁细雨总如丝。", 
            "临江官阁昼欲暝，隔岸楚山阴更宜。", 
            "逋客偶来能自放，翔鸥已下又何之？", 
            "凭栏可奈伤春目，不似江湖独往时。"
        ], 
        "title": "人日雨中", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "倦看江汉接天流，从子高歌醉一邱。", 
            "梅雪欲销犹点洒，湖波乍暖已胜舟。", 
            "琴因感遇声终歇，士有伤春泪不收。", 
            "坚约蹉跎更乘兴，中年存殁试回头。"
        ], 
        "title": "正月十六日梁星海约游琴台", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "跨城山势各依依，遥爱浮图插翠微。", 
            "桑麦欲成春过半，江湖长绕客安归？", 
            "其亡隐痛南公语，可去曾闻穆氏几。", 
            "莫倚高台看落日，论兵残泪向谁挥？"
        ], 
        "title": "洪山登南皮尚书阅兵台", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "牵怀何意意犹疑，楚水销魂似别离。", 
            "往事梦空春去后，高楼天远恨来时。", 
            "袖间缩手人将老，地下埋忧计已迟。", 
            "莫道一生无际遇，灵修瘦损记风仪。"
        ], 
        "title": "汉口春尽日北望有怀", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "莫道希文穷塞主，却教矍铄敌清贫。", 
            "垂天斗柄诸方见，入海江流半壁振。", 
            "忧患老来身自捍，须髯白尽气逾新。", 
            "閒鸥不为诗翁恋，浩荡烟波恐未驯。"
        ], 
        "title": "广雅尚书生日以诗为寿", 
        "type": "律诗", 
        "yun": "真"
    }, 
    {
        "author": "蒋信", 
        "era": "近现代", 
        "subtype": "七言律诗", 
        "text": [
            "却来海上过除夜，十载漂浮一客身。", 
            "形影幸余灯剑吊，梦魂只剩枕衾亲。", 
            "祭诗此例仍嫌俗，听镜无灵莫问神。", 
            "明岁春风吹草绿，声声爆竹触羁人。"
        ], 
        "title": "除夕", 
        "type": "律诗", 
        "yun": "真"
    }, 
    {
        "author": "蒋信", 
        "era": "近现代", 
        "subtype": "七言律诗", 
        "text": [
            "又从旧历话新年，霁日微云晓海天。", 
            "南北一家成组织，军民万劫解颠连。", 
            "看他应运兴龙虎，笑我忘机爱石泉。", 
            "镜里须眉犹健在，春风生怕听啼鹃。"
        ], 
        "title": "元旦", 
        "type": "律诗", 
        "yun": "先"
    }, 
    {
        "author": "蒋介石", 
        "era": "近现代", 
        "subtype": "七言绝句", 
        "text": [
            "亲率三千子弟兵，鸱鸮未靖此东征。", 
            "艰难革命成孤愤，挥剑长空涕泪横。"
        ], 
        "title": "常平站感吟一绝", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "沙陀独眼儿，初起势颇悍。", 
            "赴难虽有功，拒汴终不展。", 
            "局促居河东，四战岂长算。", 
            "契丹既背盟，幽州复中变。", 
            "爱女不能保，晋阳几输款。", 
            "徒知相斫尔，霸业去已远。", 
            "誉儿真暮气，三矢殊可悯。"
        ], 
        "title": "陈士可属赋李克用题字", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "相从追馀春，别近愿数见。", 
            "复此双栝下，谈谐接诸彦。", 
            "与君知渐深，片语辄称善。", 
            "未来孰能料，拭眼待千变。", 
            "吾谋适不用，坚壁勿浪战。", 
            "酒行言又发，何异弦上箭。"
        ], 
        "title": "赵尧生招集法源寺", 
        "type": "古风", 
        "yun": "霰"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "书生自言痴，抑之愈郁勃。", 
            "视贼如虫鼠，安能为少屈？", 
            "半岩在京师，戆直善面折。", 
            "曾梅各敬惮，琦赛被攻讦。", 
            "世乱归抱书，抵死终不辍。", 
            "三诗好风味，行楷尤可悦。", 
            "展卷暗伤嗟，古道恐遂灭。"
        ], 
        "title": "题邵位西手书与戴醇士曾涤生梅伯言三诗卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "处世有百艰，胜天惟一德。", 
            "移冬以作春，视此石上柏。", 
            "节母行至高，健顺实殊特。", 
            "孤嫠振门户，贻训资简策。", 
            "诸孤得其孝，母气禀自昔。", 
            "交游尽英彦，声誉竞推激。", 
            "韩苏赋此画，取义各有适。", 
            "子瞻称天命，终始介如石。", 
            "退之羡平地，枝干遂万尺。", 
            "坚贞母以之，苏论诚不易。", 
            "吾当诵韩诗，馀庆真所积。"
        ], 
        "title": "曾士元求题其母节孝刘太夫人柏石画册", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "党人倡仇满，屠戮及妇孺。", 
            "享国诚有毒，无辜彼何与。", 
            "淩弱而暴寡，不义我所恶。", 
            "独怪亿万心，亦有亿兆诅。", 
            "蒸民丧懿德，孰可以理喻？", 
            "夷齐独叩马，忤世良弗顾。"
        ], 
        "title": "续海藏楼杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "天下奇男子，惟有王保保。", 
            "平生惜此人，豪杰尽推倒。", 
            "谁能厉忠义，抗节誓不挠。", 
            "万人苟一心，群孽岂难扫。", 
            "丈夫纵失败，善死固有道。", 
            "首鼠深可憎，窟兔讵为狡？"
        ], 
        "title": "续海藏楼杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "君子尚不屈，尺蠖时求伸。", 
            "欲伸而暂屈，此义难喻人。", 
            "箕比行不同，所同在其仁。", 
            "不仁辞必屈，安能掩其真？", 
            "士穷见节义，颠倒非所闻。", 
            "向来谬扬抑，嚼舌吾何云。"
        ], 
        "title": "续海藏楼杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "官身有束缚，偾事非吾谋。", 
            "长沙获先去，一士天所留。", 
            "东华再阅月，兵气横穷秋。", 
            "悲风舍饭寺，独啸哀南州。", 
            "事急嗟无人，堪为朝廷羞。", 
            "泽生可共死，惜我非其俦。", 
            "举世轻忠义，苟全为高流。", 
            "谁能从重华，甘与鹿豕游。"
        ], 
        "title": "续海藏楼杂诗 其四", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "全家陷兵间，自意必离散。", 
            "登高望洞庭，方寸亦已乱。", 
            "大江接烽火，捲土纷惊窜。", 
            "儿垂得吾勇，挺身赴危难。", 
            "飘魂不成梦，噩耗丛万箭。", 
            "丁宁若死别，去去复何恋。", 
            "谁知能自拔，相见犹疑幻。", 
            "冥冥或使之，痛定从所愿。"
        ], 
        "title": "续海藏楼杂诗 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "楼前菊始花，楼上月又满。", 
            "填胸无底哀，花月空挂眼。", 
            "时事遽至斯，终身意未展。", 
            "奔车与覆舟，丘夷殆虚产。", 
            "行吟但袖手，生世苦已晚。", 
            "殊无阮籍狂，差似嵇康懒。"
        ], 
        "title": "续海藏楼杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "吾心有是非，诗书为之主。", 
            "中含古性情，乖戾了无取。", 
            "世风忽扬尘，吹我堕何所？", 
            "举头失日月，震耳剧雷雨。", 
            "营营魂不昧，耿耿意自许。", 
            "欲呼平生亲，顾笑反予侮。", 
            "高楼外无地，掩捲成独语。", 
            "云垂鬼神黑，知己幸有汝。"
        ], 
        "title": "续海藏楼杂诗 其七", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "之官而北上，留京而南归。", 
            "屈曲使投閒，天欤非人为。", 
            "功名与节义，时论方背驰。", 
            "名教已扫地，何人能维持？", 
            "指心许苍天，一老乃慭遗。", 
            "徐行万马中，舍我噫其谁？"
        ], 
        "title": "续海藏楼杂诗 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "避兵真偷生，亡国方忍死。", 
            "非徒无死所，留眼将有视。", 
            "君王何所慕，弃国如敝屣。", 
            "天倾地维绝，举世悖人理。", 
            "老夫今焉归，投彼虎与兕。", 
            "磨牙复吮血，大乱从此始。", 
            "嗟君抱忠义，阿世深所耻。", 
            "伤心生日诗，不啻以自诔。", 
            "歌哭老更哀，意气付逝水。", 
            "惟应奋史笔，文献徵宋杞。", 
            "恶名彼何成，千秋诛竖子。"
        ], 
        "title": "十二月二十五日鉴泉示生日诗", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "天意有所革，欲治必先乱。", 
            "黔首冥无知，驱之遂为幻。", 
            "贤达独违天，坚贞终不畔。", 
            "譬诸风雨晦，鸡鸣宁失旦。", 
            "狂愚方得时，明哲当自窜。", 
            "深居味此理，长歌白石烂。"
        ], 
        "title": "续杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "避世不见人，长望天与日。", 
            "天日彼何知，我意若有失。", 
            "人生似朝露，用意徒郁勃。", 
            "万形来入眼，闭目已自灭。", 
            "忌形未忘意，耿耿成内热。"
        ], 
        "title": "续杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "斯人非吾徒，闭户聊示绝。", 
            "纷纷稚且狂，为祸乃尔烈。", 
            "宗周何赫赫，竟为褒姒灭。", 
            "鹯獭实驱之，鱼雀彼何别。", 
            "老夫生不辰，坐视国被窃。", 
            "愿为伍胥眼，更向城门抉。", 
            "苟生诚可吊，囊底智未竭。", 
            "万一落吾手，犹得日月揭。", 
            "惟道援天下，就之有不屑。", 
            "放言自倾听，又用自怡悦。"
        ], 
        "title": "五十三岁生日放言", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "宴居何所念，一坐厉千劫。", 
            "半年不出户，世变方岌岌。", 
            "初不知有汉，魏晋亡愈急。", 
            "小园花事过，迸笋又戢戢。", 
            "绿深春已晚，惆怅风雨集。", 
            "客来或见唁，不语久于邑。", 
            "张君素相重，文字积慧叶。", 
            "染须事后生，愠色在眉睫。", 
            "彦回故名士，垂老乃被胁。", 
            "我曹宜深戒，晚节且孤立。"
        ], 
        "title": "张让三闻余不出枉视相唁且求作诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "入山恨不深，入林恨不密。", 
            "苟非达人者，此事殆难必。", 
            "去年在京师，恣意寻松栝。", 
            "一访仁慈寺，数过法源刹。", 
            "当时有所咏，出语极哀裂。", 
            "知音或先觉，果尔国不活。", 
            "吾曹当饿死，避世未为洁。", 
            "流离携短卷，俯仰愧明哲。", 
            "云间松层层，屋顶山齾齾。", 
            "世外多此境，不去定何说？", 
            "君今曷自题，遣意向幽绝。", 
            "梦中闻松涛，洒然解烦热。"
        ], 
        "title": "赵尧生侍御属题万松深处卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "京官称端四，节府推匋斋。", 
            "收藏甲天下，文采腾当时。", 
            "死忠诚得所，声价孰与齐？", 
            "平生辱见知，泣下视此题。"
        ], 
        "title": "金巩伯求题端午桥诗后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "闭目念家山，开眼顾已失。", 
            "谁言画非真，犹胜梦一瞥。", 
            "蜀山插天外，蜀士滞天末。", 
            "披图忽惊叫，还我旧岩穴。", 
            "林屋摹大痴，得意留此笔。", 
            "一朝君获之，松所见突兀。", 
            "居然得八九，注视神为夺。", 
            "重烦赵叟诗，说尽乡愁切。", 
            "中原正丧乱，骨肉殊存殁。", 
            "莫歌蜀道难，归思恐难遏。"
        ], 
        "title": "胡铁华求题大山松所画卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "久于南皮坐，习闻樊山名。", 
            "老矣始一见，赵璧真连城。", 
            "落笔必典赡，中年越峥嵘。", 
            "才人无不可，皎若日月明。", 
            "春华终不谢，一洗穷愁声。", 
            "南皮宿自负，通显足胜情。", 
            "达官兼名士，此秘谁敢轻。", 
            "晚节殊可哀，祈死如孤；", 
            "其诗始抑郁，反似忧生平。", 
            "吾疑卒不释，敢请樊山评。"
        ], 
        "title": "答樊云门冬雨剧谈之作 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "尝序伯严诗，持论辟清切。", 
            "自嫌误后生，流浪或失实。", 
            "君诗妙易解，经史气四溢。", 
            "诗中见其人，风趣乃隽绝。", 
            "浅语莫非深，天壤在毫末。", 
            "何须填难字，苦作酸生活。", 
            "会心可忘言，即此意已达。"
        ], 
        "title": "答樊云门冬雨剧谈之作 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "穷愁良易工，忧患宁爱好。", 
            "奋飞抉世网，结习犹烦恼。", 
            "午怡论诗骨，见谓饥不饱。", 
            "心知小潺湲，河海愧浩渺。", 
            "何期樊山老，闽荔喻益巧。", 
            "荔甘而诗涩，唐突天下姣。", 
            "庶几比谏果，回味得稍稍。", 
            "嗜涩转弃甘，攒眉应绝倒。"
        ], 
        "title": "答樊云门冬雨剧谈之作 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "贤者当辟世，其次乃辟地。", 
            "故山虽见招，居之殊不易。", 
            "看君展此图，中有经天泪。", 
            "终年不下榻，神往属天际。", 
            "别来值翻覆，未死幸相视。", 
            "当时谓必尔，果尔岂足异。", 
            "吾侪即山鬼，能知一岁事。", 
            "相携山之阿，风雨娱昼晦。"
        ], 
        "title": "沈子培属题山居图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "性情挟礼义，勃然在一发。", 
            "百世犹兴起，壮哉此贤匹。", 
            "君臣与夫妇，同尽意何决。", 
            "似含厌世旨，弃浊自成洁。", 
            "知君百战馀，视死远胜活。", 
            "功名出至哀，垂老郁劲烈。", 
            "苟非断脰举，殊负一腔血。", 
            "平生信诗书，助汝舍生热。", 
            "中原今何世，谁复识名节？", 
            "纲常既沦丧，廉耻遂澌灭。", 
            "闻风独酸鼻，感动为悽绝。", 
            "低回诵遗篇，梦魂逐豪杰。"
        ], 
        "title": "吊日本大将乃木希典诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "金陵往来二十年，梦落复成桥水边。", 
            "疏林丛竹隔水看，蒋山如屏当我前。", 
            "此园未成先造意，剪取溪水收云烟。", 
            "缚茅编篱极惨淡，口不能道心谓然。", 
            "眼前风景人未觉，引子入胜中有天。", 
            "来游何止千百辈，谁者领略真萧闲。", 
            "我去复来如燕子，濠堂无处寻巢痕。", 
            "喜君久为此园主，收拾世事归诗篇。", 
            "岂知兴亡一弹指，故国安在园空存。", 
            "君虽未归归亦得，但恐百感伤心魂。", 
            "图成哀歌予和汝，默数旧恨毋多言。"
        ], 
        "title": "题吴鉴泉鉴园图 有序", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "帅师次苍梧，未及酌冰井。", 
            "尝自比漫郎，戎旃亦踰岭。", 
            "君作漫泉亭，心若隐之冷。", 
            "相看真逸民，刻诗娱晚景。"
        ], 
        "title": "金溎生武祥属题所著书三种 其一 题《冰泉唱和集》", 
        "type": "古风", 
        "yun": "梗"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "纸城而铁人，壮哉刘防禦！", 
            "赤溪考铜鼓，作书表其墓。", 
            "邪说方弥天，势若蚩尤雾。", 
            "子书岂《春秋》，欲使乱贼惧。"
        ], 
        "title": "金溎生武祥属题所著书三种 其二 题《表忠录》", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "安节义不屈，自称王坚子。", 
            "战死非徒忠，孝者亦视此。", 
            "石公与金叟，吊古郁微旨。", 
            "名教既扫地，背义何所耻。"
        ], 
        "title": "金溎生武祥属题所著书三种 其三 题《思忠录》", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "亡国大夫诚可耻，避居海滨幸逃死。", 
            "本心未死有鬼神，纵抱遗经亦妄耳。", 
            "少年各欲立奇节，老大落魄乃至此。", 
            "苟活仍遭举世非，杜门犹被千夫指。", 
            "君诗博引到古人，身世略同定谁比。", 
            "彦回名德既不昌，何用长生贪久视。", 
            "幼安元亮或庶几，风雨鸡鸣见君子。"
        ], 
        "title": "答左笏卿并示介庵", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "崇祯定逆案，阁臣居其四。", 
            "生祠谁书碑，二水败以字。", 
            "其书颇精熟，实则有习气。", 
            "岂不劲且巧，所乏萧散味。", 
            "竖眉复怒目，俗笔在刻意。", 
            "对策列第三，立论却有致。", 
            "用人古不分，称职足为治。", 
            "君子与小人，强名乃多事。", 
            "人污言不废，此理未为悖。", 
            "朱君得此卷，喜看腾掷势。", 
            "缶庐亦许可，绝叹龙虎臂。", 
            "吾意独轻之，一说聊可备。", 
            "缶庐擅三绝，诗笔挟忠义。", 
            "莫持张比吴，逝者有馀愧。"
        ], 
        "title": "朱丙君求题张瑞图草书长卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "何时失路窜岩底，捲山怒涛龙欲起。", 
            "笔下风声来似水，道人胸中乃有此。", 
            "斑斑古苔含墨理，作鳞之而极可骇。", 
            "心知化石或未成，定有茯苓堪作饵。", 
            "尝观许遇画长松，半身埋云高不止。", 
            "峰颠隐隐动天籁，犹恨近前难逼视。", 
            "岂若此画任摩挲，坐卧时疑风入耳。"
        ], 
        "title": "苍虬阁观吴仲圭画松", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "剪霜蕤，拖绵绶，丛竹作清哢。", 
            "俊影分明，飞处绿阴动。", 
            "怪它年少羊欣，翩翩裙褶，好风韵、一时名重。", 
            "坐香宋。", 
            "怜卿一色冰翎，多应玉鸾种。", 
            "度叶穿枝，凉透雪衣梦。", 
            "有人粉絮奁边，素馨花外，约今夜、沈郎骑凤。"
        ], 
        "title": "祝英台近 白练", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "寄人檐下，才到黄昏便出。", 
            "秋蚊浓处绣窗黑。", 
            "弄影斜捎一瞥，一巢红日。", 
            "笑一世、如何见得。", 
            "万松崖洞，千岁如鸦翅白。", 
            "明砂还扫饷仙客。", 
            "春入香奁百福，团团双翼。", 
            "问鸟鼠，谁家一脉。"
        ], 
        "title": "凤凰阁 蝙蝠", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "生小珊瑚质。", 
            "倩影娇憨极。", 
            "已去还来，欲飞犹住，茜裙人侧。", 
            "倚身裁、款款不禁风，借榴花装饰。", 
            "画出轻无力。", 
            "巧托霞绡色。", 
            "赤凤身轻，红鸾样小，夕阳如织。", 
            "惹邻娃、认作绛河仙，问丹砂消息。"
        ], 
        "title": "红娘子 红蜻蜓", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "萧然风叶古时春。", 
            "来往阅行人。", 
            "垂瘿在颈，当年老马，磨痒瘢痕。", 
            "空心藓隙留蛇路，颓石倚山神。", 
            "黄茅店子，依然渡口，无恙花身。"
        ], 
        "title": "眼儿媚 道旁树", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "掀穿地壳。", 
            "此石何年斲。", 
            "莫是娲皇亲手握。", 
            "放出箨龙头角。", 
            "冶官苍翠无边。", 
            "古来驿路嘉犍。", 
            "认取苏仙风骨，空山支拄青天。"
        ], 
        "title": "清平乐 石笋，城西七十里", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "李唐笔。", 
            "千岁香严手迹。", 
            "何人考、年月姓名，惟有坚牢字千百。", 
            "宣南四立壁。", 
            "收得。", 
            "禅心一箧。", 
            "是杨云、宣统二年，手割敦煌万山色。", 
            "秋风满京国。", 
            "叹谏草无功，天黯南北。", 
            "伤心马角乌头白。", 
            "便水远山远，一声去也，燕云如梦万里隔。", 
            "剩身外经册。", 
            "荣德。", 
            "故山碧。", 
            "准白发头陀，身傍诸佛。", 
            "梵天花雨峨眉宅。", 
            "只甚日携手，卷中词客。", 
            "金光明字，月一片，照净室。"
        ], 
        "title": "兰陵王 题唐写金光明最胜王经坚牢地神品第十八卷子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "织篾如帆，纬萧作屋，半空撑住。", 
            "齐奴步障，输我北窗眠处。", 
            "坐全家、宛然绿阴，水香茉莉茶铛午。", 
            "卷斜阳半角，残经补课，寸心黄苦。", 
            "逃暑。", 
            "清风宇。", 
            "秪酒幔高楼，隔墙人误。", 
            "同心五綵，便有笙箫徐度。", 
            "敞凉宵、明月在天，鬓沾花影衣泫露。", 
            "话孤舟、梦落江南，脆打青荷雨。"
        ], 
        "title": "琐窗寒 凉篷", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "曝衣人小，曝书人老。", 
            "各送荔支红了。", 
            "算来一月过端阳，又小盒、蛛丝乞巧。", 
            "秋期尚早，佳期却到。", 
            "牛女自然知道。", 
            "历头天上不双行，止一度、银河怎好。"
        ], 
        "title": "鹊桥仙 旧历六月六日，新历七月七日也，戏赋", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "青奴扶正了，仗清节，擅专房。", 
            "喜入眼玲珑，回文织就，好梦相将。", 
            "温香。", 
            "有人到老，守冰肌、无分配冬郎。", 
            "簟展一家眷属，情根节节潇湘。", 
            "书床。", 
            "瘦并琴张。", 
            "高枕卧，北窗凉。", 
            "学碧玉回身，绿珠入抱，颠倒鸳鸯。", 
            "新妆。", 
            "小红慢妒，盼银河、一点没心肠。", 
            "岁岁从他薄倖，秋来惯撇秋娘。"
        ], 
        "title": "木兰花慢 竹夫人", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一盂花乳。", 
            "小厨净、玉纤自煮。", 
            "豆秸红处，绿阴泼庭午。", 
            "雪色糁云子，菜把新含风露。", 
            "片时香嫩琼酥，翠匙滑，佐瓜瓠。", 
            "滹沱夜渡。", 
            "者风味、时一领取。", 
            "野人清趣，笑冰雪中苦。", 
            "何须问丹鼎，此即淮南家务。", 
            "万一春卖蓝桥，乞作仙杵。"
        ], 
        "title": "清波引 豆粥", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "书影堆山，诗材劈雪，一房天亮。", 
            "玻璃六扇，坏了贫家色相。", 
            "选溪藤、薄于素纱，淡妆人坐秋光爽。", 
            "秪娇雏觑处，旋撕补，乱瘢如掌。", 
            "风幌。", 
            "月平初上。", 
            "印几幅方空，竹茎花样。", 
            "凉添冷布，还买千丝越网。", 
            "小蜂儿、钻了又钻，可怜来路将眼障。", 
            "配芦帘、帐子梅花，坐领西风响。"
        ], 
        "title": "琐窗寒 纸窗", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "香屑笼衣，苦蒿缚柱，担头不费多钱。", 
            "小窗天黑，飞响作雷颠。", 
            "薰取氛氲一室，螉螉泣、细管残弦。", 
            "纱幮小，法云浓处，清净坐诸天。", 
            "亭边。", 
            "池草合，平头奴子，摇扇无眠。", 
            "盼秋风不到，夜月如年。", 
            "那用银荷袅篆，便贫家、梦也成仙。", 
            "篝灯畔、一群宵小，功德扫狼烟。"
        ], 
        "title": "满庭芳 蚊烟", 
        "type": "词", 
        "yun": "先"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "䆉稏吹香，音书隔月，孺人稚子安否。", 
            "校尉摸金，将军负腹，风卷乱鸦飞去。", 
            "小小春灯影，偏幻出、梨园几部。", 
            "不应韵事唐宫，一枰猧局终古。", 
            "弹尽哀弦何补。", 
            "将破子家山，琴换珠柱。", 
            "憎命文章，腐儒天地，谁把草堂赀助。", 
            "且载花潭酒，作生日、荷花红处。", 
            "转眼西风，笠头吹上秋雨。"
        ], 
        "title": "探春 问休庵消息", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "三清一梦隔，但说西京双鬓白。", 
            "回念蓬莱缥碧。", 
            "送春夜漏声，璇霄风色。", 
            "卿云故国。", 
            "擅玉堂、天上词笔。", 
            "群仙会、八方使节，搢笏玉皇侧。", 
            "凄绝。", 
            "镜中人集，认锦水、铜驼巷陌。", 
            "临江还少废宅。", 
            "剩托鱼陂，送老禅伯，九秋悲也得。", 
            "胜万古消愁示疾。", 
            "贞元影、不祥同祓，唤取五云客。"
        ], 
        "title": "霓裳中序第一 清时官翰林院在成都者，群出宋前辈芸子后，八月摄影，命曰《五云秋禊图》", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "银灰线。", 
            "乍出水、一碗香云漩。", 
            "条条小榨抽丝，红撒椒痕星点。", 
            "春山细笋，纤玉手、并刀截千片。", 
            "笑仙人、好煮青精，上清无此嘉馔。", 
            "回念碎白娇红，花开候、山城四野都遍。", 
            "儗学农家勤收拾，何处聘蛮姬主爨。", 
            "成都市、今提酒榼，好风味，长寻福建馆。", 
            "准坡仙、茗例佳人，二乔名字亲唤。"
        ], 
        "title": "尉迟杯 以荞为千丝汤饼，成都治之最精，顾无表微者，赋之诒好事者品焉", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋水为神，春冰托月，藉君还我青眼。", 
            "半世流光，何止阅人千万。", 
            "插双鬓，软衬珊枝，绣小盒，细盘金线。", 
            "书卷。", 
            "逗心光夜夜，红檠一点。", 
            "老去晶窠恨浅。", 
            "叹春梦无痕，恒河都换。", 
            "五色云华，别罩桃花人面。", 
            "尚欧式眼界翻新，幻海市镜清犹远。", 
            "衰晚。", 
            "仗泪痕遮住，玻璃两片。"
        ], 
        "title": "月华清 眼镜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "若有人兮，把秋魂化出，瑶姬前世。", 
            "风影露华，依然淡妆如此。", 
            "惺惺自惜惺惺，为谁渍盈盈珠泪。", 
            "相思未相逢，便滴晶奁成水。", 
            "红韵对君洗。", 
            "恁铅华断了，藐姑心事。", 
            "欲叩素娥清净，送它何地。", 
            "凉宵试拂银筝，定唱入雪儿歌里。", 
            "仙子。", 
            "月明中碧城十二。"
        ], 
        "title": "惜秋华 白秋海棠", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "小红犹小。", 
            "甚脉脉芳心便好。", 
            "费多少鲛绡浓泪，化出灵芸风貌，倚新妆何事含愁，嫣然名里鸾星照。", 
            "问怨叶分娇，圆樱淡点，那个秋娘能肖。", 
            "曾记欲仙姑水，香艳处，胭脂难扫。", 
            "绛河三世影，娟娟风蝶，茜痕还认裙腰抱。", 
            "玉奴微笑。", 
            "似前宵画烛窥人，一枕酡颜俏。", 
            "心心结子，脸上春潮动了。"
        ], 
        "title": "薄倖 八十松风馆海棠最胜，吟者多尚白，盖标其好之清也，余有讥焉。补红秋海棠词", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "翠奁露叶，泛一溜娇波，别样清绝。", 
            "细领淡香，人与春山如活。", 
            "似花却是非花，昵昵小名双叠。", 
            "裁照影，文君镜中，令我消渴。", 
            "思君上海时节。", 
            "定梦里樵青，颦态能说。", 
            "惯了玉川，消受一弯新月。", 
            "有人又点轻螺，滴滴绛唇亲接。", 
            "春味好，瓯边试描两撇。"
        ], 
        "title": "露华 黛黛花，吴淞茗也，青城石室约赋", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "片碣青山传万古。", 
            "断送一条归路。", 
            "魂兮鉴否。", 
            "是前朝墓。", 
            "卅年来，君家事，久非故。", 
            "破屋围书坐，留老父。", 
            "乱草冷秋阴，傍慈母。", 
            "第一嘉州，历劫伤心处。", 
            "记九峰云、乌尤雨。", 
            "海棠香国，好风日，吟烟渡。", 
            "几何时，沧桑影，幻朝暮。", 
            "留我作孤臣，悲杜宇。", 
            "月夜锦城东，白杨树。"
        ], 
        "title": "迷神引 题胡高甫墓石", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "凉蝉乍惊倦枕，黯年时绮绪。", 
            "闹红晚柔橹凌波，酒消随分归去。", 
            "度轻暝娇云罨画，林阴宛宛蘅皋路。", 
            "隔花深，谁最多情，玉容知否。", 
            "明镜奁漪，绛浅翠婉，感芳期迅羽。", 
            "尽柳枝犹系斑骓，怨曲吹断金缕。", 
            "话春愁红襟旧垒，几消受落花风雨。", 
            "更何堪昨梦重寻，旧移尊处。", 
            "衣香脸色，粉怨珠啼，画中自媚妩。", 
            "甚侧帽汝南心事，箧稿珍重，解佩谁要，伫琴嫞抚。", 
            "寒蝉照彻，征鸿过尽，玉珰缄札无消息，戛帘钩万一西风妒。", 
            "秋心暗警，凭渠碧藕玲珑，误人可奈弦柱。", 
            "窥妆影事，记曲闲情，剩去尘凝伫。", 
            "漫省忆无边香色，似水年华，鬓影低回，棹歌容与。", 
            "微波脉断，遥山眉样，入时深浅莫更问，早红衣零落鸳鸯浦。", 
            "凭阑点检相思，凤纸题残，坠欢嫞絮。"
        ], 
        "title": "莺啼序 红芳倦晚，结想难胜，托意行吟，聊申幽愫", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梨梦寒边，拂阑干垂杨已抽金缕。", 
            "蝶粉晒黄，鹃血啼红，并作一春辛苦。", 
            "玉容生怕菱花瘦，莫更斗远山眉妩。", 
            "系骢倦，花深路曲。", 
            "昔游曾误。", 
            "点检兰骚怨楚。", 
            "销炷鼎猊熏，炙簧莺语。", 
            "寸碧暮云，万种闲愁，付与薄醪能否。", 
            "旧垂帘处尘香减，便玉致花嫣谁主。", 
            "伫娥月黄昏慰情暂许。"
        ], 
        "title": "花心动", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "清尊畔，著意惜娉婷。", 
            "相对黯兰檠。", 
            "绮愁啼宇难消泪，芳期恋蝶若为情。", 
            "夜深沉，寒料峭，梦零星。", 
            "宽带眼、暗惊腰瘦损。", 
            "孤镜约、最怜眉浅晕。", 
            "思往事、更无凭。", 
            "猊炉已忍余香烬，凤杯聊自浊醪倾。", 
            "片时欢，无限恨，付盈盈。"
        ], 
        "title": "最高楼", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "愁损韶光。", 
            "倚明媚萼绿新妆。", 
            "天涯怨别，鬓丝几换吴霜。", 
            "碧玉阑干十二，堕云英尘世，须为裴航。", 
            "思量。", 
            "云屏娇回首梦长。", 
            "点检乌丝趁拍，倚兰苕珠玉，名字端相。", 
            "镜约三生，道相思，刻骨寻常。", 
            "归鸿瑶珰难托，便真个蓬山不度，已忍情芳。", 
            "拊清怨，伫焦桐娥月淡黄。"
        ], 
        "title": "玲珑玉 次公索赋玲珑词", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "客里倦怀，愁边芳序，欢娱随分深浅。", 
            "玉台珍重意，瘦损寻香伴。", 
            "浓熏夜深妒暖。", 
            "更无端露华凄泫。", 
            "罨恨帘疏，殢晴弦润，和梦付肠断。", 
            "西山尚回青眼。", 
            "凭修眉一抹，凝翠奴怨。", 
            "玉容应似旧，认取菱花畔。", 
            "鬘天见说兰因在，便休负月明庭院。", 
            "迟娩婉。", 
            "碧云共画帘俱远。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠苔铺绣，著意侵书馆。", 
            "梅雨润琴丝，近画槛斜阳零乱。", 
            "碧云惆怅，尊酒旧高阳，花似锦，日如年，愁个眉山远。", 
            "垂杨千缕，已忍黄金换。", 
            "婉娩惜芳期，问绿到天涯谁绾。", 
            "抛书倦枕，飞梦驻瑶京，歌舞地，禊觞边，事往堪肠断。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "寒渐天涯带落晖。", 
            "西风荻雪欲成堆。", 
            "故园乔木无多好，却傍闲鸥宿钓矶。", 
            "心事杳，梦云低。", 
            "仙源粉本浅深宜。", 
            "情怀不尽人人字，诗笔无声圣得知。"
        ], 
        "title": "鹧鸪天 湖帆属题赵令穰水村图临本", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花期容易换。", 
            "倩琼枝娉婷，驻春明粲。", 
            "笑里传觞，有旧家公子，赏心游宴。", 
            "拍按红牙，袅一曲珠歌宛转。", 
            "此际消魂，云殢雕梁，麝温银管。", 
            "消受芙蓉妙面。", 
            "共香雾帘栊，妍风亭院。", 
            "点检乌丝，更杜郎薄倖，负他莺燕。", 
            "漫倚柔条，须博取珍丛青眼。", 
            "著意罗衣初试，苔痕翠浅。"
        ], 
        "title": "三姝媚", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "水佩烟疏，冰簪梦阔，望极湘皋仙路。", 
            "绰约凌波，玉映国香新谱。", 
            "熏翠被遥夜知寒，窥黄额夕阳无数。", 
            "凭娉婷月下风前，素娥临镜莫相妒。", 
            "倾城标韵绝世，矾弟梅兄，记省涪皤诗句。", 
            "对影瑶姬，珍重茜窗风雨。", 
            "伫明珰几挹清尘，剪深镫共论幽愫，向芳时培养灵根，愿为文石否。"
        ], 
        "title": "绮罗香 水仙", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "丝雨弄晴寒尚峭。", 
            "燕子呢喃，说与春迟早。", 
            "依约含苞娇杏小。", 
            "红情已妒新妆巧。", 
            "才玩赪鳞浮碧藻。", 
            "尺素难传，翻被多情恼。", 
            "见说春光晴最好。", 
            "无端惆怅啼莺晓。"
        ], 
        "title": "蝶恋花 和六一词 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "廉纤雨作消寒阵。", 
            "百宝阑前，已茁兰芽嫩。", 
            "殢酒花扶人易困。", 
            "脸霞渐渐红生晕。", 
            "弦柱华年催转瞬。", 
            "付与瞢腾，无复前方寸。", 
            "醉眼天涯迷远近。", 
            "番风输与相思信。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玉梅犹似年时绽。", 
            "娥月多情，来傍花阴转。", 
            "粉蕊琼枝齐照眼。", 
            "妍风刬地香云乱。", 
            "倦理秦筝银甲缓。", 
            "愁到而今，一任花深浅。", 
            "梦里不知魂欲断。", 
            "红裳翠羽分明见。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一抹粉云生碧栋。", 
            "拂槛风柔，想见帘波动。", 
            "嫞理残妆鬟翠重。", 
            "不成春睡和衣拥。", 
            "罗胜合欢钗亸凤。", 
            "商略眉图，犹记菱花共。", 
            "迟日茜窗残月弄。", 
            "流光消得年时梦。"
        ], 
        "title": "蝶恋花 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "斜空珠帘风荡漾。", 
            "燕燕衔泥，辛苦频来往。", 
            "著意纤纤金缕放。", 
            "腰肢似汝堪惆怅。", 
            "倦拂云屏翻翠浪。", 
            "一角屏山，花路空相向。", 
            "看取游丝萦画幌。", 
            "愁痕恰到眉梢上。"
        ], 
        "title": "蝶恋花 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "帘外斜阳低碧树。", 
            "帘底炉熏，销尽沈馢缕。", 
            "缕缕丝丝萦雁柱。", 
            "东风恰向天涯去。", 
            "分付残花帘坠絮。", 
            "休向池塘，点点和烟雨。", 
            "氵皺尽文漪谁共语。", 
            "杜鹃啼到花深处。"
        ], 
        "title": "蝶恋花 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "彷佛青溪邀笛步。", 
            "满目烟芜，空袅晴丝暮。", 
            "大好韶光留客住。", 
            "更从何处寻春去。", 
            "云外片帆轻不度。", 
            "已忍年时，携手临歧语。", 
            "问讯垂杨无意绪。", 
            "年年绿遍啼莺处。"
        ], 
        "title": "蝶恋花 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玉树交柯栖乳燕。", 
            "尽意呢喃，钩起情撩乱。", 
            "山远眉长人不见。", 
            "梨云梦冷闲庭院。", 
            "镇日思量千百遍。", 
            "已拌春深，瘦损如花面。", 
            "倦倚阑干多别怨。", 
            "音书也似回肠断。"
        ], 
        "title": "蝶恋花 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "燕燕留春春未许。", 
            "九十韶光，能几番风数。", 
            "拾翠归来惆怅处。", 
            "将离开到长亭路。", 
            "寂寞空庭烟景暮。", 
            "花卜归期，花肯留人住。", 
            "写遍吴笺无好语。", 
            "柳绵更被风吹去。"
        ], 
        "title": "蝶恋花 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "记得青墩牵画舫。", 
            "春水情深，芳约横塘上。", 
            "风暖日斜翻翠浪。", 
            "乱红著意随双桨。", 
            "巧啭莺吭回踏唱。", 
            "剪绿裁红，骅骝纷相向。", 
            "玉斝莫辞斟碧酿。", 
            "此情休待成惆怅。"
        ], 
        "title": "蝶恋花 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "画槛临春杨柳畔。", 
            "倚立凝情，亸袖双金钏。", 
            "隐约眉颦呈粉面。", 
            "谁知此际情深浅。", 
            "开到荼蘼春又晚。", 
            "绣线琴丝，算是茸窗伴。", 
            "梦里蓬山知近远。", 
            "柔情似水浑无岸。"
        ], 
        "title": "蝶恋花 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠罨菱花花叠浪。", 
            "接叶交柯，弄影妆台上。", 
            "更帖花钿迟一向。", 
            "眉痕欲斗山鬟样。", 
            "道是缃桃犹未放。", 
            "强起临鸾，著意生惆怅。", 
            "得似玉奁春荡漾。", 
            "婵娟千里曾相望。"
        ], 
        "title": "蝶恋花 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "向晓帘栊寒未歇。", 
            "宝鸭浓熏，消得情深切。", 
            "残角疏砧都听彻。", 
            "梦回苦忆年时别。", 
            "玉漏三商肠百结。", 
            "拌醉和衣，随分孤芬节。", 
            "万绪千愁谁与说。", 
            "照人犹有西楼月。"
        ], 
        "title": "蝶恋花 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳拂横塘金缕细。", 
            "刬地蘼芜，春已无边际。", 
            "写入屏山图画里。", 
            "妍秾得似人中意。", 
            "载榼归来扶浅醉。", 
            "蝶趁蜂随，珍重余情味。", 
            "倒尽金尊君莫悔。", 
            "有花无酒真憔悴。"
        ], 
        "title": "蝶恋花 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绿袖翾翩回绮宴。", 
            "画烛摇红，映掩新妆面。", 
            "粉簌行云珠一串。", 
            "媚香飞越流霞盏。", 
            "何事新声生别怨。", 
            "纵赋同心，聚了还愁散。", 
            "寒到被池惊梦惯。", 
            "也须怜人肠断。"
        ], 
        "title": "蝶恋花 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "偻指花风知别久。", 
            "检点腰围，非复年时旧。", 
            "记得长亭斟别酒。", 
            "一春已拌思君瘦。", 
            "碧映帘栊新舞柳。", 
            "深浅情怀，随分年年有。", 
            "泪墨千行携满袖。", 
            "回环不尽书成后。"
        ], 
        "title": "蝶恋花 其十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "软绣大堤春满目。", 
            "堤上游丝，舞絮纷相逐。", 
            "俊侣联镳催辘辘。", 
            "朱轮碾地蘼芜绿。", 
            "未许骢嘶归太促。", 
            "宛款啼莺，花外商量足。", 
            "十里芳郊程断续。", 
            "高楼唱彻吴娘曲。"
        ], 
        "title": "蝶恋花 其十七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "互水曲回阑朱字亚。", 
            "阑外遥山，掩映斜阳下。", 
            "飞羽传觞犹未罢。", 
            "新蟾已向林梢挂。", 
            "眼底韶光难暂舍。", 
            "烟景清和，远近都宜画。", 
            "莫遣柳绵飞尽也。", 
            "东风门巷乌衣谢。"
        ], 
        "title": "蝶恋花 其十八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "燕燕衔泥芳径去。", 
            "尽意蹁跹，不管春迟暮。", 
            "辛苦天涯芳草路。", 
            "绿梅已换缃桃树。", 
            "藻井呢喃千万语。", 
            "伫尽斜阳，有识人愁否。", 
            "苦恨香泥粘弱絮。", 
            "絮飞前度经行处。"
        ], 
        "title": "蝶恋花 其十九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "晴日帘栊风细细。", 
            "嚼玉吹香，更惜红英坠。", 
            "香篆茶声撩午睡。", 
            "醒来闲倚鸳鸯被。", 
            "契阔情怀经岁岁。", 
            "鱼雁无凭，多事征邮违。", 
            "莫道相思无可寄。", 
            "襟痕看取伤离泪。"
        ], 
        "title": "蝶恋花 其二十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "杏雨新晴春婉娩。", 
            "柳外高楼，楼外花深浅。", 
            "又是蔷薇香一院。", 
            "如何春在人难见。", 
            "云影迷离花影乱。", 
            "极目遥天，不到江南岸。", 
            "廿四番风容易换。", 
            "天涯付与骢嘶断。"
        ], 
        "title": "蝶恋花 其二十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "乍暖还寒春意早。", 
            "载榼寻芳，香径啼莺小。", 
            "万一流光轻负了。", 
            "少年能否年年少。", 
            "不解酬春应自笑。", 
            "飞絮飞花，犹有晴丝绕。", 
            "未必蓬山无梦到。", 
            "逢花且拌新刍倒。"
        ], 
        "title": "蝶恋花 其二十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "笃耨烧残夜渐深。", 
            "流苏掩映月三更。", 
            "梦魂已拌红芗稳，却为惊回放曲琼。", 
            "消绮恨，负深盟。", 
            "蓬山万里一程程。", 
            "釭花早似双红豆，不分今宵最有情。"
        ], 
        "title": "思嘉客 梦中得曲琼句，为足成之", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "残笺蠹简。", 
            "剩几许绮怀，春痕天远。", 
            "漕韵琼窗，笛里家山分明见。", 
            "缥缃情味金荃艳。", 
            "须不负承平丝管。", 
            "最疏狂处，浮名换尽，翠坊幽怨。", 
            "无限絮萍梦杳，更谁忍，记曲画屏葱倩。", 
            "弟子渭城，朝士贞元，襟尘黯。", 
            "斜阳莫惜相逢晚。", 
            "便葵麦旗亭青遍。", 
            "断肠分付幺弦，曲中细按。"
        ], 
        "title": "绛都春 李释戡属题校补罗瘿公遗著菊部丛谈", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "奁镜俛澄漪，拂生绡想见绿窗晴晓。", 
            "须不负年芳，东风暖一径残英嫞扫。", 
            "碧堤天远，棹歌清绝鸣榔小。", 
            "酬遍流莺吟断续，都付箧中诗草。", 
            "幽栖高致谁如，数信美溪山，遐盟未了。", 
            "笺纸浣桃花，封题处，为问几生修到。", 
            "承平事渺。", 
            "古尘空罨余情悄，玉轴芸香珍重处，拚取梦余春少。"
        ], 
        "title": "南浦 题药农兄去非草堂所藏春水居图卷，用玉田原韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "轴帘霜紧，刬石烟疏，望中生怕秋色。", 
            "老柳斜阳，向院落层阴如织。", 
            "雁际云遥，桑边鬓减，不辞轻掷。", 
            "嫩琼钩静掩，绿绮长闲，金井外，无消息。", 
            "清魂楚些难招，剩黄花素水，为酹寒碧。", 
            "点检西风，行吟路旧游应识。", 
            "似深浅修眉画里。", 
            "残碣空山忍谁忆。", 
            "寸蜡消磨，天涯憔悴，凭阑愁绝。"
        ], 
        "title": "梦横塘 丙寅九日得蕙风师闺中归榇道场山讯", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "碧笺疏艳尘。", 
            "掩瑶华晕墨犹春。", 
            "珠繻影畔，年时谁比腰身。", 
            "柳阴阴几许，伫凤楼花暖玉精神。", 
            "妒彻寒鸦，昭阳殿里星辰。", 
            "青山片霎，换楚宫金剑翠珉。", 
            "窥帘旧时蛾月秋老麒麟。", 
            "落尽棠梨雨，便断瓴残字付奇珍。", 
            "幽赏毡椎，消摩挲梦冷猊熏。"
        ], 
        "title": "遥天奉翠华引 湖帆属题所藏董美人墓志", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "盘空振翮。海天无情天一碧。", 
            "约略巉岩。得似钗梁藻井前。", 
            "投林倦矣。睥睨西风应作计。", 
            "写入丹青。息溟图南意不胜。"
        ], 
        "title": "减字木兰花 金陶陶女士属题所绘海燕图轴", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "鼎足螭盘，钗头凤衍。", 
            "劫残文物惊心眼。", 
            "旧家俊赏数承平，吟边刻画开芸简。", 
            "小字泥金，轻红芝茜。", 
            "效珍珊网簪毫遍。", 
            "聚头怀袖更相思，古尘应共芳风软。"
        ], 
        "title": "踏莎行 陈淮生属题手制集古刻印扇叶", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "迢递人天第几回。", 
            "小屏诗梦付残灰。", 
            "一生心事付吟梅。", 
            "断札不堪歌泪墨，新词忍与泛金罍。", 
            "兰荃风味共低回。"
        ], 
        "title": "减字浣溪沙 又韩属题蕙风师修梅清课手稿遗墨 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "丽唱清平廿一章。", 
            "当筵谁更少年狂。", 
            "宝骢嘶陌细尘香。", 
            "何处啼春寻怨宇，几曾系柳更斜阳。", 
            "素云黄鹤费商量。"
        ], 
        "title": "减字浣溪沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绕郭延秋晚。", 
            "一骑寻幽，俊赏矜池馆。", 
            "西风应未惯。", 
            "疏帘外，嫞扫黛痕深浅。", 
            "许著倦吟身，早客梦无端识遍。", 
            "尽消凝乌丝秀句，玉泉金盏。", 
            "宜春绚海年年，翠葆红缨，几度共离苑。", 
            "韶光长在眼。", 
            "五云驻，得拟蓬壶葱茜。", 
            "莫遣赌棋疏，伴劫外沧桑轻换。", 
            "待与拂萝穿径，寸心尘远。"
        ], 
        "title": "龙山会 卓君庸营精舍玉泉山下，榜曰自青榭。属赋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "风雪渐关河，问岁华匆匆底事归去。", 
            "策马向斜阳，烟芜外，高柳送人无绪。", 
            "仙蓬满眼，梦魂欲乞云边住。", 
            "好春未许。", 
            "空检点征途，雁程催度。", 
            "西山畹晚留痕，尚一抹修眉，窥帘凝伫。", 
            "作计贳清欢，丹青笔，从此小屏风路。", 
            "愁宽带眼，断无佳句偿幽趣。", 
            "自惊倦羽。", 
            "消日暮城南，缁衣尘土。"
        ], 
        "title": "南浦 将去燕台，赋此留别", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "江上青山换两朝，打头红叶晚萧萧。", 
            "君看阮籍伤心处，各有行人路一条。"
        ], 
        "title": "歧路", 
        "type": "绝句", 
        "yun": "萧"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "金碧崖前麦垄斜，县南春色酒人家。", 
            "东风不管前朝梦，西直门边看柳花。"
        ], 
        "title": "溪柳", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "废台文献久无徵，宋代题诗屋几层。", 
            "冷眼看穿司马氏，山中一啸即孙登。"
        ], 
        "title": "啸台", 
        "type": "绝句", 
        "yun": "蒸"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "高士从来占水涯，大都有志在鱼虾。", 
            "妙于司马家儿世，春水能寻一洞花。"
        ], 
        "title": "桃源图", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "劝进才名一代臣，当涂典午局翻新。", 
            "老来却向穷途哭，泪点如何不择人。"
        ], 
        "title": "无题六首（选二） 其一", 
        "type": "绝句", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "泪竹斑斑掩洞庭，夜深银甲响丁丁。", 
            "文章不是遮羞物，一派青山野史亭。"
        ], 
        "title": "无题六首（选二） 其二", 
        "type": "绝句", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "白发城居久闭关，偶思县北点苍颜。", 
            "党人自是天生与，请看飞扬跋扈山。"
        ], 
        "title": "北山", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "石路田蛙吠稻中，疏林过雨夕阳红。", 
            "前村记向山坳转，一树榕阴坐社公。"
        ], 
        "title": "石路", 
        "type": "绝句", 
        "yun": "东"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "小船泊处竹阴浓，乱后荒庵不打钟。", 
            "坐爱隔江鸥数点，带来山势极从容。"
        ], 
        "title": "野泊", 
        "type": "绝句", 
        "yun": "冬"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "不成村落夕阳边，蚕豆花开石阪田。", 
            "山后有溪从竹入，却随流水到山前。"
        ], 
        "title": "山行二首 其一", 
        "type": "绝句", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "乡场如叶客如蚕，老树通巢鹊两三。", 
            "今夜定知荣县雨，一天浓墨抹东南。"
        ], 
        "title": "山行二首 其二", 
        "type": "绝句", 
        "yun": "覃"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "不见涪翁借景亭，小山点点隔江青。", 
            "古今同此玻璃味，手汲空江夜堕星。"
        ], 
        "title": "青神", 
        "type": "绝句", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "劳燕生涯本不齐，行人明日碧云西。", 
            "艰难万里关山路，浅草何能衬马蹄。"
        ], 
        "title": "拟行", 
        "type": "绝句", 
        "yun": "齐"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "十里山程旧识稀，天牛唤雨牧童归。", 
            "鹊巢两两青杠树，知是谁家白版扉。"
        ], 
        "title": "十二月赴成都纪行杂诗八首（选二） 其一", 
        "type": "绝句", 
        "yun": "微"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "老林口外野人家，小店黄茅不煮茶。", 
            "偿得春行山路苦，一程红雨杜鹃花。"
        ], 
        "title": "十二月赴成都纪行杂诗八首（选二） 其二", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "金刚台下绝飞鹰，一斧从天劈万层。", 
            "崖半不知何路下，蚁行红叶两三僧。"
        ], 
        "title": "光明崖", 
        "type": "绝句", 
        "yun": "蒸"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "路似腰绳缒太清，蜗黏苔壁屋三楹。", 
            "人从之字盘空下，流水声中大蟹行。"
        ], 
        "title": "下山", 
        "type": "绝句", 
        "yun": "庚"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "昔有枯槎卧涧长，试探头尾入林荒。", 
            "老樵一斧苔瘢血，大蟒横身晒石梁。"
        ], 
        "title": "洪椿涧中", 
        "type": "绝句", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "一榻风凉爱竹间，蜻蜓作市往仍还。", 
            "片时吹过鸦边雨，绿遍桥西没骨山。"
        ], 
        "title": "乡居四首（选一）", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "翠笔淩霄玉女鬟，画来浑不似人间。", 
            "自从一踏长安路，断送柴门马远山。"
        ], 
        "title": "题画二首（选一）", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "浪传青海是龙孙，蹴得风沙入国门。", 
            "闲坐树阴谈汉晋，孙登过了又孙恩。"
        ], 
        "title": "马戏", 
        "type": "绝句", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "荒年无食不堪听，冷彻牛衣卧不成。", 
            "夜半忍闻淹女计，祝他来世富家生。"
        ], 
        "title": "荒年", 
        "type": "绝句", 
        "yun": "庚"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "蠢尔来苏望苦深，今年扫地不留针。", 
            "全家灭尽糠头火，谁解将军五夜心。"
        ], 
        "title": "贫家", 
        "type": "绝句", 
        "yun": "侵"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "知非无路上，山意示人难。", 
            "势似崩云动，名从怖鸽盘。", 
            "远声传涧水，空影出林幡。", 
            "一杖行吾意，苍天作玉寒。"
        ], 
        "title": "钻天坡", 
        "type": "律诗", 
        "yun": null
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "兹山横地脊，一白界天光。", 
            "雪外知何国，峰尖划彼苍。", 
            "遗编探博望，循路认巴塘。", 
            "日落无人处，黄金镀大荒。"
        ], 
        "title": "绝顶望雪山", 
        "type": "律诗", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "芦叶忽惊风，鱼龙撼梦中。", 
            "月球应吸地，海水欲浮空。", 
            "终古浔阳断，遗民汐社穷。", 
            "军声同世路，并入伍胥雄。"
        ], 
        "title": "夜潮", 
        "type": "律诗", 
        "yun": "东"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "明月几时有，黄州无此哀。", 
            "已沉天阙尽，谁放桂花开。", 
            "病鹤丁令怨，秋蛩子夜才。", 
            "山河大地影，一片海潮来。"
        ], 
        "title": "中秋", 
        "type": "律诗", 
        "yun": "灰"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "杳杳南朝寺，苍苍北固楼。", 
            "潮声如梦里，水调换歌头。", 
            "有扇难为月，无天可寄愁。", 
            "谁传七日记，灯火唱扬州。"
        ], 
        "title": "北固楼", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "一塔见嘉州，铜江水合流。", 
            "好山似神女，明镜照乌尤。", 
            "渡远人争市，天空雁入秋。", 
            "西风渔唱晚，黄叶夕阳楼。"
        ], 
        "title": "自峨眉归望乌尤", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "老泪书难断，全家夜举哀。", 
            "一棺三日隔，同穴百年来。", 
            "病势心犹悸，禅关路早开。", 
            "虚为皋复礼，无梦寄瑶台。"
        ], 
        "title": "悼亡诗三十首（选三） 其一", 
        "type": "律诗", 
        "yun": "灰"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "一梦风吹过，朝昏空影堂。", 
            "不眠欹永昼，加病记重阳。", 
            "忽忽疑君在，悠悠去日长。", 
            "燕山五千里，春雁正还乡。"
        ], 
        "title": "悼亡诗三十首（选三） 其二", 
        "type": "律诗", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "去国五千里，同心二十年。", 
            "可堪垂老别，虚冀再生缘。", 
            "世难经铜马，春山哭杜鹃。", 
            "花朝第一泪，人异月华圆。"
        ], 
        "title": "悼亡诗三十首（选三） 其三", 
        "type": "律诗", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "青山责前约，计别十三年。", 
            "楚客今番瘦，松牌旧句悬。", 
            "馀生换天地，万古一山川。", 
            "瀑作双虹影，林梢落自然。"
        ], 
        "title": "清音阁二首（选一）", 
        "type": "律诗", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "依依苦吟处，红叶十三秋。", 
            "白雪明荒服，青山补寺楼。", 
            "地高随路转，僧老话乡愁。", 
            "次第千峰出，云窠是雅州。"
        ], 
        "title": "由息心所上山", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "开辟夜不尽，苍苍华藏秋。", 
            "中天一明月，万古此高楼。", 
            "呼吸通星界，华夷判地球。", 
            "雪山五万里，栏外是神州。"
        ], 
        "title": "千佛顶", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "五言律诗", 
        "text": [
            "赤日回山气，云中现玉盘。", 
            "峨眉最高顶，五色晕成团。", 
            "佛力窥银海，天容界铁栏。", 
            "白毫吹更作，鹏背试风寒。"
        ], 
        "title": "佛光", 
        "type": "律诗", 
        "yun": "寒"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "万家灯火气如虹，水势西回复折东。", 
            "重镇天开巴子国，大城山压禹王宫。", 
            "楼台市气笙歌外，朝暮江声鼓角中。", 
            "自古全川财富地，津亭红烛醉春风。"
        ], 
        "title": "重庆", 
        "type": "律诗", 
        "yun": "东"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "白日青天楚望开，船头人坐九成台。", 
            "大轮激水长鲸动，乱树排山万马来。", 
            "辟路全球凭力取，考工吾国失心裁。", 
            "渡汾望海轰今古，虚费秦皇汉武才。"
        ], 
        "title": "初上轮船远望", 
        "type": "律诗", 
        "yun": "灰"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "乔公忧去更无师，徐子还山复有期。", 
            "人到穷途真若此，天将吾道欲何之。", 
            "草堂云重西川远，蒲阪沙横北道迟。", 
            "别后新诗多寄与，他年离合不堪思。"
        ], 
        "title": "送华阳徐子休归蜀三首（选一）", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "巴江落日水溶溶，古寺梅花已仲冬。", 
            "一座几人三亩宅，八年重听数声钟。", 
            "上书谁引王安石，入海难师邴曼容。", 
            "试望青天呼杞子，巉巉娲石在高峰。"
        ], 
        "title": "游大佛寺", 
        "type": "律诗", 
        "yun": "冬"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "老来沧海化风尘，莫望秦关更怆神。", 
            "大劫未完来日局，残年已属再生身。", 
            "昌黎谪宦犹殇女，北海传经要有人。", 
            "辛苦诒谋正商略，眼前花柳又乘春。"
        ], 
        "title": "闻损老孙女殇于华阴，慰之", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "薄命东风只自嗟，年年飞絮满天涯。", 
            "马头春色人千里，笛外萍踪水一洼。", 
            "吟入谢娘空作雪，逐来张俭已无家。", 
            "人生只有秦关远，岂独飘零是此花。"
        ], 
        "title": "柳花", 
        "type": "律诗", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "落尽杨花客未归，丁香已过海棠稀。", 
            "一年春向馀生得，万里书来百事非。", 
            "秋老铜驼无北望，月明青雀只西飞。", 
            "兰成萧瑟江关远，落日孤云泪满衣。"
        ], 
        "title": "春暮杂感四首（选一）", 
        "type": "律诗", 
        "yun": "微"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "郁郁青霓不可呼，天狼一箭折雕弧。", 
            "玉堂自古生清梦，铜狄惊心长绿芜。", 
            "虎豹九关天路远，荆高一去酒人孤。", 
            "新蝉欲警西风露，回首延秋叫夜乌。"
        ], 
        "title": "送蒋惺甫侍禦转外", 
        "type": "律诗", 
        "yun": "虞"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "书来一顾天无色，大野青山是哭声。", 
            "迸泪只增妻子叹，伤心宁止弟兄情。", 
            "中年此路非长别，万里论交付再生。", 
            "嗟我林逋曾识否，品君极口玉山清。"
        ], 
        "title": "哭胡雨岚（得山腴书知雨岚忽逝，惊恸纪此）", 
        "type": "律诗", 
        "yun": "庚"
    }, 
    {
        "author": "蒋士超", 
        "era": "近现代", 
        "subtype": null, 
        "text": [
            "如此江山无人管，神州陆沉重见。", 
            "祖脉昆仑，长流扬子，延得文明一线。", 
            "天涯目断。", 
            "看地尽尧封，疆分禹甸。", 
            "一发中原，黄权濩落手谁援。", 
            "古今豪杰何限。", 
            "那二十四朝，底事龙战。", 
            "莽莽欧风，沉沉墨雨，何似蓬莱清浅。", 
            "茫茫震旦。", 
            "概前代沧桑，几经天演。", 
            "民族潮流，一声声拍岸。"
        ], 
        "title": "如此江山", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "启棺一视真长决，面色如生识汝哀。", 
            "四十九年缘顿尽，不留十日待人来。"
        ], 
        "title": "闰二月十日中照以微疾卒于沪寝偕景垂自青岛航海十八日到沪", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "亲受《尚书》乙庵叟，共尊圣祖海藏楼。", 
            "商量志业春秋在，欲仗先生诉九幽。"
        ], 
        "title": "西本省三挽诗", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "手张孔翠惜鬖鬖，此画曾过夜起庵。", 
            "且傍寒泉避牛触，徘徊五亦厌东南。"
        ], 
        "title": "日本渡边晨亩求题所画孔雀展屏", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "《春秋》空抱尊王志，未有山阳史笔功。", 
            "破晓穿林来一揖，暗愁文字掩英雄。"
        ], 
        "title": "岩田爱之助俱游圆山公园入长乐寺访赖山阳墓", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "去来谁梦复谁真，丛菊年年伴此身。", 
            "又是残秋增怅惘，循廊来觅看花人。"
        ], 
        "title": "循廊", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "凄清月色无今古，寂寞人间有死生。", 
            "雾阁云窗忽今夕，祇将涕泪送西倾。"
        ], 
        "title": "十月十五夜落月", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "一街寒月光如水，七十老翁夜独醒。", 
            "回首年华无觅处，漫从文字乞馀灵。"
        ], 
        "title": "正月十五夜", 
        "type": "绝句", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "乱后难为山水游，好将游兴画中收。", 
            "为君更语读书乐，祇对青山不下楼。"
        ], 
        "title": "犀园读画图", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "突围失去得其半，何意累年还复归。", 
            "他日功成名遂后，当令坐客想馀威。"
        ], 
        "title": "杨一斋所藏颜鲁公三表帖", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "自写衰容项孔彰，朱家画本意堪伤。", 
            "老夫未合称遗老，待拨江山反少康。"
        ], 
        "title": "题项墨林朱画山水", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "抹月批风奋笔初，矜唐抑宋力争馀。", 
            "诗人小雅今何在，欲袖葩经问逊庐。"
        ], 
        "title": "张翼桐求题逊庐诗思图", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "画笔诗心秀气钟，含毫不待守南宗。", 
            "罗江娇女閒调粉，夺得清湘雪后峰。"
        ], 
        "title": "题韬庵第六女敏修所作山水", 
        "type": "绝句", 
        "yun": "冬"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "六十年来迹孰寻，惊闻把臂又双林。", 
            "含情莫问同光事，祇有西山雨意深。"
        ], 
        "title": "和立之极乐寺坐雨韵", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "褒余刻石杨淮表，劲瘦无波异汉分。", 
            "每到东西成别派，还从姑墨證斯文。"
        ], 
        "title": "马诗癯求题刘平国拓本", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "同洲二帝欲同尊，六客同舟试共论。", 
            "人定胜天非浪语，相看应不在多言。"
        ], 
        "title": "淡路丸舟中", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "谅为烈士当如此，负咎方知疾恶深。", 
            "意气人生忽相感，惟将节义见胸襟。"
        ], 
        "title": "赠甘粕大尉", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "天戴空桐海度辽，高原无际见盘雕。", 
            "廿年热血心头贮，犹向寒宵作怒潮。"
        ], 
        "title": "旅顺杂诗 其一", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "冬暖通宵雨似绳，回风忍作雪飞腾。", 
            "人閒遇事憎迟钝，造化雕镵恐不胜。"
        ], 
        "title": "旅顺杂诗 其二", 
        "type": "绝句", 
        "yun": "蒸"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "弥天四海尽虚名，西抹东涂让后生。", 
            "七十老翁閒抱膝，思量次弟便收京。"
        ], 
        "title": "旅顺杂诗 其三", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "繁霜减觉鬓毛侵，揭日移山尚有心。", 
            "狂煞拿翁自天纵，字书难字不曾寻。"
        ], 
        "title": "旅顺杂诗 其四", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "地辟天开待钜观，争教理会到儒酸。", 
            "莫从鼠窟营生活，敢请诸贤放眼看。"
        ], 
        "title": "旅顺杂诗 其五", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "新绿新晴暗几层，小亭斜日有谁登？", 
            "窗间阁笔沈吟者，席捲燕云且未能。"
        ], 
        "title": "杂诗 其一", 
        "type": "绝句", 
        "yun": "蒸"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "庭除得柳廿三株，两架残书便有馀。", 
            "回首海藏五千卷，何年还我旧楼居。"
        ], 
        "title": "杂诗 其二", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "行在朝朝事早朝，渐看垂柳踠长条。", 
            "不须坐待秋风起，已觉先生短鬓凋。"
        ], 
        "title": "杂诗 其三", 
        "type": "绝句", 
        "yun": "萧"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "双柳骈枝四丈馀，披云拂雨阴前除。", 
            "凭谁共话南阳路，一树当门恐不如。"
        ], 
        "title": "杂诗 其四", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "林外明霞一霎明，满庭柳浪碧云生。", 
            "西风妙解销残暑，祇在萧萧带雨声。"
        ], 
        "title": "杂诗 其五", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "曹瞒啖葛浑无赖，运甓陶桓可笑人。", 
            "夜起庵中人老矣，不须辛苦损天真。"
        ], 
        "title": "杂诗 其六", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "廿年夜起迹堪寻，习苦如忘老渐侵。", 
            "冲雨冲风浑不避，一生吃著那关心。"
        ], 
        "title": "杂诗 其七", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "赫赫行天雷乍惊，庭中大鸟正飞鸣。", 
            "周公葛相犹耽巧，流马南车次第成。"
        ], 
        "title": "杂诗 其八", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "古有《南方草木状》，谁从北地考芳芜。", 
            "西村博物应难及，何异亲披《尔雅》图。"
        ], 
        "title": "题西村真琴博士所写满蒙草类虫类二卷 其一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "吟思谁如黄鲁直，一篇《演雅》绝新奇。", 
            "老父欲觅寒虫语，也有鸣秋几卷诗。"
        ], 
        "title": "题西村真琴博士所写满蒙草类虫类二卷 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "研朱正读《韩非子》，北院同居几晦明。", 
            "恰似祖生呼越石，联床屡起论鸡声。"
        ], 
        "title": "题于晦若手书卷子", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "危矶赴水作孱颜，二水萦回见带环。", 
            "槛外千帆皆入阁，城中万户总依山。", 
            "廿年蓝褛归殊远，一老经营事已艰。", 
            "恨杀江流偏到海，端令忧患满人间。"
        ], 
        "title": "八月六日携炳垂二子登晴川阁", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "秋风吹客武昌城，夏口新霜著木赪。", 
            "楚月初开依薄雾，江流乍落动寒声。", 
            "平生幽兴端难遏，投老名场暗自惊。", 
            "忧患如山容一罅，聊凭佳酿醉阿兄。"
        ], 
        "title": "呈栗兄（十月十三夜月下作）", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "西北空忧倚盖倾，伤心诸子共时名。", 
            "先登已作行间气，定论终推牖下荣。", 
            "著述蚤成酬短景，风流顿尽薄馀生。", 
            "兰膏煎后天年夭，一叹吾徒意未平。"
        ], 
        "title": "闻江建霞京卿卒于苏州感赋二首 其一", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "诏书夕下震朝端，江郑同登世所看。", 
            "不出固应全首领，独存真欲裂衣冠。", 
            "龙颜日角萦魂梦，玉宇琼楼警岁寒。", 
            "极目茫茫天又阔，泪河莫为助波澜。"
        ], 
        "title": "闻江建霞京卿卒于苏州感赋二首 其二", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "槛外江涛风动天，梅酣阁暖又经年。", 
            "长愁可复知闲味，不饮那堪近酒边。", 
            "阅报终朝成抵几，收身上策祇求田。", 
            "善夫老去空摩杜，雪涕何从拜杜鹃？"
        ], 
        "title": "阅报", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "才销岸雪转江风，便觉春寒意不同。", 
            "澹澹轻云随薄日，微微远岫出遥空。", 
            "孤怀喧寂元无著，世变新陈各自工。", 
            "物外但教容七尺，莫将目力送归鸿。"
        ], 
        "title": "春寒", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "题名岩腹墨犹濡，惘惘相看入画图。", 
            "一段烟云成故事，十年江汉老今吾。", 
            "钟山游侣踪谁继，乾道诗人世已无。", 
            "剩就徐郎求拓本，霜松雪竹共模糊。"
        ], 
        "title": "定林访碑图为徐积馀题（丙申六月余亦同游）", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "岁阑人意苦难春，春入枝头最动人。", 
            "已借风霜成烂漫，那教桃杏比精神。", 
            "檐前索笑寒侵手，楼角寻诗雪满身。", 
            "欲识吴姬须秉烛，摇红影里定谁真。"
        ], 
        "title": "红梅 其一", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "浓香竟日绕房栊，绝爱横斜几簇红。", 
            "疏干自生画本外，真花宜著镜屏中。", 
            "春回小阁诗初就，暖入朱唇笛未终。", 
            "却恐先开还易落，从渠带醉倚霜风。"
        ], 
        "title": "红梅 其二", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "冷落诗人瘦不辞，风怀销尽费维持。", 
            "断桥流水相逢地，绝代朱颜一笑时。", 
            "梦到江南花艳艳，书来乡国树垂垂。", 
            "眼明正觉吴妆好，莫为微赪讶玉肌。"
        ], 
        "title": "红梅 其三", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "一段幽光初破冷，数枝奇色已含胎。", 
            "正教雪重终难压，猛觉春酣祇半开。", 
            "酒醒乍惊翠羽坠，词成便换小红回。", 
            "谁怜省识东皇后，耿耿丹心独未灰。"
        ], 
        "title": "红梅 其四", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "南来谁信北归难，分手想看鼻屡酸。", 
            "天外惊疑沈帝里，江头憔悴病郎官。", 
            "馀生家国终多负，当日名流略已残。", 
            "去去吾侪须忍泪，盈眶犹热莫轻弹。"
        ], 
        "title": "送子培北上", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "湖波淼淼欲漂山，浅阜酾湖辨绿湾。", 
            "初口渐依帆影出，晓风乍拂蓼枝还。", 
            "渔村销夏藏江浒，驿路连云贯楚关。", 
            "可念湘乡诸子弟，祇凭身手入兵间。"
        ], 
        "title": "泊舟滠口观湘鄂援军北行", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "长兄置酒菊花黄，阿妹归来共一觞。", 
            "物外年华才四十，眼前风景是重阳。", 
            "思亲何处寻京国，问我还应话武昌。", 
            "知否倚楼人渐老，江风吹雁不成行。"
        ], 
        "title": "九月初四日萱妹四十生日栗兄置酒作诗胥及柽弟皆作一律寄之", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "三年伏处绝艰辛，赴死终伤志未伸。", 
            "四海朋交俱失望，一门兄弟自成仁。", 
            "高林奋笔倾酸泪，张卓函书带战尘。", 
            "莫怪褒忠殊不及，朝衣东市是何人？"
        ], 
        "title": "伤寿伯茀仲茀", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "神京烽火莽连云，爱子书来隔虏氛。", 
            "魂梦飞扬多幻想，道途惊绝入传闻。", 
            "栖栖江汉诗人老，去去家山落日醺。", 
            "剩有哀情似熙甫，一篇思子缀奇文。"
        ], 
        "title": "陈叔伊次子声渐殁于天津之乱叔伊自为哀辞使余题其后", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楚山尽作晓云横，惊浪偏含急雪声。", 
            "泼墨江天如薄暮，凝寒楼阁转虚明。", 
            "钓蓬敛岸行踪杳，冻羽喧枝坠影轻。", 
            "不是徽之倦乘兴，恐将干谒损诗情。"
        ], 
        "title": "十一月二十七日雪中作", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "冻苔渐活到梅根，暖日摇波出岸痕。", 
            "客里春光生怅望，鸥边山色易黄昏。", 
            "嵚崎已觉人堪笑，强聒终嫌舌尚存。", 
            "江汉思归归未得，腐儒何必属乾坤。"
        ], 
        "title": "江汉", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "一生相见祇三年，后有千秋付杳然。", 
            "吾党已孤胡见夺，海滨欲老更无缘。", 
            "卷怀独觉天民贵，讲学还怜士气坚。", 
            "遗墨数行题岁尽，可堪追答向重泉。"
        ], 
        "title": "挽何梅孙", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "坐觉楼前江水深，江风收雨动高林。", 
            "半规凉月通宵色，一枕劳生向晓心。", 
            "故里欲归真自誷，幽忧为疾独难禁。", 
            "好怀不惜消沈尽，那向人间罪陆沈。"
        ], 
        "title": "四月二十日夜起", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "早从吴下羡风情，晚落幽燕重老成。", 
            "玩世坐令奇气尽，救贫却怪长官清。", 
            "同游馀味关怀抱，分手微言隔死生。", 
            "亲见仓皇西狩日，恨君无命待还京。"
        ], 
        "title": "闻吕秋樵卒于开州", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "入门忍泪独彷徨，人事难追恨更长。", 
            "谁遣中年判存殁，翻成逆旅对孤孀。", 
            "鲁山巷口秋风碧，襄水城头晚照凉。", 
            "回首梯云云断处，连宵归梦堕苍茫。"
        ], 
        "title": "汉阳视嫂侄等", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "木落云荒短景催，江号楼迥暮空哀。", 
            "北风吹客忽已晚，壮岁辞人殊不回。", 
            "兀兀祇成天共醉，茫茫始信世无才。", 
            "三年魏阙休回首，极目嵯峨是债台。"
        ], 
        "title": "十一月十四日北风欲雪登楼作", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "黄鹄依然对逝波，倚栏千古一蹉跎。", 
            "沧江势为高楼曲，楚客愁因落日多。", 
            "武汉上游自形胜，官胡遗庙偶经过。", 
            "书生枉负登临眼，奈此东南半壁何。"
        ], 
        "title": "登黄鹤楼", 
        "type": "律诗", 
        "yun": "歌"
    }, 
    {
        "author": "蒋士超", 
        "era": "近现代", 
        "subtype": null, 
        "text": [
            "看山最宜秋，涉水偏当暮。", 
            "野鸟三两声，悠然出深树。", 
            "一棹摇空烟，远趁夕阳渡。", 
            "波光动山色，鸥鸟淡吾趣。", 
            "渚清不见人，但见打鱼具。", 
            "宛转芙蓉湾，中有渔家住。", 
            "夹岸亚垂杨，溪桥隔烟雾。", 
            "晚风吹我衣，旷然生妙悟。"
        ], 
        "title": "蓉湖夕泛", 
        "type": "古风", 
        "yun": "遇"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "秦淮赛姐本名娼，幸未抄名入教坊。", 
            "不待朝云参半偈，道人已作水云装。"
        ], 
        "title": "过西神山锦树林吊玉京道人墓三首 其一", 
        "type": "绝句", 
        "yun": "阳"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "一冢荒寒锦树林，淙淙涧水尚鸣琴。", 
            "托身已在空王地，比似幽兰写素心。"
        ], 
        "title": "过西神山锦树林吊玉京道人墓三首 其二", 
        "type": "绝句", 
        "yun": "侵"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "生知如海是侯门，火里青莲舌尚存。", 
            "清净身依清净土，西神山好莫招魂。"
        ], 
        "title": "过西神山锦树林吊玉京道人墓三首 其三", 
        "type": "绝句", 
        "yun": "元"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "重安江上重安驿，不见当年旧石桥。", 
            "赤足短裙红蔽膝，趁墟日午有花苗。"
        ], 
        "title": "镇远山行杂感（选三） 其一 重安江驿", 
        "type": "绝句", 
        "yun": "萧"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "一对肩舆得得迟，云阴薄暮抵黄丝。", 
            "五湖梦里乡关迥，孤馆青灯焰落时。"
        ], 
        "title": "镇远山行杂感（选三） 其二 宿黄丝驿", 
        "type": "绝句", 
        "yun": "支"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "谷濛关外昼阴阴，夹道丛林深复深。", 
            "一路水深山色里，新秋古驿有蝉吟。"
        ], 
        "title": "镇远山行杂感（选三） 其三 贵定县", 
        "type": "绝句", 
        "yun": "侵"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "倡建民权独立秋，义旗飙举十三州。", 
            "自由钟动东方白，藉甚文明北美洲。"
        ], 
        "title": "读美国独立史有感", 
        "type": "绝句", 
        "yun": "尤"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "革命宗风洵不祧，应天汤武种根苗。", 
            "蚩蚩四亿甘奴隶，一辙相寻廿四朝。"
        ], 
        "title": "革命", 
        "type": "绝句", 
        "yun": "萧"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "百花洲上百花残，万柳堤边柳色寒。", 
            "留得败荷花数朵，木樨香里与人看。"
        ], 
        "title": "秋日百花洲绝句六首 其一", 
        "type": "绝句", 
        "yun": "寒"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "东湖春色系人思，一水萦回漾碧漪。", 
            "容易秋风起萍末，夕阳楼阁沈公祠。"
        ], 
        "title": "秋日百花洲绝句六首 其二", 
        "type": "绝句", 
        "yun": "支"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "妾夫浮梁去买茶，湖边第一是侬家。", 
            "秋光砧杵声中老，只浣寒衣不浣纱。"
        ], 
        "title": "秋日百花洲绝句六首 其三", 
        "type": "绝句", 
        "yun": "麻"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "春花秋月欠平分，秋雨秋风恼煞人。", 
            "欲唱横汾追汉武，已无十万水犀军。"
        ], 
        "title": "秋日百花洲绝句六首 其四", 
        "type": "绝句", 
        "yun": null
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "秋屏阁似滕王阁，南浦亭殊讲武亭。", 
            "今古沧桑多少事，山灵应亦感凋零。"
        ], 
        "title": "秋日百花洲绝句六首 其五", 
        "type": "绝句", 
        "yun": "青"
    }, 
    {
        "author": "蒋士超", 
        "era": "近现代", 
        "subtype": "七言绝句", 
        "text": [
            "绝似明湖一鉴明，只堪容与与鸥盟。", 
            "登临揽胜词人惯，洗马池头吊灌婴。"
        ], 
        "title": "秋日百花洲绝句六首 其六", 
        "type": "绝句", 
        "yun": "庚"
    }, 
    {
        "author": "蔡燮垣", 
        "era": "近现代", 
        "subtype": "七言律诗", 
        "text": [
            "玉堂天上久翱翔，两袖朝回惹御香。", 
            "金石夙经臣刻画，星云曾与帝赓飏。", 
            "书成戬縠留宸翰，吟到梅花祝寿觞。", 
            "五十行年能寡过，那知尘海几沧桑。"
        ], 
        "title": "寿朱聘三师二首 其一", 
        "type": "律诗", 
        "yun": "阳"
    }, 
    {
        "author": "蔡燮垣", 
        "era": "近现代", 
        "subtype": "七言律诗", 
        "text": [
            "先皇特简承明选，后学群钦齿德尊。", 
            "今夕星辰辉壁府，当年风雪立程门。", 
            "称觥合谱南飞曲，满座争陪北海樽。", 
            "晦叟心香传老友，羲经微旨许重论。"
        ], 
        "title": "寿朱聘三师二首 其二", 
        "type": "律诗", 
        "yun": "元"
    }, 
    {
        "author": "蔡锷", 
        "era": "近现代", 
        "subtype": null, 
        "text": [
            "蓦地相逢油壁车。", 
            "夕阳流水板桥斜。", 
            "笑声飞出几盘鸦。", 
            "新绿眉棱裁柳叶，小红口扇掩琵琶。", 
            "粉墙转过是天涯。"
        ], 
        "title": "浣溪纱·题扇", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "宣南游迹光绪初，忍庵西斋尝共居。", 
            "读经声中温旧梦，此味忘老真有馀。", 
            "蘧氏行年六十化，吾侪不化诚空过。", 
            "出头且放与诸郎，虎变龙摅任称霸。"
        ], 
        "title": "刘宣甫六十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "鞠族多异姿，幽人好佳色。", 
            "年年我有秋，寄兴在篱侧。", 
            "凄风风始馨，凝霜霜作魄。", 
            "剪苗资勤灌，迸蕊务细摘。", 
            "忽然吐殊妙，谁信出心得。", 
            "白黄诚高清，绀紫尤奇特。", 
            "一时美所钟，未免爱而溺。", 
            "君能轻世事，正赖有菊癖。", 
            "菊亦何负君，何云奈岑寂。"
        ], 
        "title": "陈仁先种菊图 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "惟菊有骚心，对菊宜自醉。", 
            "看君留菊影，画手远不逮。", 
            "渊明魂难起，菊意谁能会？", 
            "萧萧天地秋，独秀霜风外。", 
            "海滨菊最盛，种类极繁碎。", 
            "时事莫挂口，刻意徇所爱。", 
            "可怜才未尽，哀怨出天籁。", 
            "馀生依草木，聊复娱万岁。"
        ], 
        "title": "陈仁先种菊图 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "般若台前松风吼，以涛名园从许友。", 
            "乌山戴石石戴松，石上翻涛山欲走。", 
            "山荒松老何人识，共爱瓯香名在口。", 
            "忽看园址变祠堂，更种新松伴苍叟。", 
            "问公出山今几岁，满眼沧桑又阳九。", 
            "岁寒后凋空太息，为我言松黯回首。", 
            "未能相从归踞石，想见松阴可盈亩。", 
            "夜深涛作谁来听，二老英灵定携手。"
        ], 
        "title": "爱苍示听松诗因及涛园种松事赋此答之", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "有樟骞云鹏，有藤窜修蟒。", 
            "众木纷蔽亏，翳若张天网。", 
            "繁枝上交阴，盘根下错壤。", 
            "回飙不能振，鸟语閟幽响。", 
            "夜气昼不开，日色含莽苍。", 
            "河流绕其外，穿漏微眩晃。", 
            "森森百馀树，树树堪俯仰。", 
            "谁知入林乐，遂古涉冥想。", 
            "拊楹试一啸，惊视来罔两。", 
            "诗心正厌世，得此恣独往。", 
            "何当风雨夕，瞑坐搜万象。", 
            "勿愁语太玄，寥阒吾能赏。"
        ], 
        "title": "过叉袋角吷庵所居", 
        "type": "古风", 
        "yun": "养"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世方憎忠义，君胡表此柏？", 
            "移之至岳坟，终古配毅魄。", 
            "吁嗟墓中士，涅背字历历。", 
            "苌叔苦违天，天倾血成碧。"
        ], 
        "title": "程白葭属题精忠柏断片图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "造意如垂云，隐隐吐雷电。", 
            "使笔如纵兵，飒飒剧刀箭。", 
            "烂然骤圈点，率尔恣涂窜。", 
            "妙处堪熟思，精极耐细看。", 
            "斯人诚过人，表里俱可见。", 
            "筹饷卒无功，海运才得半。", 
            "渠宁亡国臣，暴尸馀恨叹。", 
            "由来翰墨缘，千载等昏旦。", 
            "矧兹忠义感，密切逾亲串。", 
            "雨山获此稿，手校补残卷。", 
            "昔哀鸿宝心，今见鸿宝面。", 
            "勿令俗手污，闭户潜展玩。", 
            "平生曾南礼，好热香一瓣。"
        ], 
        "title": "长尾雨山属题倪鸿宝手稿", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "尼山论人先史鱼，有道无道直如矢。", 
            "石斋可与史鱼匹，毕生不屈得其死。", 
            "奇哉斯人乃多艺，文辞书画皆绝美。", 
            "迂僻疑当含瓦石，广平梅花定何理。", 
            "忍盦昔藏泼墨卷，莲叶戏蟹半入水。", 
            "《孝经序论》杂骈散，蔡夫人书犹可喜。", 
            "忍盦久亡不可见，今见此捲毛发起。", 
            "雨山端人能宝此，殷勤使我题纸尾。", 
            "我与石斋虽乡里，亡国则同他无似。", 
            "略谈文字尚难追，北山遗臣谁敢比？"
        ], 
        "title": "又题雨山所藏黄石斋文治论卷子", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "惊蛰昨已过，草根青欲活。", 
            "北风忽一怒，作此漫天雪。", 
            "散花塞空际，著地亦不灭。", 
            "松竹各离披，残梅亦妍绝。", 
            "楼窗明耀眼，终夜疑月出。", 
            "冻云压曙光，日气为之夺。", 
            "密林如蘸粉，淡墨妙新泼。", 
            "庭除止勿扫，独赏留皓洁。", 
            "寒雀何毰毸，聚语俄惊瞥。", 
            "欲为体物语，盐絮孰工拙？", 
            "不须效白战，谁可假寸铁？"
        ], 
        "title": "二月初一日雪中作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "黔娄未为穷，固穷在其妻。", 
            "贫贱有难言，言之伤肝脾。", 
            "为子事丘嫂，为子奉阿㜷。", 
            "子有析居叔，迎养抚其儿。", 
            "子有未嫁妹，教诲迨于归。", 
            "子独厉节操，家法众所仪。", 
            "子独治诗书，名声人所师。", 
            "子居秦南仓，一乡谁与齐？", 
            "子冠兴化学，一县谁能希？", 
            "方子初应试，宵中缀敝绨。", 
            "及子出适馆，客中寄新衣。", 
            "子穷而好施，贷钱与子挥。", 
            "子贫而善病，质田为子医。", 
            "命贵且问相，戏言子岂嗤。", 
            "夜冷不甘寝，知言子诚痴。", 
            "子疾身欲代，子愁颜愈嬉。", 
            "彼实一好妇，食贫色以衰。", 
            "彼实一健妇，持门体以羸。", 
            "忍涕行不顾，归来子何为？", 
            "妄意晚相报，迂哉子奚追？", 
            "幸子有文字，自书自伤怀。", 
            "文字身后名，生前事事乖。", 
            "岂若不识字，白头伴荆钗。", 
            "彼嫠不恤纬，又兴宗周哀。", 
            "何如歠糟糠？何如炊扊扅？"
        ], 
        "title": "李审言室赵孺人诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "闽士褊狭自风气，我闻刘君言小异。", 
            "汀漳水利可当闽，此议堂堂起人意。", 
            "建溪高屋如建瓴，水力驱机天所遗。", 
            "谁能断取万丈瀑，激电鞭霆作机事。", 
            "富以其邻我何害，反掌当令收万倍。", 
            "莫从鼠窟寻生活，且引眼光出牛背。", 
            "老夫岂妄众勿讶，或君不哂前言戏。", 
            "深人作诗语不浅，多歧徘徊犹堪味。", 
            "我如冯妇耻攘臂，技痒自嫌囊底智。", 
            "誓心铁石问韬庵，晚节相期在风义。"
        ], 
        "title": "刘步溪见语闽事并示新作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "审言与我年相若，我观其书颇惊愕。", 
            "清言移人味甚正，读书得间趣尤博。", 
            "乾嘉学者各有就，一语举要遗糟粕。", 
            "前辈著书政如此，后生或识伏案乐。", 
            "近来文士绝嚣张，雅俗未分妄自襮。", 
            "范围名义溃欲尽，乱耳使人意绪恶。", 
            "速持羯鼓为解秽，弦外馀音不寂寞。", 
            "论诗君勿谬见推，此事散原真杰作。", 
            "我今心折在四灵，才力自知甘守弱。", 
            "篱间垂柳黄可念，澹荡樱桃华已著。", 
            "春阴竞日能见过，无益有涯待商略。"
        ], 
        "title": "春阴李审言", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "成蹊由好事，桃李初无言。", 
            "君子如桃李，惊俗何足论。", 
            "抚己诚有得，世丧我固存。", 
            "使彼会从我，徐行回众奔。"
        ], 
        "title": "桃李", 
        "type": "古风", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "幽忧成简出，苦吟成心疾。", 
            "有诗不与人，聊自呕抑郁。", 
            "故人偶相从，借酒道契阔。", 
            "樊山忽入坐，真若山排闼。", 
            "感君已再顾，诣谢意久阙。", 
            "微雨花覆窗，小坐极可悦。", 
            "诘朝出新句，语妙多曲折。", 
            "形骸殊声气，疏者孰与密？", 
            "庶为知者道，流俗莫强聒。", 
            "春归益闭户，刻意还阁笔。"
        ], 
        "title": "答樊云门", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "离合神光看不厌，乍阴乍阳明复暗。", 
            "开颜弄日影成云，吐蕊含姿花愈澹。", 
            "春风莫吹鸟莫啼，从渠烂漫压枝低。", 
            "倾城政有无言恨，倚市休论桃李蹊。"
        ], 
        "title": "樱花 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "云停烟活风日鲜，堆花满枝弄婵娟。", 
            "施朱太赤粉太白，始信微醉由天然。", 
            "花光如水水欲逝，开到四分方绝世。", 
            "近前细看更沉吟，休向花间问才思。"
        ], 
        "title": "樱花 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "逝者难自救，岂愿爱者俱。", 
            "生者甘自绝，告绝留此书。", 
            "此书谁能读？读之血模糊。", 
            "那堪示兄姊，况彼无母雏。", 
            "自谓命穷薄，舍生宁从夫。", 
            "未死忧见救，将死忧不殊。", 
            "引药更进食，力争在须臾。", 
            "毒酖反为美，天亲反为疏。", 
            "处置何周密，多方出不虞。", 
            "一瞑幸已达，智计人谁如？", 
            "嗟嗟彼女士，所守同腐儒。", 
            "知尔方厌世，举世非吾徒。", 
            "大义世所弃，至情世所迂。", 
            "尔云酷爱名，殉名安足娱。", 
            "尔兄善述哀，真实语不诬。", 
            "嗟尔手足情，悽悽一世无。"
        ], 
        "title": "江陵张茝衡女士绝命书题后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "北江论藏书，数等意甚备。", 
            "推原正缺失，考订家为最。", 
            "何人可当此，惟数钱与戴。", 
            "其次辩板片，错认不少贷。", 
            "是谓校雠家，抱经覃溪类。", 
            "又次曰收藏，异本广收致。", 
            "下供博士览，上或补金匮。", 
            "天一阁嶙峋，瓶花斋珍袐。", 
            "昆山传是楼，海内共惊视。", 
            "又如嗜宋刻，所获多精致。", 
            "旨意纵未窥，年日务省记。", 
            "邬镇鲍处士，吴门黄主事。", 
            "斯为赏鉴家，可喜亦其次。", 
            "乃若钱景开，陶氏五柳辈。", 
            "湖州施汉英，巧掠仍贩卖。", 
            "旧家有中落，贱取计必遂。", 
            "富室苟好书，索价每十倍。", 
            "其风斯下矣，掠贩诚逐利。", 
            "徐侯刻丛书，艺林极宝贵。", 
            "庶几比荛翁，后贤恃《津逮》。", 
            "稚存语虽谑，颇亦饶风味。", 
            "聊题《随庵图》，世变堪嗟慨。"
        ], 
        "title": "徐积馀随庵勘书图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "汴学经久亡，残石定有几。", 
            "山夫记五碑，为数疑不止。", 
            "汴中新出土，《中庸》亦可喜。", 
            "薄家见四册，犹未及丁氏。", 
            "九经得其三，三百数十纸。", 
            "竞为聚卿得，默相有神鬼。", 
            "聚卿负侠气，好古力尤伟。", 
            "罗君劝摹刻，辄以翁孙比。", 
            "此议诚大佳，我意欲稍俟。", 
            "祥符陈留间，猿叟所亲履。", 
            "已云多湮匿，顾语非是。", 
            "安知开封学，石板果尽毁。", 
            "士夫常漏略，碑贾或可恃。", 
            "及今力搜索，奇秘傥再启。", 
            "石斋断碑砚，珍重已如彼。", 
            "得石加护持，摹刻安可拟？", 
            "天惊石破事，亦在人为耳。", 
            "却嗟章辈，素号精篆体。", 
            "蜀经皆题名，此刻胡不尔？", 
            "古人重经学，视书特小技。", 
            "用意极尊严，谁欤会微旨？", 
            "老夫丁世乱，睹此空掩涕。", 
            "儿时真隔生，背经泻瓶水。"
        ], 
        "title": "题刘聚卿汴学二体石经", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "却暑惟默坐，蝉噪意转烦。", 
            "风声得所助，倦耳生波澜。", 
            "抑扬益可喜，众籁不能喧。", 
            "五更谁来听，梦断初忘言。"
        ], 
        "title": "风蝉", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "云阴作画凉，雨到鸠鸣外。", 
            "午倦唤欲觉，隐几尤梦呓。", 
            "忽然自惊起，谛听故未逝。", 
            "窗前过疏点，竹树交深邃。"
        ], 
        "title": "雨鸠", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "秋荷张败帆，霜蟹携利刃。", 
            "离披更出没，深浅皆可辨。", 
            "道人不画水，水趣自弥漫。", 
            "尖团得八九，或泳或奔窜。", 
            "莲蓬老如石，黑皱堪摘玩。", 
            "蒲荇气青冥，映波作重晕。", 
            "荒凉各成就，凛凛意谁见？", 
            "回思光绪中，忍盦藏此卷。", 
            "西斋我下榻，累月常在案。", 
            "重逢真腹痛，穷老入世乱。", 
            "欲题自伤晚，何止存殁恨。"
        ], 
        "title": "黄石斋莲叶戏蟹卷子", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "竹梢留得西风住。", 
            "千山万山凉雨。", 
            "头白惊秋，灯红碎梦，遮断江关前路。", 
            "檐声太苦。", 
            "算一月离家，明朝白露。", 
            "枕上荣州，夜潮心涌乱松处。", 
            "横流沧海四注。", 
            "我思兮不见，人在黄浦。", 
            "乌鹊南飞，栏干北望，来日阴晴难悟。", 
            "皇城动鼓。", 
            "更战马频嘶，砌蛩如诉。", 
            "晓郭芙蓉，万花谁作主。"
        ], 
        "title": "齐天乐 成都雨夜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一水沁诗心，坐扁舟，天容绿遍秋半。", 
            "烟树满城南，玻璃皱，消得酒痕风软。", 
            "从来此地，少陵一一经行惯。", 
            "草堂路转。", 
            "奈寒碧千畦，浣花人远。", 
            "春风小市青羊，记水叶晴丝，酒旗双燕。", 
            "劫外奉诚园，重来梦，红剩海棠香畹。", 
            "归鸦领月，过江人是新亭伴。", 
            "水风闻碾。", 
            "知别后溪光，何年重见。"
        ], 
        "title": "南浦 中秋泛舟浣花溪", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "嫦娥爱客。", 
            "怕素月一天，人眷乡国。", 
            "何处琼楼玉宇，露华空白。", 
            "八荒都入西风里，说良宵、阴晴共色。", 
            "蛰虫千足，雄虺九首，去年天窄。", 
            "渡浩劫，辽空四碧。", 
            "又桂香成海，今夕何夕。", 
            "花好月圆人健，此情谁觅。", 
            "悠悠独秀峰头路，泛花潭、先办蓑笠。", 
            "所思何限，燕山吴水，旧交南北。"
        ], 
        "title": "桂枝香 中秋无月，和休庵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春风一井桃花水，离亭古今南浦。", 
            "人到画栏秋，吊香魂何处。", 
            "漂零卿未苦。", 
            "付身世唐家节度。", 
            "世外埋愁，草间偷活，乱山无主。", 
            "前路。", 
            "汉嘉程，人归也，风声水声无数。", 
            "莫唱桂华词，剩月中田土。", 
            "蘋洲渔笛谱。", 
            "羡君在锦江头住。", 
            "尚重对，茗碗花笺，念白头开府。"
        ], 
        "title": "徵招 薛涛井和瓠庵送归之作", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "月过中秋，茶香碧井，登楼又寻洪度。", 
            "木樨黄喷雪，醉金粟如来风露。", 
            "高丘无女。", 
            "试北望阑干，神州前路。", 
            "烟江树。", 
            "雪山西断，海潮东注。", 
            "日暮。", 
            "当代名流，合党贤遗耇，泪边留住。", 
            "枇杷门巷古。", 
            "各浇取桃花人墓。", 
            "明朝何处。", 
            "算入画津关，知心鸥鹭。", 
            "西风苦。", 
            "酒醒人远，一帆归去。"
        ], 
        "title": "翠楼吟 江楼送别三十九人，怆然赋此", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "梦里摇摇天乍颤。", 
            "枕函欹，一声离岸。", 
            "几点渔灯，十里巴峡，心上万山齐转。", 
            "前路不知何处旦。", 
            "望东方汝南鸡唤。", 
            "老去哀时，倦来翻寐，明月一船相伴。"
        ], 
        "title": "夜行船 江楼未晓南发", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "月中摇梦去，乱滩一叶，风起雪飞花。", 
            "晓螺山泫翠，小小江楼，绿水渺天涯。", 
            "恒河鬓影，十年来、吹上霜华。", 
            "东去也、江声日夜，流不尽虫沙。", 
            "堪嗟。", 
            "官灯白舫，夜雨青神，忆西京情话。", 
            "真落得、渔翁满地，燕子无家。", 
            "船头又指彭山县，想太平、青遍桑麻。", 
            "如愿否，平羌草屦捞虾。"
        ], 
        "title": "渡江云 彭山道中", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "烟水空明，合四远天光，尽染秋绿。", 
            "鹭白欹风，叶红黏网，野凡未收平陆。", 
            "乱山细竹。", 
            "记探荔子蟆颐宿。", 
            "漾翠玉，争怪老坡，南海梦纱縠。", 
            "江路向晚，棹入平羌，远闻丁丁，樵唱云木。", 
            "动幽心，樵青一屋。", 
            "江鱼新钓饭新熟，香鬓代簪陶令菊。", 
            "此愿奢矣，身世但少兵荒，借船沽酒，抱琴冲瀑。"
        ], 
        "title": "秋霁 玻璃江", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "笑问青神，借居黄叶君应可。", 
            "下噀无田，上洄赊酒，何事与天尽左。", 
            "好中岩，称笠影鸦锄，僧农双课。", 
            "便瀑径寻碑，经坛采药，世谁知我。", 
            "年少青衿如昨。", 
            "来往嘉州，长向此间摇一舵。", 
            "几杵钟声，两朝山色，尽消向江楼佛火。", 
            "如今老，何计能陪应真坐。", 
            "寺门锁。", 
            "夕阳烟，鹭鸶飞破。"
        ], 
        "title": "斗百草 过中岩", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "白云边。", 
            "玉人浓翠藐姑妍。", 
            "半山以上，九霄同色，一碧如烟。", 
            "银河秋老，芳蛾蘸绿，菱镜婵娟。", 
            "夕阳时金色浮天。", 
            "并猿也通灵，禽能诵佛，大岳西川。", 
            "昔寻仙古寺，山僧留我，一月岭头眠。", 
            "半夜钟，千岩瀑，晴血皓，立诸蛮。", 
            "蔡山即此，心通禹迹，历历嘉犍。", 
            "到如今重泛江船。", 
            "叹白头吟望，青嶂摩空，鹤唳千年。"
        ], 
        "title": "透碧霄 江中望峨眉", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "凉烟秋满灞，出平羌、山光水光如画。", 
            "近绿遥青，衬小滩蓑笠，夕阳桑柘。", 
            "雁路高寒，閒动了、江湖情话。", 
            "半世天涯，无福移家，海棠香社。", 
            "前渡嘉州来也。", 
            "指竹里龙泓，酒乡鸥榭。", 
            "一段天西，想万苍千翠，定通邛雅。", 
            "断塔林梢，诗思在、乌尤山下。", 
            "淡淡青衣渔火，寒钟正打。"
        ], 
        "title": "三姝媚 下平羌峡", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "展青山，卧画橹。", 
            "向晚移舟烟渚。", 
            "离堆影、似镜里仙鬟，翠生眉妩。", 
            "水边村，雁外雨。", 
            "断幅居然秋浦。", 
            "诗来处、在树色凌云，寺楼钟鼓。", 
            "万马滩声，是旧日、开明故府。", 
            "有情吟啸，历劫兴亡，冷蒙让渔父。", 
            "谁作黄花主。", 
            "半塔铃音，吹送万古。", 
            "唤坡仙、载酒归来，凉月吹笛夜正午。"
        ], 
        "title": "秋宵吟 嘉州", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "雁外青山，马头黄叶，嘉州两日三荣。", 
            "算程程归梦，节节离声。", 
            "菊花催老悲秋客，误几人、身后诗名。", 
            "一鞭残照，中原北望，前世西清。", 
            "无策消遣馀生。", 
            "集锦江耆旧，各各渊明。", 
            "唱迷阳旧曲，有恨谁听。", 
            "行装一卸鸦先喜，向枝头、如唤樵青。", 
            "寸心遥夜，屋梁月落，山火寒星。"
        ], 
        "title": "金菊对芙蓉 抵家", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "任西风、吹老旧朝人，黄花十分秋。", 
            "自江程换了，斜阳瘦马，古县龙游。", 
            "归梦今无半月，蔬菜满荒丘。", 
            "一笠青山影，留我僧楼。", 
            "次第重阳近也，记去年此际，海水西流。", 
            "问长星醉否，中酒看吴钩。", 
            "度今宵，雁声微雨，赖碧云红叶识乡愁。", 
            "清钟动、有无穷事，来日神州。"
        ], 
        "title": "甘州 寺夜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "插笔空中，秋光写出瑶池影。", 
            "野人生性爱孤高，洗耳松风净。", 
            "未午蓝桥试茗。", 
            "白云深、希夷睡醒。", 
            "鱼边集客，猿外摩天，一丝岩径。", 
            "独立峰尖，无边天地荣州迥。", 
            "年年秋雁落江湖，老共黄花命。", 
            "万事愁登绝顶。", 
            "醉西风、禅心入定。", 
            "五千年史，八百声钟，此时深领。"
        ], 
        "title": "烛影摇红 翠笔山", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "满城山、青如人意，不晴不雨秋光。", 
            "劝三年归客，待明日、醉南冈。", 
            "半世身如飞雁，为莓苔菰米，误尽潇湘。", 
            "叹于今老矣，鬓白菊花黄。", 
            "岁又暮、一天早霜。", 
            "天狼。", 
            "箭落星茫。", 
            "桑梓影、净龙荒。", 
            "只无家弃妇，愁量海水，梦冷宫装。", 
            "犹剩一行遗老，忍寒饿、碧鸡坊。", 
            "唱新词、作龙山会，百花潭外，何地同作重阳。", 
            "人望故乡。"
        ], 
        "title": "紫萸香慢 重九前一日得休庵书", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一雨青无罅。", 
            "满郭秋光，卐字苔痕亚。", 
            "闭门温宿酒，诗性冷、浇向惊鸿弦下。", 
            "天铸古今愁，合彭泽、彭城一冶。", 
            "战场花，香丛缀泪，凉珠露洒。", 
            "垂老尚梦燕云，万翠天西，走太行如马。", 
            "五噫人到否，经岁里、身世漫漫长夜。", 
            "心上洞庭波，付蓝水、玉山齐泻。", 
            "数年华，半霜木叶，夕阳红挂。"
        ], 
        "title": "龙山会 九日雨中怀任父，用梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "正黄花旧日，红豆一灯，故人书到乡县。", 
            "溅渌铜瓶，醉香玉茗，记挽虾蟆山半。", 
            "一梦天荒，八年人老，蓬莱清浅。", 
            "带泪痕回数，前生万劫，红羊难算。", 
            "君抱湘云一片。", 
            "叹如今未死，几时重见。", 
            "便摧却亡新，未了范砖书卷。", 
            "巴山路隔，洞庭波冷，夜雨伤心秋晚。", 
            "倘岁暮有信江淹，幸托衡阳飞雁。"
        ], 
        "title": "望湘人 得芷孙学使书", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "金风弄色。", 
            "又树头晒晚，归雁时节。", 
            "绿意全非，人立黄昏，枝枝照眼明灭。", 
            "诗家合号秋边影，妙绘出江南清绝。", 
            "悟打头、笠子声轻，片碣老僧寒月。", 
            "门外青山瘦了，酒家一二里，林际空阔。", 
            "各送秋光，菊本花残，莽莽燕方微雪。", 
            "霜寒一片琉璃殿，定落遍、万鸦宫阙。", 
            "甚美人眉萼舒春，秪觅御沟红叶。"
        ], 
        "title": "疏影 黄叶", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "命中郊岛天寒瘦，生来菊花秋晚。", 
            "万事皆非，一身无著，冉冉百年今半。", 
            "青山泪点。", 
            "共白发衰兄，夕阳红泫。", 
            "咫尺荒坟，老亲颜色梦中远。", 
            "新晴重九五日，夜凉双雁语，风叶山馆。", 
            "机上流黄，镜中垂白，一样辽阳征怨。", 
            "桑田更浅。", 
            "幻月影河山，春华九万。", 
            "失笑双闺，一杯酬大衍。"
        ], 
        "title": "五福降中天 生日", 
        "type": "词", 
        "yun": null
    }, 
    {
        "author": "蔡谔", 
        "era": "近现代", 
        "subtype": "七言绝句", 
        "text": [
            "蜀道崎岖也可行，人心奸险最难平。", 
            "挥刀杀贼男儿事，指日观兵白帝城。"
        ], 
        "title": "军中诗", 
        "type": "绝句", 
        "yun": "庚"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "吹鬓寻残醉。", 
            "嘶骢路，梦回云倦如水。", 
            "笙歌巷陌，疏帘浅映，粉墙题字。", 
            "无言暗理诗思，忍向晚别离气味。", 
            "乍素娥轻照酡颜，淋浪犹染襟袂。", 
            "新来已怯宫商，梅边谱笛，随分凝睇。", 
            "遥峰画罨，澄漪镜映，乱怀幽致。", 
            "年华屈指非计。", 
            "望征骑楼头迢递。", 
            "更锦书归雁无凭，天涯惜起。"
        ], 
        "title": "宴清都 北游经月，不忍言归，再作此调", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "尊前红烛。拈豆银屏娴记曲。", 
            "惜起梁尘。梦里瑶京似客身。", 
            "小名凝绿。艳比秋花人妒玉。", 
            "断续骊歌。子野情多可奈何。"
        ], 
        "title": "减字木兰花 曹靖陶属赋，赠凝绿馆新艳秋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "攀条杨柳，辛苦天涯绾。", 
            "青眼到渠侬，早瘦损腰肢一半。", 
            "华襟清泪，伫尽月团圞。", 
            "金凿落，绣芙蓉，未抵寻常见。", 
            "韶光似寄，已分蓬山远。", 
            "深巷笑桃开，怕红雨秾春都遍。", 
            "赪鳞凤纸，能几附瑶华，琴剑路，梦云边，此际堪肠断。"
        ], 
        "title": "蓦山溪 沽上书来，却寄", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "证鬘天尘劫，凭影事，唤春还。", 
            "认茂树明漪，小菱镜槛，换尽韶年。", 
            "西山。", 
            "最怜眉绿，映斜阳得似旧时妍。", 
            "未了金钗钿盒，怯残落叶哀蝉。", 
            "婵媛。", 
            "清泪咽湘纨。", 
            "零落到人间。", 
            "算历历红桑，峨峨绛阙，乱后重观。", 
            "癯仙。", 
            "有情天老，便金茎谁复惜移盘。", 
            "一夜秋容憔悴，带愁拚共围宽。"
        ], 
        "title": "木兰花慢 叶遐庵属题梦忆图卷", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "傍垂杨。", 
            "橹柔渐过横塘。", 
            "见说十里奁漪，曾几照浓妆。", 
            "惜起艳尘凄婉，便酹杯空阔，迹往寻芳。", 
            "恁径迷浅棘，苔循蹙绣，都付微茫。", 
            "文贞石介，弦愁佩缺，赢得端相。", 
            "最忆年时，凭唤取一楼葱茜，纤斗眉长。", 
            "金铃拚尽，更护花谁伫骄阳。", 
            "忏慧业，算人天劫换，诗情画意，消领缣缃。"
        ], 
        "title": "湘春夜月 䗶屐虞山，过红豆山庄遗阡，烈日中访得河东君墓，鹤亭翁俛仰素水，谓有曾见惊鸿之感，归跋图卷，有句云：照水想衣香，知于此弥殷拳矣。用循其旨赋之", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "胜情如许。", 
            "觞屐凭箫鼓。", 
            "瘦尽廿年风更雨。", 
            "乱后微闻玉树。", 
            "五云梦阔蓬瀛。", 
            "千山脉断瑶京。", 
            "藻艳新披缃帙，典型犹数嘉荣。"
        ], 
        "title": "清平乐 林植斋属题雅歌集二十年纪念册子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "马上墙头未易酬。", 
            "倾城容易一凝眸。", 
            "柳花风里倦帘钩。", 
            "皓腕不胜金斗重，瑶房肯为玉清留。", 
            "新来王粲怕登楼。"
        ], 
        "title": "减字浣溪沙 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "尊俎婆娑更一回。", 
            "晴云璧月泻金罍。", 
            "重城钟鼓莫相催。", 
            "掠鬓妆眉消半缬，沉香心字未全灰。", 
            "欢娱赢得几低回。"
        ], 
        "title": "减字浣溪沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "三面疏棂掩绛绡。", 
            "一襟华月度春宵。", 
            "绿阴佳处凭楼高。", 
            "消息恋花元蛱蝶，端相窥镜伫兰苕。", 
            "悭人软语待明朝。"
        ], 
        "title": "减字浣溪沙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蜜炬西楼映画钿。", 
            "琼宵拚得驻婵媛。", 
            "隔花蛾月最晴妍。", 
            "肌雪似融春麝暖，脸波微遣酒梨添。", 
            "惺忪言语胜幺弦。"
        ], 
        "title": "减字浣溪沙 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦窄春宽夜渐深。", 
            "流苏向晓薄寒侵。", 
            "一回肠断一同心。", 
            "红雨画屏应不落，游丝罥户怕成阴。", 
            "眉低醽醁不成斟。"
        ], 
        "title": "减字浣溪沙 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "惜起青铜揽鬓丝。", 
            "有情风上玉花枝。", 
            "红襟春好画帘垂。", 
            "盟钿婵媛酬解佩，横波宛转抵通词。", 
            "檀奴须不负当时。"
        ], 
        "title": "减字浣溪沙 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "露晓天街湿似酥。", 
            "朝霞鲜夺脸边朱。", 
            "宝车频上泥人扶。", 
            "一桁绿阴低畹晚，平生清气爱凋疏。", 
            "片时消领费踟蹰。"
        ], 
        "title": "减字浣溪沙 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "叶对花当事若何。", 
            "绮寮恩怨付螓蛾。", 
            "沉思一向足消磨。", 
            "早是柳黄飞尽絮，生憎云薄不成罗。", 
            "沾泥辛苦对菱波。"
        ], 
        "title": "减字浣溪沙 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳草天涯绿一痕。", 
            "楼高消尽未归魂。", 
            "路迥无计忆王孙。", 
            "见说蒲帆张十幅，雪沙堤畔忍黄昏。", 
            "好春切莫与重论。"
        ], 
        "title": "减字浣溪沙 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "雕玉。静押垂帘春簌簌。", 
            "绛纱波荡银粟。一天侵晚绿。", 
            "梦回泪凝桦烛。枕机欢意促。", 
            "共谁重理箫曲。漏深嫌断续。"
        ], 
        "title": "归国谣 和飞卿 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "娇脸。彩秀象奁分琰艳。", 
            "背人眉角微敛。面霞红缬染。", 
            "曼吟小唇先掩。更频拈瑶簟。", 
            "烛花交映春靥。数残更几点。"
        ], 
        "title": "归国谣 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "记得七七，阆苑蕙风晴日，绽枝时。", 
            "斗艳花融脸，分娇柳妒眉。", 
            "绝怜春畹晚，偏拟蝶追随。", 
            "香入罗裙褶，瘦腰知。"
        ], 
        "title": "女冠子 和韦庄 其一", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦里酒半，倩影依稀频见，泥人时。", 
            "樱熟朱沾吻，山遥黛约眉。", 
            "乍醒知有泪，别去恨无依。", 
            "听残更漏滴，一寻思。"
        ], 
        "title": "女冠子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一春未解桐花冻，寒殢吴绵。", 
            "惆怅吟边。", 
            "倚尽阑干。", 
            "落照悬。", 
            "秾春须不教轻负，芳草连天。", 
            "拚醉花前。", 
            "今日为君泛玉船。"
        ], 
        "title": "采桑子 和阳春 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "风前嫩箨抽新竹，料量畦丁。", 
            "看取春生。", 
            "翠葆红缨渐长成。", 
            "闲寻诗思重来处，怕倚猩屏。", 
            "■■■■。", 
            "惊起黄鹂恰一声。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "布帆烟树隋堤路，望中一片云深。", 
            "几回搔首雁书沉。", 
            "别离千万缕，空遣柳摇金。", 
            "绿波荡尽文纱影，催醒还怯鸣禽。", 
            "天涯惜起倚阑心。", 
            "梦余残照，空翠湿衣襟。"
        ], 
        "title": "临江仙 和阳春 其一", 
        "type": "词", 
        "yun": "侵"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "雾裾瑶縠催琼驾，胜他玉骨珊珊。", 
            "清秋风露不知寒。", 
            "多情眉子月，歧路照长干。", 
            "七襄锦字成虚约，愁怀难托天孙。", 
            "凝情无绪对痴云。", 
            "凉柯如水，柔绿梦镫昏。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "娇姿嫞起临鸾镜，芙蓉浅映澄漪。", 
            "绕楼犹著柳丝垂。", 
            "窥人无限意，青眼最芳时。", 
            "禊春记取当年事，花前携榼听鹂。", 
            "至今惟梦可寻追。", 
            "微风吹面，重复引离思。"
        ], 
        "title": "临江仙 其三", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绣谱消寒，伫鹅黄嫩绿，珍重春风。", 
            "连环玉纤能解，斗巧天工。", 
            "蟠龙宝帐，算人人妒煞青铜。", 
            "凉夜永。", 
            "调梭怯漏，锦机柔似吴侬。", 
            "谁貌婵娟如画，剩沉湘骚辩，吁闼排空。", 
            "回阑隔花比瘦，嘉节初逢。", 
            "浔阳昨夜，又江枫派派流红。", 
            "偏一向，残更惊梦，上阳影事重重。"
        ], 
        "title": "汉宫春 赋九字", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "荼蘼一架才开了。", 
            "便觉春光少。", 
            "游丝几度袅东风。", 
            "更逐残英，飞舞小庭中。", 
            "雏莺乳燕寻常在。", 
            "转烛年华改。", 
            "声声你不断离愁。", 
            "绿绮窗前惊醒梦如流。"
        ], 
        "title": "虞美人 和后主 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "湘弦润湿苔侵绿。", 
            "春雨相连续。", 
            "玉阑孤倚悄无言。", 
            "看尽浮花，浪蕊送华年。", 
            "回头挂壁银筝在。", 
            "手涩调新解。", 
            "无声过泛最情深。", 
            "为问满怀，幽怨可能任。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绕遍阑干，千红万紫，旧经行处。", 
            "斜阳外，杜宇声声唤归去。", 
            "无多影事随流水，问断梗、飘蓬几误。", 
            "尽芳时消受，眉痕片霎，绮怀谁诉。", 
            "凝伫。", 
            "重来路。", 
            "怕径冷苔荒，蝶愁蜂妒。", 
            "天涯倦絮，那回犹罥朱户。", 
            "莫教辜负从头约，只横雨狂风易阻。", 
            "茧纸涩，雁昼沉，难寄离愁万缕。"
        ], 
        "title": "月下笛 王城归客，追缅夙游，怅然有作", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "端正好，时节恰秾春。", 
            "箫鼓隔堤催画鹢，镜漪落照罨芳尘。", 
            "犹有未归人。"
        ], 
        "title": "望江南 和后主 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "端正好，风露下新秋。", 
            "脸色荷花相逞艳，轻拂垂柳看行舟。", 
            "脉脉水西楼。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "无限恨，消领绣帏中。", 
            "轻梦已随兰麝散，五更和泪咽铜龙。", 
            "侵晓怯微风。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "伤往事，人倦独支颐。", 
            "坐久重楼都入望，画阑犹倚玉箫吹。", 
            "将信更还疑。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "大好秋容，天香满院承丹旭。", 
            "十年薖轴，一笑蕉中鹿。", 
            "几度潮生，看遍陵成谷。", 
            "添筹屋，清光同沐。", 
            "把盏斟醽醁。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "藻艳披缃帙。", 
            "几摩挲茸窗倦晚，梦痕如织。", 
            "憔悴年时高阳侣，凄断人天只尺。", 
            "凭茧纸乌丝留得，多少危阑登临意。", 
            "只龙香凤尾差堪识。", 
            "千古恨，剩邻笛。", 
            "九天吹管悲寒食。", 
            "尽飘零霓裳断序。", 
            "翠镫华陌，老去定场花时泪，分付红牙彩笔。", 
            "更侧帽行吟何日。", 
            "兜率海山应相念，念嘉荣犹挟王门瑟。", 
            "笙鹤外，暮天碧。"
        ], 
        "title": "金缕曲 为王瑶卿供奉题所藏罗瘿公手书诗卷", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "乘风。", 
            "瑶宫。", 
            "相逢。", 
            "尽从容。", 
            "能通。", 
            "凌霄羽翰如翩鸿。", 
            "夐然星斗罗胸。", 
            "疑阆蓬。", 
            "下王绝尘踪。", 
            "只步虚有声太空。", 
            "指南肇造，遥忆姬公。", 
            "左徒去后，玉虬谁骖九重。", 
            "窥炳灵于圆穹。", 
            "吐华于长虹。", 
            "高寒吾愿从。", 
            "排阊呼鸿龙。", 
            "蹑足幻云峰。", 
            "更持卮酒邀碧翁。"
        ], 
        "title": "醉翁操 坐飞车，御长风，泠然善也。词人前未有赋此者", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳约扶花，梦云凝碧，画楼深处。", 
            "更隔帘轻簌梁尘，醉薄夜遥，清课乍翻新谱。", 
            "记曲九宫银屏畔，问谁省春莺弦上语。", 
            "余寒侧度。", 
            "依约凤箫，伶俜金缕。", 
            "妆浓镜边自觑。", 
            "早一片黄昏花欲妒。", 
            "费帕罗消泪，篝香愁坐，闲情多许。", 
            "彩笔倦题清商怨，剩百折回肠堪诉与。", 
            "鸾笙倚，许著我瑶台仙侣。"
        ], 
        "title": "大圣乐 四月十七夜俞五振飞雅集惜阴堂，强余继声，因学长生殿小宴折天淡云闲四字，殊不能工", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "倦怀谁理。", 
            "渐金猊篆冷，壁镫孤倚。", 
            "数漏尽伫尽明蟾，恨繁籁疏林，教人无寐。", 
            "点检闲愁，忍都付蠹痕残字。", 
            "忆铜街唤马，玉指调笙，早拚轻弃。", 
            "韶光也知似寄。", 
            "黯花风廿四，荃艳情味。", 
            "念只念芳草侵阶，便绿向天涯，几时千里。", 
            "漫解红囊，剩悄向琴边凝睇。", 
            "甚啼鹃唤春去后，夜寒如水。"
        ], 
        "title": "解连环 此调多以入声协律，偶易去上声，并多余韵", 
        "type": "词", 
        "yun": null
    }, 
    {
        "author": "蔡寅", 
        "era": "近现代", 
        "subtype": "七言律诗", 
        "text": [
            "雷硠世局不堪论，胜地重经吊白门。", 
            "一代园林归鹿梦，百年风雨付鹃魂。", 
            "故家何处沧桑感，往事无边烟树痕。", 
            "毕竟南部王气尽，兴亡曾有几寒温。"
        ], 
        "title": "瞻园祠渐庵韵", 
        "type": "律诗", 
        "yun": "元"
    }, 
    {
        "author": "蔡寅", 
        "era": "近现代", 
        "subtype": "七言律诗", 
        "text": [
            "珠婢交辉近日边，上清高会敞琼筵。", 
            "蓬仙游戏三千界，海客赢奇百万钱。", 
            "倒影楼台金碧水，嬉春裙屐绮罗天。", 
            "五光十色心魂醉，米锦欧花各斗妍。"
        ], 
        "title": "游上野博览会二首 其一", 
        "type": "律诗", 
        "yun": "先"
    }, 
    {
        "author": "蔡寅", 
        "era": "近现代", 
        "subtype": "七言律诗", 
        "text": [
            "可怜风月太平年，只许今生海外缘。", 
            "不忍池边春潋滟，通天桥上客翩跹。", 
            "三千弱水曾经眼，十二琼楼笑拍肩。", 
            "的的明灯真不夜，万花丛里赛婵娟。"
        ], 
        "title": "游上野博览会二首 其二", 
        "type": "律诗", 
        "yun": "先"
    }, 
    {
        "author": "蔡晋镛", 
        "era": "近现代", 
        "subtype": null, 
        "text": [
            "层阴始结，谁镂寒漪，点琼英生缬。", 
            "盆池檐滴，疑昨夜、透沁三春枝叶。", 
            "迟留樊姊，步幽谷尘波轻贴。", 
            "拼倩魂和月凌虚，肯把玉壶敲缺。", 
            "杨家采带金环，看一样雕盘，生意俄忽。", 
            "繁华自好，争片响、须怯东风烦郁。", 
            "玲珑窈窕，尽汉殿唐宫攀折。", 
            "算也如劫梦空昙，万一替消肠热。"
        ], 
        "title": "瑶华 冰花", 
        "type": "词", 
        "yun": null
    }, 
    {
        "author": "蔡晋镛", 
        "era": "近现代", 
        "subtype": null, 
        "text": [
            "篆烟漾碧碎花阴，帘押昼沉沉。", 
            "天风吹堕湘云曲，倩清商邀下仙禽。", 
            "尽日罘罳庭院，高秋山水清音。", 
            "鞠通瘦损岁骎骎，人物几华簪。", 
            "银床飘断梧桐影，怪游筇也倦登临。", 
            "何事一襟幽抱，泠泠写入琴心。"
        ], 
        "title": "风入松 乙亥九日，怡园樊少云席上，听庄剑丞弹琴", 
        "type": "词", 
        "yun": null
    }, 
    {
        "author": "蔡哲夫", 
        "era": "近现代", 
        "subtype": "七言律诗", 
        "text": [
            "楚狂休自夸黄鹤，却逊层楼气象雄。", 
            "五岳缠绵禺岭小，十年再见木棉红。", 
            "海南春色愁难寄，天末佳人信未通。", 
            "远念辽阳还积雪，故乡吹暖楝花风。"
        ], 
        "title": "清明登镇海楼寄梁七", 
        "type": "律诗", 
        "yun": "东"
    }, 
    {
        "author": "蔡哲夫", 
        "era": "近现代", 
        "subtype": "七言律诗", 
        "text": [
            "我所思兮渺何许，百无聊赖独登楼。", 
            "露凝泽畔孤虫泣，月冷沙前断雁愁。", 
            "难遣伊人一回溯，固知吾道在沧州。", 
            "此间谁识凄凄意，写入青缃只是愁。"
        ], 
        "title": "晦闻嘱题蒹葭图", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "人间无地可埋忧，夜夜妖禽出九头。", 
            "玉色桃花金色橘，梦中山好在何州。"
        ], 
        "title": "梦中二首（选一）", 
        "type": "绝句", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "溪塘过雨绿浮萍，世事如蛙塞耳听。", 
            "老去已无书可读，故人新赠养牛经。"
        ], 
        "title": "乡居二首（选一）", 
        "type": "绝句", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "日日吹唇沸建康，年年狗骨吠萧墙。", 
            "是谁卖却卢龙塞，山海关头望夕阳。"
        ], 
        "title": "失题二首（选一）", 
        "type": "绝句", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "终南进士太风标，秋影濛濛月色摇。", 
            "见说江南新鬼大，不知何苦更吹箫。"
        ], 
        "title": "题钟馗听鬼吹箫图", 
        "type": "绝句", 
        "yun": "萧"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "将军西第拥高牙，春水回舟泛落花。", 
            "天下正多冤死鬼，却将慈惠到鱼虾。"
        ], 
        "title": "放生池", 
        "type": "绝句", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "石壕村外晚蝉嘶，秋获深愁刮地迟。", 
            "莫道贫家无一物，尚馀黄叶罥蛛丝。"
        ], 
        "title": "黄叶", 
        "type": "绝句", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "明月随人送晚寒，幸无杜宇哭云安。", 
            "中宵忽领英雄气，知泊桓侯庙下滩。"
        ], 
        "title": "云阳二首（选一）", 
        "type": "绝句", 
        "yun": "寒"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "峡门江鹳晚争飞，井底鸣蛙水气肥。", 
            "莫怪公孙初恃险，经霜树树赭黄衣。"
        ], 
        "title": "峡门二首（选一）", 
        "type": "绝句", 
        "yun": "微"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "健妇锄犁哭向天，惨闻乡保占民田。", 
            "东风不待催寒食，米贵人家早禁烟。"
        ], 
        "title": "寒食", 
        "type": "绝句", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "万里黄沙白草秋，行人归及楚江头。", 
            "从知汝亦伤心者，来自燕云十六州。"
        ], 
        "title": "闻雁", 
        "type": "绝句", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "夜凉风定敞中庭，远近蛙声倦耳听。", 
            "闲赌流光数萤火，金银花下坠疏星。"
        ], 
        "title": "秋夜", 
        "type": "绝句", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "北地胭脂晚卸装，南来春怨落昭阳。", 
            "玉颜自倚寒鸦色，不道人呼两面羌。"
        ], 
        "title": "无题三首（选一）", 
        "type": "绝句", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "西望长歌入汉关，大江东去客西还。", 
            "樱桃红了芭蕉绿，且认渝州作蒋山。"
        ], 
        "title": "重庆", 
        "type": "绝句", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言绝句", 
        "text": [
            "是事扪心总自知，百年为盗亦应迟。", 
            "富春渚上捞虾客，只愿将身化鹭鸶。"
        ], 
        "title": "是事", 
        "type": "绝句", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "伤春何计遣花时，江上同舟系梦思。", 
            "去日各惊蓬鬓雪，出城还问草堂资。", 
            "书来一命轻生死，夜半千层悔别离。", 
            "露外酒边成泪望，仙山楼阁是归期。"
        ], 
        "title": "重展山腴书志感", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "古人不尽当时意，历历登高总自悲。", 
            "为客惊秋仍往节，去年看雪正峨眉。", 
            "功名岁晚非天予，法喜宵寒共石遗。", 
            "塔影山光黄叶外，因君回首菊花期。"
        ], 
        "title": "和石遗天宁寺荒台登高，携酒对饮", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "心事西山就白云，主人绿帻有风闻。", 
            "入时眉翠将谁画，申意唇朱不负君。", 
            "莫倚度关歌狗曲，曾扛古鼎负龙文。", 
            "海山却遣童男返，扫尽鸿门灞上军。"
        ], 
        "title": "感事", 
        "type": "律诗", 
        "yun": "文"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "西山终古向人青，小院笼花坐画棂。", 
            "老去逢春思旧雨，年来此地亦新亭。", 
            "苇芽露白波光涣，柳絮风香酒易醒。", 
            "一曲沧浪城阙下，人今塞耳不能听。"
        ], 
        "title": "陶然亭", 
        "type": "律诗", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "居然满汉一家人，乾女乾儿色色新。", 
            "也当朱陈通嫁娶，本来云贵是乡亲。", 
            "莺声呖呖呼爹日，豚子依依恋母辰。", 
            "一种风情谁识得，劝君何必问前因。"
        ], 
        "title": "广和居题壁（二首） 其一", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "不知何与饥寒事，一卷文章送此身。", 
            "偶作江南未归客，苍然天下隐忧人。", 
            "时流痛饮无虚日，家祭中原告老亲。", 
            "所欠世间惟一死，信陵君共楚灵均。"
        ], 
        "title": "杨子传陈考功语，命题所著《散原精舍诗》", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "入朝一疏动天颜，夜话辽东晓出关。", 
            "世上英雄酾酒定，古来神武挂冠还。", 
            "回舟白鹭洲前月，飞雨卢龙塞外山。", 
            "落落一身天下士，鲁连黄鹞在人间。"
        ], 
        "title": "送汤蛰老", 
        "type": "律诗", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "意外相逢意外归，百忧宁止旧交稀。", 
            "岭南客路惊梅发，木落燕山逐雁飞。", 
            "垂老一官原下策，依人无计恐长饥。", 
            "看天莫问他时悔，何处江湖遂布衣。"
        ], 
        "title": "柬无竟", 
        "type": "律诗", 
        "yun": "微"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "欹枕惊涛白尽头，匆匆残梦堕神州。", 
            "翻书尚滴儿时泪，去国俄登海上舟。", 
            "潮落远鸡催晓色，月明南雁集乡愁。", 
            "春申林际非吾土，回首燕云万里秋。"
        ], 
        "title": "渡海", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "西南半壁一男儿，险为全川血溅尸。", 
            "日落大荒无法挽，天浮苦海有乾时。", 
            "漂摇萍水逢春话，懵懂乾坤望汝支。", 
            "地下老亲含笑说，太平还读五家诗。"
        ], 
        "title": "邓慕鲁乞题先人手录五家诗", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "一纸千年碧血痕，堂堂正气至今存。", 
            "亡奴只坐心无力，杀士宁知国有魂。", 
            "湘水自沉犹未酷，鼎湖一去只馀恩。", 
            "六飞惨澹秦关远，试问何人是祸根。"
        ], 
        "title": "题唐才常君尺牍", 
        "type": "律诗", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "大名天下重蒲萧，意外惊魂赋大招。", 
            "出狱自冲神剑气，窜身同听海门潮。", 
            "是非如梦归前世，生死经秋换两朝。", 
            "垂老菊花当进酒，去年焉识有今朝。"
        ], 
        "title": "秋恕生日赋赠", 
        "type": "律诗", 
        "yun": "萧"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "江汉滔滔悲武昌，不图如此作兴亡。", 
            "未成甑堕声先失，垂死秋虫足早僵。", 
            "举目散沙抟劫运，故人一水限河梁。", 
            "生逢尧舜今何世，试问前朝顾野王。"
        ], 
        "title": "寄印伯", 
        "type": "律诗", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "何处茅庵蜕此生，秋蝉敛翅不成声。", 
            "便归同谷终如客，欲老辽东总畏兵。", 
            "四顾莽苍无去路，一官衰白梦前清。", 
            "蜀山夜半梅花发，念子悲歌猛虎行。"
        ], 
        "title": "赠哈蜕庵同年", 
        "type": "律诗", 
        "yun": "庚"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "蓦然天笑当恩纶，道德文章愧此身。", 
            "多感故交思悱恻，偶谈前史泪酸辛。", 
            "杜陵老畏依严武，王导心原恕伯仁。", 
            "一赋何关鹦鹉事，却怜黄祖斗筲人。"
        ], 
        "title": "纪事", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "行尽风霄欠小楼，请看釜底置荣州。", 
            "多年宿处山窗改，活水香时茗碗秋。", 
            "客过松阴招午饭，路宜崖下辟庚邮。", 
            "寻源勘得双溪误，正恐郦亭世不收。"
        ], 
        "title": "北山诗三十八首（选七） 其一", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "数株榕树客门遮，缓下山坳石级斜。", 
            "大好春光元野外，薄游风味似天涯。", 
            "贫挑石炭怜崖户，雨渴秧田念水车。", 
            "指点去秋闻雁处，虎崖疏竹宿人家。"
        ], 
        "title": "北山诗三十八首（选七） 其二", 
        "type": "律诗", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "一丝路挂星光碧，屋在星边松树边。", 
            "上古封疆疑獠迹，下方田垄作螺旋。", 
            "人和胜处三门险，牛乳香浓一勺泉。", 
            "自有此山无此客，便携长句问青天。"
        ], 
        "title": "北山诗三十八首（选七） 其三", 
        "type": "律诗", 
        "yun": "先"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "万峰高处古灵台，大石蟠空壁坞开。", 
            "历尽兴亡伤乱世，造成形胜费雄才。", 
            "千家人向眠牛聚，四面山如怒马来。", 
            "独立倚天长剑在，便从左股割蓬莱。"
        ], 
        "title": "北山诗三十八首（选七） 其四", 
        "type": "律诗", 
        "yun": "灰"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "心上华阳杂梦痕，此身落叶欲归根。", 
            "万山拦路争诗客，一水浮花到市门。", 
            "每念陈陶吹战血，久输王霸卧山村。", 
            "不知魏晋成何世，自买乌犍课子孙。"
        ], 
        "title": "北山诗三十八首（选七） 其五", 
        "type": "律诗", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "市远村醪不易沽，一瓯花乳借僧厨。", 
            "笑呼童子烧松火，清到仙人入玉壶。", 
            "见说雨稀寻水远，迟来山上并茶无。", 
            "老惭命分如王烈，石髓流香幸未枯。"
        ], 
        "title": "北山诗三十八首（选七） 其六", 
        "type": "律诗", 
        "yun": "虞"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "作别青山又别君，思君今夜万山春。", 
            "仙乡古寺他年会，寒食东风旧主人。", 
            "自笑绿林愁李涉，相看白酒尽陈遵。", 
            "翻书力纠邻封志，红豆相期问水滨。"
        ], 
        "title": "北山诗三十八首（选七） 其七", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "海外孤臣不赐环，梦中平地换周班。", 
            "从兹蜗角生兵气，竞附龙鳞化野蛮。", 
            "今日故人悲杞国，伤心乐府念家山。", 
            "知公夜枕江声里，熟计铙歌入汉关。"
        ], 
        "title": "怀人", 
        "type": "律诗", 
        "yun": "删"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "太行山翠落清樽，秋老黄花冷蓟门。", 
            "梦断题糕还进酒，年来落叶算归根。", 
            "凭崖金像相知未，旧雨铜驼几个存。", 
            "落帽风流传韵事，稍怜嘉传附桓温。"
        ], 
        "title": "九日怀京国旧游", 
        "type": "律诗", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "春水桃花艳一州，美人香径小红楼。", 
            "有才薄命都成例，垂老西风不尽愁。", 
            "三月莺花吟上巳，大堤杨柳咏千秋。", 
            "渡江名士翻萧瑟，黄叶青山送客舟。"
        ], 
        "title": "江楼", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "竹边楼阁翠重重，梦里依然旧日钟。", 
            "千古江声流不尽，三峨秋色晚尤浓。", 
            "清时此地吟归雁，海穴通潮蛰老龙。", 
            "起视神州无限黑，几星渔火照中峰。"
        ], 
        "title": "宿鸟尤", 
        "type": "律诗", 
        "yun": "冬"
    }, 
    {
        "author": "蔡济黄", 
        "era": "近现代", 
        "subtype": "五言绝句", 
        "text": [
            "明月照秋霜，今朝还故乡；", 
            "留得头颅在，雄心誓不降。"
        ], 
        "title": "无题", 
        "type": "绝句", 
        "yun": null
    }, 
    {
        "author": "蔡晋镛", 
        "era": "近现代", 
        "subtype": "七言律诗", 
        "text": [
            "独局谁收劫后棋，青鸾望断信音迟。", 
            "病逢佳节难成醉，静欲忘言只益悲。", 
            "观面倏惊恒水皱，析骸宁恤宋城炊。", 
            "新年我愧陈无已，兀坐官斋治乱丝。"
        ], 
        "title": "次韵栎寄元日抒怀二首 其一", 
        "type": "律诗", 
        "yun": "支"
    }, 
    {
        "author": "蔡晋镛", 
        "era": "近现代", 
        "subtype": "七言律诗", 
        "text": [
            "暖律吹春恰未稠，寒花对客若为愁。", 
            "占丰屡畏含沙蜮，辟恶严防侵黍猴。", 
            "岂有云帆济沧海，共谁玉笛按凉州。", 
            "跨驴坠策知何日，莽莽烟尘一望收。"
        ], 
        "title": "次韵栎寄元日抒怀二首 其二", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "惊回旧梦怅离群，久别应知过所闻。", 
            "忠孝劳生终有愧，何如白首卧松云。"
        ], 
        "title": "和水越成章韵", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "数盆颇惜梅花瘦，莫解残年抑郁心。", 
            "惊怪暗香来鼻观，故人魂梦忽相寻。"
        ], 
        "title": "残夜 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "回头万恨复千悲，投老犹难脱马羁。", 
            "留取一庭残夜月，依依还我少年时。"
        ], 
        "title": "残夜 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "毡毳年来欲费吟，举杯聊敌夜寒侵。", 
            "宿师论将虽非望，犹有眉山缓带心。"
        ], 
        "title": "东坡生日聚饮 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "边头白酒香尤烈，塞上盆梅瘦不花。", 
            "玉宇琼楼更休问，且看霜月满龙沙。"
        ], 
        "title": "东坡生日聚饮 其二", 
        "type": "绝句", 
        "yun": "麻"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "千载匆匆过眼前，无端生灭定谁坚。", 
            "幽明岁月应同逝，母子相依又六年。"
        ], 
        "title": "正月三日忆小乙", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "閒斋越海寄盆松，鳞鬣嵚崎雪尚封。", 
            "聊欲对松询近状，知君诗思正蟠胸。"
        ], 
        "title": "小仓閒斋寄盆松", 
        "type": "绝句", 
        "yun": "冬"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "晓色能令海气生，夕阳转觉暮空平。", 
            "静中别有吞天意，最爱奔涛日夜声。"
        ], 
        "title": "涛声", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "抉壁施窗忆壮年，推窗海色自无边。", 
            "人间正有千重恨，呵壁凭谁更问天。"
        ], 
        "title": "四月廿八日乞假至大连星浦 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "含蕊殊浓开渐淡，人生花事黯何言。", 
            "花前人与春俱老，惘惘沾襟岂酒痕。"
        ], 
        "title": "四月廿八日乞假至大连星浦 其二", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "翰苑风流墨似金，晋唐小楷费研寻。", 
            "老夫臂指僵难使，空有群鸿戏海心。"
        ], 
        "title": "费地山求题露轩小楷卷", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "初日垂杨自弄阴，晓风过处抵千金。", 
            "麦梁万顷天如海，换尽诗人出塞心。"
        ], 
        "title": "初日 其一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "人定从来易胜天，好将锦绣裹山川。", 
            "卖刀买犊传新法，生聚何须待十年。"
        ], 
        "title": "初日 其二", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "三章约法未全颁，且可从容议入关。", 
            "柳下先生狂作圣，祇将夜起示人间。"
        ], 
        "title": "初日 其三", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "意气当时几许狂，堪憎老境债教偿。", 
            "残年况味今参透，祇是生离死别忙。"
        ], 
        "title": "寄韬庵", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "玉佩琼琚困马羁，逃虚入海更安之？", 
            "孟郊老去歌铜斗，却羡翻船踏浪儿。"
        ], 
        "title": "海岸 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "渐苦龙沙岁月深，祇将梦想寄山林。", 
            "海波汩没无人处，安得成连为鼓琴。"
        ], 
        "title": "海岸 其二", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "楼外青山最有情，默然相对晚云生。", 
            "会心不在閒言语，听取萧萧过雨声。"
        ], 
        "title": "楼外", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "雷峰已灭藏经出，四十年来事渺茫。", 
            "劫后遗民吾尚在，却看孤塔过辽阳。"
        ], 
        "title": "题雷峰塔经卷", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "老去诗人感事多，不辞专海一相过。", 
            "六年如梦依然在，奈此灯前酒后何。"
        ], 
        "title": "青厓雨山竹雨香城夜饮 其一", 
        "type": "绝句", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "辽海新朝莫苟安，由来事业出艰难。", 
            "漆身吞炭都经过，忧患馀生亦等閒。"
        ], 
        "title": "青厓雨山竹雨香城夜饮 其二", 
        "type": "绝句", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "世变方兴孰了期，息肩何地事堪疑。", 
            "睡乡万户鸡声裹，却是閒吟缩手时。"
        ], 
        "title": "九月初一日晨起 其一", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "动静元来贯晦明，半生待旦伴长庚。", 
            "萧然抱膝灯光下，渐觉人间万事轻。"
        ], 
        "title": "九月初一日晨起 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "圣学千秋久舍藏，救时深切信奇方。", 
            "欲凭《论语》平天下，半部谁怀一日长。"
        ], 
        "title": "和高濑武次郎", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "寻花呼酒恣清狂，绳匠斜街久断肠。", 
            "魂梦王陈真入座，何来窗下一枝香。"
        ], 
        "title": "夜起盆梅正发 其一", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "举头惟见小时月，见月怀人欲见难。", 
            "失马塞翁过七十，残宵对月不胜寒。"
        ], 
        "title": "夜起盆梅正发 其二", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "已槁苍颜那复温，渐销英气亦无痕。", 
            "丹青难写灵台状，皮相纷纷莫浪言。"
        ], 
        "title": "日本漫画者安田雅甫求书", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "两京邂逅剧谈馀，问疾平原见异书。", 
            "惊叹少微动星象，不堪回首子云居。"
        ], 
        "title": "悼内藤虎博士", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "平生肝胆道非孤，坐视扶桑奋霸图。", 
            "四十年前花前客，白鸥年少岂知吾。"
        ], 
        "title": "使日杂诗 其一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "山路樱花半未开，云中富士雪犹霾。", 
            "车傍儿女颜如玉，尽道先生觅句来。"
        ], 
        "title": "使日杂诗 其二", 
        "type": "绝句", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "山楼主客百重欢，红袖银灯夜未阑。", 
            "诸老热肠吾自醉，不须借酒禦春寒。"
        ], 
        "title": "使日杂诗 其三", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "成围暖玉莫惊寒，诗酒相催特地欢。", 
            "可惜少年心已尽，祇将红袖当花看。"
        ], 
        "title": "使日杂诗 其四", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "独往孤行道偶通，知音千载最难逢。", 
            "世人尽在酣眠里，忘却人间夜起翁。"
        ], 
        "title": "使日杂诗 其五", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "涂地谁怜脑与肝，千秋转败事尤难。", 
            "贪天未可论功罪，翻使英雄泪不乾。"
        ], 
        "title": "使日杂诗 其六", 
        "type": "绝句", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "松际初阳射眼明，窗间海色卷云平。", 
            "越山驰道千车过，也作风涛拍岸声。"
        ], 
        "title": "使日杂诗 其七", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "池馆幽奇窗对海，最宜风雨看惊涛。", 
            "移情别有成连曲，不借诗人一世豪。"
        ], 
        "title": "使日杂诗 其八", 
        "type": "绝句", 
        "yun": "豪"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "琼岛仙姝不自妍，莫将脂粉拟天然。", 
            "春潮初涨云初起，正在朝阳吐燄前。"
        ], 
        "title": "使日杂诗 其九", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "刻意伤春失梦痕，怀人亭下更何言。", 
            "花前白发风怀尽，不是销魂是断魂。"
        ], 
        "title": "使日杂诗 其十", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "处处春山展画图，登楼小憩茗瓯俱。", 
            "两丛红白谁来赏，唤起閒情到鼠姑。"
        ], 
        "title": "使日杂诗 其十一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "北戒神州久闭关，愿穿河套越天山。", 
            "天公应被人窥破，鸟岛何须取半环。"
        ], 
        "title": "使日杂诗 其十二", 
        "type": "绝句", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "松径通天暗入林，两峰离立意何深。", 
            "白云虚度岩腰过，似有微行出岫心。"
        ], 
        "title": "使日杂诗 其十三", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "炉韝原知属化工，阴阳为炭碧兼红。", 
            "谁能发问谁能对，子厚灵均祇两雄。"
        ], 
        "title": "使日杂诗 其十四", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "嘘气成云鳄养雏，应声掉尾果堪呼。", 
            "昌黎自爱闲文字，遣与蛇龙作并驱。"
        ], 
        "title": "使日杂诗 其十五", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "聪明睿智惟神武，德化二千六百年。", 
            "今日日光辉万国，苍生还赖旧山川。"
        ], 
        "title": "使日杂诗 其十六", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "痴云堆积天如墨，雪浪奔腾海愈明。", 
            "正有万千身世恨，悲歌来和撼天声。"
        ], 
        "title": "使日杂诗 其十七", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "怀古东来七十翁，穿胸贯日气如虹。", 
            "双桥倒影金千尺，大淀河头夕照中。"
        ], 
        "title": "使日杂诗 其十八", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "百岁才馀廿五年，任他修短且随缘。", 
            "英雄花月应同尽，莫向人间叹逝川。"
        ], 
        "title": "使日杂诗 其十九", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "儿女倾城为送迎，老夫感涕欲纵横。", 
            "达材成德真吾党，愿汝同扬一世名。"
        ], 
        "title": "使日杂诗 其二十", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "一角玄黄渐射金，半丸离海欲登临。", 
            "暗中已有人相待，二十年来夜起心。"
        ], 
        "title": "使日杂诗 其二十一", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "骨肉凋零换劫灰，兴亡万状祇馀哀。", 
            "仰天读忆儿时事，满眼波涛更不回。"
        ], 
        "title": "使日杂诗 其二十二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "海上群山跋浪来，千苍万翠画图开。", 
            "朝阳巧欲施金采，涌出参差白雪堆。"
        ], 
        "title": "使日杂诗 其二十三", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "户枢流水理殊明，惰慢终教业不成。", 
            "百岁寻常应易得，何须世外觅长生。"
        ], 
        "title": "使日杂诗 其二十四", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "一张一弛力常均，天道如弓事在人。", 
            "夏靡阿衡俱过百，张苍乳臭不须论。"
        ], 
        "title": "使日杂诗 其二十五", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "被服从来士不完，三年去国此衣冠。", 
            "苍鹰岂免饥为用，野鹤何缘顶自丹。", 
            "荧惑太微殊未退，横流沧海故难安。", 
            "等閒鹿帻休相逼，祇作桃椎委地看。"
        ], 
        "title": "野鹤", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "人间闲气漫相关，触热扁舟倦往还。", 
            "楚泽混茫方入夏，暮云崷崒忽连山。", 
            "当歌暗觉忧伤魄，顾影难凭术驻颜。", 
            "海内相哀能几辈，殷勤缄札赖云鬟。"
        ], 
        "title": "渡江会议商约归得上海书", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "林杪江声竞入楼，楼前孤月迥凌秋。", 
            "一年又觉凉风起，万里空怜楚水流。", 
            "稍厌高谈从扪虱，莫教幽兴负盟鸥。", 
            "胜情胜具犹然在，便合烟波纵钓舟。"
        ], 
        "title": "八月十六日夜月下作", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "螺洲石鼓郁苍苍，并作苍颜岁月长。", 
            "一代风裁供小隐，十年忧患谢欢场。", 
            "端看不朽功名外，永忆相从几杖旁。", 
            "欲抱遗书归墓侧，待君著笔叙存亡。"
        ], 
        "title": "陈韬庵过谈", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "西来饱听郁江声，看到山平水亦平。", 
            "论世始知异形胜，因才谁可共功名？", 
            "炎风含毒秋前厉，岭月悬愁梦外明。", 
            "会有云霓偿众望，先声应以动边城。"
        ], 
        "title": "七月甲午师次横州", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "中年家国两伤残，世变端留尔我看。", 
            "桂海能来蒐志乘，龙州聊得共春寒。", 
            "楼堪北望登偏怯，溪纵双流合岂难。", 
            "自顾绝非穷塞主，江湖好为办渔竿。"
        ], 
        "title": "送柽弟赴沪", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "云影山光正吐吞，坐闻疏雨过西轩。", 
            "池荷叶大香殊远，梁燕雏成语更喧。", 
            "经世寸心空自许，寻春残梦那无痕。", 
            "濠堂鸥榭行吟地，回首何人念断魂？"
        ], 
        "title": "回首（五月十三日）", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "迷魂飘荡触鸡鸣，枕上惊回已四更。", 
            "往恨新愁纷入梦，雨声虫语骤难明。", 
            "才华负汝休论命，忧患磨人转畏名。", 
            "百倍近来情绪恶，欲从底处换无情？"
        ], 
        "title": "枕上（六月初十夜）", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "胸次谁言瘴不腓，瘦狂犹自胜痴肥。", 
            "匆匆年少愁中过，惘惘春风梦里归。", 
            "邕管投荒寄边锁，京华怀旧检尘衣。", 
            "石湖高韵殊难及，漫葺丛编拟去非。"
        ], 
        "title": "七月初一日作", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "虫声如雨上高楼，云自横空月自流。", 
            "边地星河还对酒，劳生情感不宜秋。", 
            "灵仙所恨牵何事，尘世端怜失自由。", 
            "祇有无穷儿女意，青天碧海共悠悠。"
        ], 
        "title": "龙州七夕", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "峰罗四野翠成堆，溪绕边州去又回。", 
            "云树苍苍收百里，洞天郁郁起孤台。", 
            "登临始觉清秋入，怀抱端须浊酒开。", 
            "玉洞连城隔年事，可堪还此共徘徊。"
        ], 
        "title": "九日小连城登高", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "沈沈戎幕罢传杯，唤起秋风酒后哀。", 
            "愤世途穷得蛮府，耽吟人老岂边才。", 
            "閒情巫峡云何在，往事吴淞水不回。", 
            "可奈梅厅灯似月，宵来策杖一徘徊。"
        ], 
        "title": "梅厅", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "公车回首齐名日，党禁寒心被锢年。", 
            "共道滂膺关世变，岂知华管杂时贤。", 
            "功名气尽鸢肩外，词赋魂销鵩臆前。", 
            "谁向不周山上望，吞声帝座独流天。"
        ], 
        "title": "闻文芸阁同年以八月二十四日卒于萍乡感赋", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "辞官聊自慰心魂，谵语还怜世议喧。", 
            "愦愦宁馨难了事，龂龂贾竖枉争言。", 
            "中朝不省筹边策，志士空惭食禄恩。", 
            "扺掌谈兵有人在，故山容我闭柴门。"
        ], 
        "title": "十九日又作", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "绕州常听浪淙淙，一日桥成接要冲。", 
            "布阵试驰饮江马，倾城来看卧波龙。", 
            "不愁野渡生春水，最爱中流数晚峰。", 
            "怪底垂虹频入梦，连宵归思酒边浓。"
        ], 
        "title": "十一月十三日浮桥落成纪事", 
        "type": "律诗", 
        "yun": "冬"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "手种梅花伴曲廊，蛮风瘴雨损年芳。", 
            "乍看蕊大含春思，渐觉枝繁带晓霜。", 
            "蓦地闻香魂欲返，惘然自醉意犹狂。", 
            "閒愁閒想浑抛却，一段凄清亦断肠。"
        ], 
        "title": "对梅作（十一月二十日）", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "宿业堆山落极边，风怀逝水送中年。", 
            "登楼怅望忽至此，击柱悲歌休问天。", 
            "世短意多谁会者，昨非今是自超然。", 
            "如何一片功名兴，不及江湖在眼前。"
        ], 
        "title": "龙州岁暮", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "驻颜却老竟无方，被发缨冠亦太狂。", 
            "归死未甘同泯泯，言愁始欲对茫茫。", 
            "孤云万族身安托，落日扁舟世可忘。", 
            "从此湖山换兵柄，肯教部曲识蕲王。"
        ], 
        "title": "世已乱身将老长歌当哭莫知我哀", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "才因老尽更谁知，祇借花枝寄所思。", 
            "好梦梦回馀倩影，春愁愁绝减丰肌。", 
            "冬郎昨夜关心雨，子美平生欠汝诗。", 
            "却向龙州载几树，他年题字待元之。"
        ], 
        "title": "颠斋海棠", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "高歌入户怅伶仃，儿女离情已贯经。", 
            "三载边愁元自老，一场春梦又须醒。", 
            "閒听书帙仍堆几，小院花枝故绕棂。", 
            "军吏从容任关白，不教频掣阁前铃。"
        ], 
        "title": "家人行后偶作破闷", 
        "type": "律诗", 
        "yun": "青"
    }, 
    {
        "author": "蒋士超", 
        "era": "近现代", 
        "subtype": "五言律诗", 
        "text": [
            "流血竟五步，伤心此国殇。", 
            "风云愁黯黯，水月幻茫茫。", 
            "申浦原吾土，桃源是故乡。", 
            "灵均应痛哭，谁为遣巫阳。"
        ], 
        "title": "挽遁初先生", 
        "type": "律诗", 
        "yun": "阳"
    }, 
    {
        "author": "蒋士超", 
        "era": "近现代", 
        "subtype": "七言律诗", 
        "text": [
            "三让端为万代崇，让乡今尚被仁风。", 
            "世家已是魁伦序，人表何因止上中。", 
            "吴会桥坊巫史祝，城田沟洫禹王功。", 
            "至今梅里凭墟在，遗冢皇山说不同。"
        ], 
        "title": "惠山谒泰伯庙二首 其一", 
        "type": "律诗", 
        "yun": "东"
    }, 
    {
        "author": "蒋士超", 
        "era": "近现代", 
        "subtype": "七言律诗", 
        "text": [
            "西瞻勾曲几重山，更托衡山采药还。", 
            "至德无名留庙貌，故封唯伯此江蛮。", 
            "化行商邑周原外，地在廉泉让水间。", 
            "只有巢由堪比并，千秋如在渺难攀。"
        ], 
        "title": "惠山谒泰伯庙二首 其二", 
        "type": "律诗", 
        "yun": "删"
    }, 
    {
        "author": "蒋士超", 
        "era": "近现代", 
        "subtype": "七言律诗", 
        "text": [
            "百年难得此身闲，渤海东来第一关。", 
            "地势平临乌拉岭，海光遥揖白头山。", 
            "炎风朔雪自今古，铁岭金州几往还。", 
            "飞挽如龙行绝迹，长征何日唱刀环。"
        ], 
        "title": "出山海关", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "金陵承平多士夫，钟山若为人所归。", 
            "此山政是老名宿，荆公放翁尝追随。", 
            "吾侪流寓亲山色，不啻老辈私相依。", 
            "摩挲题名辄继刻，一瞑岂异生同时。", 
            "兴亡忽然来见逼，山灵脱命才几希。", 
            "名流狼狈鸟兽散，海上存者真孑遗。", 
            "当时图咏谓可久，转眼灰烬空馀悲。", 
            "君今再图重收拾，卷中人物殊参差。", 
            "后来观人益论世，未免变节留深讥。", 
            "何年更往何事定，聊破寂寞镌岩隈。"
        ], 
        "title": "题徐积馀重绘定林访碑图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "仰见秋日光，秋气猛入肠。", 
            "相守虫啸夜，相哀叶摇黄。", 
            "枕书窗间人，二竖语膏肓。", 
            "日车何时翻？一快偕汝亡。", 
            "寂寞非寂寞，煎愁成沸肠。", 
            "同居秋气中，一触如金创。"
        ], 
        "title": "答乙盦短歌三章 其一", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "人生类秋虫，正宜以秋死。", 
            "虫魂复为秋，岂意人有鬼。", 
            "盍作已死观，稍怜鬼趣美。", 
            "为鬼当为雄，守雌非鬼理。", 
            "哀哉无国殇，谁可雪此耻？", 
            "纷纷厉不如，薄彼天下士。"
        ], 
        "title": "答乙盦短歌三章 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "秋气虽宜诗，鬼语乃诗病。", 
            "君诗转西江，驾浪极奔劲。", 
            "云何弄细碎，意属秋坟夐。", 
            "四灵若灵鬼，底足托高咏。", 
            "人间匪佳味，孤唱泪暗迸。", 
            "故交去堂堂，关张等无命。", 
            "共君伴残岁，后死聊自圣。"
        ], 
        "title": "答乙盦短歌三章 其三", 
        "type": "古风", 
        "yun": "敬"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "爱菊爱其淡，菊类晚愈奇。", 
            "岂能遂不爱，臭味殊差池。", 
            "秋花复当令，佳种忍弃遗。", 
            "恨不起渊明，究穷花之姿。", 
            "颇疑东篱意，匪逐世情移。", 
            "尚淡不尚奇，此理将语谁？"
        ], 
        "title": "爱菊二首简陈仁先 其一", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "众芳竞媚世，菊乃傲者徒。", 
            "穷秋风雨中，闭门足自娱。", 
            "诗人有寒骨，气类惟饿夫。", 
            "周粟诚不义，餐英追三闾。", 
            "千秋屈与陶，知己良有馀。", 
            "对菊怀二子，悲吟意何如？"
        ], 
        "title": "爱菊二首简陈仁先 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "陶抚狱甚冤，《明史》失其传。", 
            "申耆与衎石，补作殊有见。", 
            "同罪若襄悯，同类若忠宪。", 
            "师友皆大贤，才质尤相近。", 
            "东林党人碑，名字岂妄窜。", 
            "党籍诚至荣，汗青何足恨。"
        ], 
        "title": "题明登莱巡抚陶郎先遗集", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "金村幽人《隐居赋》，树老峰环资掌故。", 
            "能文祇用说田园，辟世谁知守丘墓？", 
            "年年返哺还养雏，共爱君家屋上乌。", 
            "切莫离巢思远举，出村恐有黑云都。"
        ], 
        "title": "题慈乌村图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "恕斋名藉甚，一败遂涂地。", 
            "苟活才弥年，甘死殊不易。", 
            "武昌知必乱，养痈固宜溃。", 
            "不戢而自焚，弄兵实众稚。", 
            "咎公在操切，姑息岂得计。", 
            "奄奄殁牖下，易主真隔世。", 
            "平生诸宗元，过门空雪涕。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "匋斋性素懦，临难乃不屈。", 
            "其弟能同死，节义两无匹。", 
            "入川不能止，别酒成永诀。", 
            "使吾在军中，乱事或可遏。", 
            "前师赴成都，重庆止勿发。", 
            "徐收秦黔兵，叛者良易灭。", 
            "求助辞甚哀，拊膺独呜咽。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "后乐园中好树石，海波吞天滞魂魄。", 
            "九原想与夷齐游，徙倚祠门长太息。", 
            "当年东邻重忠义，潘侯倒屣迎宾客。", 
            "驹笼私第址堪寻，龙麓高坟碑未泐。", 
            "我游江户尝凭吊，窃敬此翁世莫识。", 
            "忽闻学社噪杭州，归骨建祠争甚力。", 
            "斯人辟世虽不返，故国旧君心匪易。", 
            "纷纷正欲废大伦，谬托同心定何益。", 
            "策名委质义难背，自许英灵照肝膈。", 
            "善学柳下有不可，妄附紫阳渠所斥。"
        ], 
        "title": "汤蛰仙求作明遗老朱舜水诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "六十忽已及，初见如目前。", 
            "回头顾诸郎，略如君少年。", 
            "当时不畏险，妙手矜飞仙。", 
            "豺狼与蛇蝎，狎玩长周旋。", 
            "毒物不能害，脱命诚有天。", 
            "世人空吐舌，至今知子贤。", 
            "譬彼善游者，深入万重渊。", 
            "婴鳞探其珠，不惊骊龙眠。", 
            "君今已老成，狡狯宁犹然。", 
            "往事偶一谈，颇堪娱酒边。", 
            "举杯为子寿，相期绝世缘。"
        ], 
        "title": "姚赋秋六十生日", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "忽雷流传千馀年，大小二器归此阁。", 
            "楚园好事继燕庭，铁崖东塘不寂寞。", 
            "前有花坡后瑞山，解操唐音听者愕。", 
            "畏庐复为写此卷，殷勤不惮再三作。", 
            "宜春堂中劝我酒，宣统三年事如昨。", 
            "忽然梦觉今何世，遗老江湖各零落。", 
            "怪君风流殊不减，犹能出国责前诺。", 
            "当时已有万种哀，欲写辄成数日恶。", 
            "兴亡过眼更何如，忍倩琵琶转弦索。", 
            "名流纷纷竞绮语，谁倚新声续梦鹤。", 
            "莫誇尤物留佳话，且伴残年专一壑。", 
            "猛看题字绝惊嗟，震耳波涛啸蛟鳄。"
        ], 
        "title": "刘聚卿属题枕雷图", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "辨味必以口，未可与言味。", 
            "雪味味尤玄，孰解推其意？", 
            "味雪味在茶，舌本得深致。", 
            "非甘亦非淡，仙境吸沆瀣。", 
            "或疑味在梅，疏枝耿窗外。", 
            "天花正交舞，幽香忽微至。", 
            "又疑味在酒，却寒宜薄醉。", 
            "冲然适其适，醇旨若可会。", 
            "不然味在诗，思发觉有异。", 
            "雪中获神助，逸语夐出世。", 
            "寻味入非非，得味自天际。", 
            "试约轩中人，冲寒共驴背。"
        ], 
        "title": "味雪轩图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "王恭辟长史，江敱素所惮。", 
            "凌晨往自言，嗫嚅辞甚巽。", 
            "庐奴出帐中，对客罢漱盥。", 
            "闻之若未闻，默尔意傲岸。", 
            "独酌不及宾，臧获待再唤。", 
            "颇怪卿亦须，杯中物宁羡。", 
            "解惭恣一吸，未醉赪在面。", 
            "逡巡幸脱去，伺隙诚可窜。", 
            "自量固为难，出户震微叹。"
        ], 
        "title": "江庐奴", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "田野幸亡事，东阁且小留。", 
            "四方多奇士，来者良可收。", 
            "丞相备宾主，于礼盖至优。", 
            "请君为郭隗，趋风或尔俦。", 
            "薛宣语从容，用意殊未周。", 
            "远不如承嘉，一言惊庸流。", 
            "小生乃相吏，狂直真朱游。"
        ], 
        "title": "朱游", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "斯冰去人远，遗迹搜鳞凤。", 
            "炎炎六百言，《尔雅》辞可诵。", 
            "千文集逸少，传习世已众。", 
            "孰与持兹编，考古极有用。", 
            "岂徒窥篆法，小学繫尤重。", 
            "先生厉名节，死义事绝痛。", 
            "何时手自书，整暇兼飞动。", 
            "避俗意殊奇，合污宁足讽。"
        ], 
        "title": "杨和甫集二李篆谱书后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "酒罢各引去，初月犹在西。", 
            "且谈且徐步，馀兴如忘归。", 
            "楼台隐星汉，林影纷路歧。", 
            "夜色使人幽，幸无车马驰。", 
            "谁知道旁客，寥寥皆孑遗。", 
            "樊山素斗健，万户比千诗。", 
            "左叟能作达，闻歌情稍移。", 
            "我亦耽行吟，意行从所之。", 
            "海滨聊可避，莫辨望与夷。", 
            "清景良易失，追摹记分携。"
        ], 
        "title": "答樊云门踏月之作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "朝日满园春过半，绝艳为云云欲散。", 
            "徘徊已倦更淹留，醉梦虽酣难把玩。", 
            "微红渐褪旋成晕，浅碧独倾尤有韵。", 
            "一年能得几日看，却对半开愁烂漫。"
        ], 
        "title": "樱花", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "江户旧游非梦寐，眼前雨山尝同醉。", 
            "人间陵谷事堪惊，无恙吾侪默相对。", 
            "此心历劫终不改，我与乾坤孰坚脆。", 
            "但持常理待无常，苍狗白衣从变态。", 
            "春申流寓忽数载，文字相娱加笃爱。", 
            "君今北行何所览，阙里岱宗思一拜。", 
            "寻碑扪石或有得，吊古哀时必增慨。", 
            "知君平生重忠义，邪说安能容鼠辈。", 
            "莫嗟孔氏久无徒，回首沧桑老夫在。"
        ], 
        "title": "送长尾雨山北游", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "女子幼入学，稍长绝可喜。", 
            "所患在务外，相率风斯靡。", 
            "沪滨盛学校，吾见亦众矣。", 
            "家家掌中珠，化作蛇与虺。", 
            "异哉徐室女，天性秉孝悌。", 
            "其兄远游学，阖室奉祖妣。", 
            "能承大母欢，以女兼孙子。", 
            "恋亲且好学，不嫁尝自矢。", 
            "文字渐有名，浩瀚若秋水。", 
            "徐君出示我，涕下不可止。", 
            "女亡二十一，短折定何理？", 
            "盈盈玉雪枝，忽作尘土委。", 
            "人言才妨命，悔痛实无比。", 
            "所馀仅翰墨，魂魄必依此。", 
            "谁能哀以辞，吾女将不死。", 
            "我闻心骨悲，弥明亦长已。", 
            "彭殇那足较，飘忽同逝晷。", 
            "妄歆人间福，欲纂厌世史。", 
            "此哀何时忘，泪面不必洗。"
        ], 
        "title": "徐室女新华哀诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "草书初学患不熟，久之稍熟患不生。", 
            "裁能成字已受缚，欲解此缚嗟谁能。", 
            "獦獠解事趋平淡，笔下风雨常纵横。", 
            "观其能速不速处，蝉蜕一切如无情。", 
            "没人操舟诚妙喻，举止自若完神明。", 
            "子瞻宁未见此贴，毋乃会意翻忘形。"
        ], 
        "title": "题怀素自叙帖", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "逝波所卷倏万劫，成坏变化随诸缘。", 
            "莹莹一念偶不灭，坐使金石为精坚。", 
            "有人心伤母鞠我，报以罔极穿重泉。", 
            "瞿昙遗文劝出世，血泪化墨书盈篇。", 
            "绘图建塔俨弹指，神鬼冥助非人权。", 
            "湖山照耀佛守护，见者悲涕垂穷年。", 
            "故知斯义了无坏，陵谷改尽谁能捐。", 
            "世间莫非父母体，何苦造孽空滔天。"
        ], 
        "title": "吴兴周庆云为其生母董夫人造塔于杭州西湖理安寺自书金刚经且乞丁女士恒绘图刻石列置塔壁", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "人生惟事亲，乱世足自免。", 
            "生我复庇我，始识爱日暖。", 
            "世人初弗慕，籍口扬与显。", 
            "宦游孰念归，虽在不愁远。", 
            "匪孝欲何移，作忠说尤诞。", 
            "浇风既如此，贤者乃愈罕。", 
            "我读友卿诗，恻恻颂圣善。", 
            "又观介寿记，至乐殆忘返。", 
            "湖光助承欢，山色来慰眼。", 
            "谁家母与子，济胜自成伴。", 
            "旁人为感动，羡极当屡泫。", 
            "我生抱终天，愧恨视此卷。", 
            "犹馀性中语，愿子亲益健。"
        ], 
        "title": "题沈友卿太史湖山介寿图", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋雨重阳，举家黄叶声中过。", 
            "一诗和梦到荣州，人语江楼坐。", 
            "谁遣君悲似我。", 
            "诉知心、凉蛩两个。", 
            "峭帆挝鼓，烟寺鸣钟，不听犹可。", 
            "八十松风，甚时傍而图书卧。", 
            "菊花寻到鬓边霜，顾影如何躲。", 
            "消得江心几舵。", 
            "送浮生两三渔火。", 
            "石田茅屋，棋局神州，判将长饿。"
        ], 
        "title": "烛影摇红 答青城石室", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "蛩语诗心，雁天霞脚，传来片玉山城。", 
            "乍霜花黄瘦，风叶红惊。", 
            "意中各有伤春梦，到白头都是兰成。", 
            "不堪肠断，重阳雨色，万树秋声。", 
            "相对忍说瑶京。", 
            "剩五云秋禊，镜里前清。", 
            "劝麻姑老了，休管蓬瀛。", 
            "明年也念花潭约，怕去时月落潮平。", 
            "灞陵铜狄，禅床一觉，镫火三生。"
        ], 
        "title": "金菊对芙蓉 复约叟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "前生活页寒花，薄命将秋化。", 
            "忽一梦好风吹过，斜日西下。", 
            "重阳新五十，结茅地、难选青苔半架。", 
            "算来日，闻鸡不舞，緤马何山。", 
            "邀酒伴，寻僧社。", 
            "独秀仙人，节是陶潜亚。", 
            "怎忍寄一篇河满，珠泪盈把。", 
            "低颜入市，对年少，休问金貂酒价。", 
            "共君去耕烟谷口，卖卜桥亭，身后事，香姜瓦。"
        ], 
        "title": "情长久 和休庵见寿", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "生涯无岸。", 
            "又垂老相知，人似天远。", 
            "彭泽认前身，只荒田同无下噀。", 
            "黄花秋雨，问此后、岁寒谁管。", 
            "飞雁。", 
            "共画梁燕子长叹。", 
            "苍苍以何位我，付今生、虞初小传。", 
            "五十无闻，历历桑田经眼。", 
            "红豆诗材，碧桃人面。", 
            "药炉经卷。", 
            "香火伴。", 
            "青城早筑山馆。"
        ], 
        "title": "石湖仙 林子山腴见寿，赋谢", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "千丝透篾。", 
            "逗小风隐隐，湘水如活。", 
            "隔断秋光，珠箔银屏，贫家个里无别。", 
            "看书密坐留香久，听点屐红□三折。", 
            "只片时不放驼钩，便积满窗黄叶。", 
            "花外阿侬住处，素纱淡淡影，人更清绝。", 
            "莫认疑城，百子裙边，亸地分明仙蝶。", 
            "门外客到鹦哥唤，乍一笑、玉纤亲揭。", 
            "等夜深、丫角张琴，引入玲珑秋月。"
        ], 
        "title": "疏影 帘", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一官凉到秋光，苏髯举似都曹句。", 
            "依然秋士，一床秋梦，一灯秋雨。", 
            "绝顶茅庵，七签云笈，瑶池阿母。", 
            "只一瓢一笠，一般云水，何地访，万松树。", 
            "即此万松瀑布。", 
            "把荣州，画成天姥。", 
            "杳然仙碧，听风听水，洧盘今古。", 
            "劫换红羊，身骑白鹿，是君归路。", 
            "定寻秋约我，七弦山响，认摩崖处。"
        ], 
        "title": "水龙吟 题路瓠庵仙山濯发图", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "雨声稀，月色皎，噀酒黄花香悄。", 
            "凉云里，送一枕秋心，断鸿天晓。", 
            "挽春荑、弄绣葆。", 
            "倦鹤栖栖华表。", 
            "知何计，有背郭三间，对锄烟草。", 
            "五载西风，断送得天荒地老。", 
            "渐台星影，坞壁军声，引泪梦痕绕。", 
            "黄叶荣州早。", 
            "冷落残山，亲故半杳。", 
            "幸邻僧唤我题签，慈竹西角尽醉了。"
        ], 
        "title": "秋宵吟 醉和石帚韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋老诗心，无多黄叶敲窗雨。", 
            "荒池半月过重阳，人比青荷苦。", 
            "两处愁如一处。", 
            "念家山、残年乐府。", 
            "一千亩竹，八百株桑，有生全误。", 
            "白者省声中，寻君月底修箫谱。", 
            "似闻夜啸有寒鸱，碧火徐州路。", 
            "不久西风又去。", 
            "劝江淹、休吟恨赋。", 
            "此中差乐，一瓮摇天，羲农终古。"
        ], 
        "title": "烛影摇红 答休庵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "黄叶西风，白头遗老，小园身世。", 
            "算五年、清浅蓬莱，在水一方，除却漏舟何地。", 
            "对雪自惊尧年鹤，尽城廓、人民清泪里。", 
            "悲秋气、试横揽八荒，女萝山鬼。", 
            "前尘莫谈癸巳，问谁是花潭谁栗里。", 
            "历两朝人事，一般烟雨，何年晴霁。", 
            "苦信几行龙溪录，剩元子、荒亭堆战史。", 
            "谈经所，百年后、夏峰苍翠。"
        ], 
        "title": "大圣乐 题霁园", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "仙乐悲凉，善才零落，旧日钧天何处。", 
            "绣幕黄花，夜灯红月，愁心一片箫鼓。", 
            "忍擪笛，宫墙外，霓裳羽衣谱。", 
            "一窗雨。", 
            "此时心，酒边敲碎，谁信道，庾郎身世恁苦。", 
            "内殿按梁州，问何戡，哀怨怎诉。", 
            "醉眼洪荒，听昆仑，酣睡终古。", 
            "祇山城今夜，斗破情天无补。"
        ], 
        "title": "法曲献仙音 雨中闻乐铮铮然，京都声也，去国五年，人老矣", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "霜降明朝节。", 
            "坐雨声，红闪一灯如血。", 
            "蝴蝶梦中，辘轳心上，头白如雪。", 
            "叹欹枕文园，五更还起问病妾。", 
            "一线风，窗纸裂。", 
            "甚藓砌偎蛩，荻波回雁，共把古愁今恨，向人低说。", 
            "黄叶。", 
            "秋光又别。", 
            "照故人、那有明月。", 
            "锦官词客，黔南天外，浙东西粤。", 
            "各一幅千山万山，垂老归路绝。", 
            "望夜色，香篆灭。", 
            "已唤却邻鸡，声声檐溜未歇。", 
            "泪泼银屏万叠。"
        ], 
        "title": "秋思耗", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋艳于花，霜浓似酒，万树鲜明山态。", 
            "斜日争春，幅幅绿阴全改。", 
            "出射堂、诗笠还堆，上樵担、酒家能卖。", 
            "问群仙、几日还丹，赤城标起白云外。", 
            "南朝金粉一片，还记太平十月，翠尊曾载。", 
            "碾碎珊瑚，烧得万山成海。", 
            "自归来、吴水空寒，纵落去、御沟何在。", 
            "祇词人、老景相看，断霞留几块。"
        ], 
        "title": "绮罗香 红叶", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "碧云寸裂。", 
            "甚半宵，剪去罗衣千褶。", 
            "寒雨声声，碎到红窗，秋意者般清绝。", 
            "情知百事难坚固，更莫问、此心层叠。", 
            "信美人、脆过琉璃，命薄鹭边荷叶。", 
            "回首芳缄乍展，绿天外，盖尽茅庵明月。", 
            "扇扇凉阴，清护书幮，香醉紫花时节。", 
            "无端撕破青衫影，竟不解西风何说。", 
            "耐画中、一个诗禅，染就辋川晴雪。"
        ], 
        "title": "绿意 破蕉", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "玉闺人健否。", 
            "井干半月，孤客未还家。", 
            "酒阑松所夜，人似春明，门外即天涯。", 
            "蛛丝药裹，镜奁边，知断铅华。", 
            "无限思、兰缸一点，书不到秦嘉。", 
            "窗纱。", 
            "银尊注处，锦水归来，笑当年初嫁。", 
            "谁料得、秋水瘦燕，病比寒鸦。", 
            "朝飞蟢子松裙带，送暗香、明月疑它。", 
            "幽梦醒，窗前一树梅花。"
        ], 
        "title": "渡江云 于铁华所作安书", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "僧粥炊香，宫梅含笑，小红乍吐新萼。", 
            "微雨黄昏，奇山畺青峭，楚兰遥订诗约。", 
            "岁华催晚，梦犹在、樨香小酌。", 
            "白头吟社，三叠阳关，水边楼阁。", 
            "夜寒一寸冬心，今到尧年，月明仙鹤。", 
            "如此生涯，大难来日，吹浪江豚还作。", 
            "数枝篁翠，好拳住、宣和冻雀。", 
            "万松深处，云水孤僧，一庵无著。"
        ], 
        "title": "庆春宫 和壶庵师见寄", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "松风万斛。", 
            "送此生老了，吟卷中屋。", 
            "玉样苍苔，榔栗千声，全家笑语花竹。", 
            "新香粒是洪崖饭，抵圣乐、桐君仙录。", 
            "访四邻、谷口春深，便叱颍川黄犊。", 
            "长记林逋好我，有山有水处，攒此新幅。", 
            "劫外苍龙，鹤去巢空，泪染双虹飞瀑。", 
            "杨凭宅子香山住，尽汐社白头人读。", 
            "等万年真得幽栖，饷客再锄烟茯。"
        ], 
        "title": "疏影 自题万松深处卷子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "故人一别五秋风。", 
            "老馀生、霜鬓如葱。", 
            "前世望长安，凉天碣石归鸿。", 
            "年年是、战血腥红。", 
            "西飞燕，身世依然是客，寄迹雕栊。", 
            "撰东京杂记，一一梦华浓。", 
            "霜中。", 
            "寒梅作花了，茅屋在、鸭涨牛宫。", 
            "天外冀州山，涧石定采蒲茸。", 
            "画蛾眉、揽镜难工。", 
            "唐经事，应仿昌黎素业，闲气天钟。", 
            "莽燕云杳杳，消息雁书慵。"
        ], 
        "title": "高山流水 怀冀州赵湘帆衡，是名能古文辞者，自宣统后不相见。用梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "织香筠，煨宿火，椒眼巧于珠络。", 
            "消受十分春，银荷外，镇日相守翠云幕。", 
            "不成孤酌。", 
            "新上脸桃花浓萼。", 
            "同是一片冰心，者温存小红方觉。", 
            "坐清漏南宫，罗巾单薄。", 
            "谁化得春冰泪落。", 
            "窗前馀灰拨处，印鞋尖缓步妆阁。", 
            "猧儿解伴寂寞。", 
            "甚暗里钻人裙角。", 
            "秪深夜撇了冬郎抱，怎生睡著。"
        ], 
        "title": "阳春曲 熏笼", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "山蜕真吾，天容遗老，雁声远渡荣州。", 
            "腊鼓荒村，官梅浓萼，岁寒无奈诗愁。", 
            "梦华新录，付身世、天人一沤。", 
            "馀生如叶，随分漂零，风雪荒丘。", 
            "卢龙卖了田畴。", 
            "除却宁河，何地埋忧。", 
            "劫外西台，芦中穷士，出门沧海横流。", 
            "夏峰谈道，料扶杖、今生已休。", 
            "蘼芜青径，薇蕨香风，心上春秋。"
        ], 
        "title": "庆春宫 得芦墟师书，感十八年之别，赋寄此词", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "贮红浪。", 
            "任布衾似铁，心头春涨。", 
            "论身材稳过铛形，锡制巧镕金匠。", 
            "燕玉也知情，自占这头，尽它心赏。", 
            "壶公样。", 
            "到五更、相偎忘了天亮。", 
            "笑我浑疑京邸，傍绣枕，新移火炕。", 
            "是乡堪老，慎漏泄、夜情摇荡。", 
            "东风到，新恩便夺，已过一冬无恙。", 
            "梅花帐者温存，青奴休想。"
        ], 
        "title": "阳台路 戏咏汤婆子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳风怀袖。", 
            "汗简宜仓籀。", 
            "密字贯珠花纂绣。", 
            "得似苕华深秀。", 
            "程材晚翠便娟。", 
            "娱情寸碧檀栾。", 
            "总在元规尘外，铁书为报平安。"
        ], 
        "title": "清平乐 吴兴金西厓属题刻竹拓本", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "棹禊排空，试遐想年时奇烈。", 
            "城危甚敌师腹背，贼氛眉睫。", 
            "毁室鸱鹗畴可忍，逐流鲸鳄吾宁屑。", 
            "百年身商略只须臾，争存殁。", 
            "山河感，丹青涅。", 
            "笳鼓恨，宫商咽。", 
            "有常山舌在，侍中血热。", 
            "乔木故家余涕泪，红桑倦眼矜文物。", 
            "肃瓣香灵驭若来歆，芳徽揭。"
        ], 
        "title": "满江红 敬题约园忠义专祠录", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "琅玕绿透潇湘暮。", 
            "更一片，云遮住。", 
            "故国心情谁可语。", 
            "清泉文石，小庭朱户。", 
            "凭识春归路。", 
            "仙源历劫湖山主。", 
            "怕拂残笺和泪雨。", 
            "不分玉台纷绮绪。", 
            "背人奁镜，试开芳谱。", 
            "照眼明沧趣。"
        ], 
        "title": "青玉案 题吴湖帆潘静淑伉俪临赵承旨管夫人竹石卷", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "点检清秋节。", 
            "伫银潢素风荐簟，露华吹发。", 
            "笑指曝衣南楼阮，眼底祇争穷豁。", 
            "应省识出时人杰。", 
            "挥麈寻常公家事，逞科头跣足逃余热。", 
            "蛮触斗，付一撇。", 
            "闲拈霜竹层云裂。", 
            "曲中心文章锦绣，世情冰雪。", 
            "袖手功名消尘土，莫问金瓯圆缺。", 
            "只旧事新词能说。", 
            "无那春明余残梦，又红牙拍处幺弦绝。", 
            "唱金缕，最凄咽。"
        ], 
        "title": "金缕曲 李释堪寄示与许守白用稼轩韵唱酬词来，继赋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "水驿春回未有期。", 
            "梦中不合种相思。", 
            "屏山花路夜镫迷。", 
            "絮阁玉炉悭篆缕，绕堤金勒误游丝。", 
            "凤笙消息总参差。"
        ], 
        "title": "减字浣溪沙 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "付与明眸皓齿人。", 
            "琅玕绣段十分春。", 
            "柔花风骨玉精神。", 
            "椒壁香泥纷录曲，桂堂残烛黯星辰。", 
            "那回魂梦最清新。"
        ], 
        "title": "减字浣溪沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "寸碧遥岑彀断肠。", 
            "梦回夜夜越横塘。", 
            "赭鳞苍雁莫相忘。", 
            "点检华笺裁锦样，珠花朵朵字双双。", 
            "未须腰瘦怨萧郎。"
        ], 
        "title": "减字浣溪沙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "瑶想华因第几天。", 
            "画眉最著有情禅。", 
            "青铜影底赚婵媛。", 
            "佳致镂冰工韵胜，慧心拗铁见芳坚。", 
            "江南春好又经年。"
        ], 
        "title": "减字浣溪沙 题刻竹梅枝", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "目极平芜，天低四野。", 
            "春山珍重君归也。", 
            "任君一顾一回头，眉痕淡尽难消画。", 
            "垂柳啼莺，垂杨系马。", 
            "思家穷子闲春社。", 
            "东风历历黯车尘，不堪搔首斜阳下。"
        ], 
        "title": "踏莎行 离乡五载，归滞信宿，别途感赋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "悴碧迷云，碎红织雨，倦云料量春归。", 
            "未阑心事，生怕倚斜晖。", 
            "最是刘郎初到，翠鬟湿便敛山眉。", 
            "仙源路，墙头马上，无分忆芳菲。", 
            "单衣初放舸，熏迟绣陌，縠氵皺文漪，对满目溪山，许我酌瑶妃。", 
            "京雒风流绝代，西楼外恐有人知。", 
            "暮烟起，啼鹃拚瘦，莫更问花期。"
        ], 
        "title": "满庭芳 冒雨泛苕溪，桃花零落已甚，为赋此解", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "碧浪晴桡，破山影氵皺縠，菰浦新叶。", 
            "惊起浮玉矶头，鱼罾缆相绝。", 
            "人自静纹波细语，和柔橹未归鶗鴂。", 
            "秀句飘零，词场寂寞，游旧堪说。", 
            "映山遍谁采薇红，荐杯水寒泉数芳节。", 
            "无赖楝花风信，早飘残榆荚，休更道重来城郭，忍更问古调白雪。", 
            "日暮分席鸥波，梦魂轻别。"
        ], 
        "title": "琵琶仙 泛碧浪湖，赴道场山，敬谒蕙风师墓，小舟容与中，和白石自度腔", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "层阴怅结，倚阑干秋遍。", 
            "静里黄花伫青眼。", 
            "任西风一霎，摇落秾姿，疏雨外尽把残英检点。", 
            "开尊愁岁晚。", 
            "带眼频移，已分天涯付消黯。", 
            "惜起旧春人，梦里高城，便紫陌玄都轻换。", 
            "甚远岫横云向人飞，又触拨无聊，望遥归雁。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "逝水飞蓬忆旧游。", 
            "素云黄鹤若为俦。", 
            "十年梦断茭芦寺，荻雪蘋风故作秋。", 
            "鸥倦旅，酒新刍。", 
            "夕阳低处试凝眸。", 
            "江湖满地催归去，写入丹青恨未休。"
        ], 
        "title": "思嘉客", 
        "type": "词", 
        "yun": "尤"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "水驿程遥，松陵梦迓。", 
            "西风初起人归乍。", 
            "古欢芳意忆兰荃，吟情倦语纷姚冶。", 
            "琢玉铺笺，盟鸥结社。", 
            "潮音此际堪图写。", 
            "词仙高致更谁如，相思千载星桥夜。"
        ], 
        "title": "踏莎行 题缪艺风姻丈垂虹感旧图", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "已教客漏消长夜，更叠清愁。", 
            "明月当头。", 
            "云外珠帘十二楼。", 
            "无端转烛催人起，枨触前游。", 
            "一向凝眸。", 
            "回首寒沙带远流。"
        ], 
        "title": "采桑子 津浦道中", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "更平生何处足流连，老子自婆娑。", 
            "对危崖一角，斜阳片霎，古木千柯。", 
            "画里残山剩水，也学醉颜酡。", 
            "试著吟身住，尽意消磨。", 
            "我亦林泉结契，怅诛茅空约，斫地徒歌。", 
            "展瑶签宝轴，归梦绕烟萝。", 
            "便遥峰为秋萧瑟，挹霜红曼睩敛修蛾。", 
            "怎寄与，天涯芳信，目断横波。"
        ], 
        "title": "八声甘州 陆丹林属题红树室图", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "抵死催人禁漏清。", 
            "夜残星斗已三更。", 
            "明朝容易金鞍去，芳草天涯又一程。", 
            "归梦促，别情深。", 
            "临歧无泪祇吞声。", 
            "落花许向春边住，画里流莺子细听。"
        ], 
        "title": "鹧鸪天 柝津归途，示双侃向仲坚 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "细草黄尘饯腊残。", 
            "香醪玉黍倚留筵。", 
            "何堪惜别三分逝，纵许重来一惘然。", 
            "清禁月，御炉烟。", 
            "梦回天上又人间。", 
            "不辞身作堂前燕，岁岁南云自往还。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "壶天春好处，画图能说，罨霭旧江乡。", 
            "药阑凭未遍，斗韵分茶，极目黯潇湘。", 
            "乌丝茧纸，最清景付与平章。", 
            "遮暝色，绿波金缕，隔岸听鸣榔。", 
            "凄凉。", 
            "尘回贤劫，翠勒贞琅。", 
            "怎桃源胜赏，孤负了潘丝微雪，沈带初长。", 
            "红兰素手相携处，乍一角三径都荒。", 
            "消蠹简，依稀锦瑟情芳。"
        ], 
        "title": "渡江云 题溪桥忆旧图", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "罨画茸窗带晚晴。", 
            "水温山赭足平生。", 
            "更拈红豆写吴绫。", 
            "消受哀弦参变徵，流连短杖拄青藤。", 
            "梦回容易浊醪倾。"
        ], 
        "title": "减字浣溪沙 题林子有讱庵填词图", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "庭院疏阴，东篱黄菊知人意。", 
            "秋深也未。", 
            "残醉谙滋味。", 
            "珍重苕华，惜起双鸳翠。", 
            "新来事。", 
            "客愁无计。", 
            "拚掷如流水。"
        ], 
        "title": "点绛唇 残秋坐缀玉轩漫吟", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "碧湾深处寻幽径，凉阴乍移芳树。", 
            "溆古苔荒，桩移水窄，残梦欲飞还住。", 
            "圆蟾最苦。", 
            "对如此江山，啸游俦侣。", 
            "伫想明珰，景阳宫阙旧风度。", 
            "阑干十二倚遍，遥钟穿浅黛，帘外儿女。", 
            "未了清欢，渐催更漏，载得诗情归去。", 
            "襟怀自许。", 
            "认霞叶云荷，玉筝翠羽。", 
            "点检韶华，后盟应记取。"
        ], 
        "title": "台城路 鹤亭翁约泛金陵后湖", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "采香径里，伫凉云罨画行吟高士。", 
            "击碎唾壶，容自适天问曷其能已。", 
            "龙战玄黄，鸥商红翠，心目谁堪此。", 
            "钟彝照映，抚时亦等闲耳。", 
            "还自位业真灵，贞松介石，一舸娱烟水。", 
            "乐道澄怀腰脚健，随分酒旗花市。", 
            "物外田园，曲中醽醁，风月平章事。", 
            "旧情为问，石湖栖隐犹是。"
        ], 
        "title": "念奴娇 熊秉三丈六十自寿，属赋和韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "龙爪年年绿上都，蒹葭流怨采蘼芜。", 
            "梦华旧录伤心史，秋水新亭掌故图。", 
            "讲德尚遗南浦路，传衣聊胜大秦珠。", 
            "登山临水今摇落，欲赋兰成树已枯。"
        ], 
        "title": "题王壬秋蒹葭感旧图", 
        "type": "律诗", 
        "yun": "虞"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "此中万古悲凉气，汉业高光一局收。", 
            "天下英雄除孟德，乱时经术有谯周。", 
            "谁云正统非西蜀，无分生儿似仲谋。", 
            "西望长陵一抔土，画栏烟草不胜秋。"
        ], 
        "title": "惠陵", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "飘荡杨花不是春，一分流水尽扬尘。", 
            "枉寻南国思公子，曾把萧郎当路人。", 
            "遥夜巫山原是梦，小家碧玉漫回身。", 
            "吴娘夜唱潇潇曲，化作流萍浪苦辛。"
        ], 
        "title": "杨花曲二首（选一）", 
        "type": "律诗", 
        "yun": "真"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "酒后恩仇一剑知，邯郸游侠紫骝嘶。", 
            "半生党论多鶗鴂，终古江声付鹭鸶。", 
            "黄叶又逢孤客下，白头应悔读书迟。", 
            "苍茫万国高楼里，一别青山两鬓丝。"
        ], 
        "title": "赠公孙长子", 
        "type": "律诗", 
        "yun": null
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "布帆一转见钟楼，落日青山古万州。", 
            "老去三巴惊岁晚，客中无雁识乡愁。", 
            "绿苔滩石安鼋背，红叶霜枫到马头。", 
            "往事江声流不尽，苦吟南浦廿三秋。"
        ], 
        "title": "万县", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "梦里鸡声落枕头，晓行百里饭昌州。", 
            "山云乍白还霏雨，田树微青强战秋。", 
            "每见塔尖知县近，去年峡口正乡愁。", 
            "人生祗向天涯老，怅望离堆绝顶楼。"
        ], 
        "title": "荣隆道中", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "渝州一水上嘉州，门对西南第一楼。", 
            "节趁梅黄初过雨，人思李白与同舟。", 
            "从来萧寺偏宜夜，此去花潭请薄游。", 
            "日扫赞公禅榻久，峨眉山月不须秋。"
        ], 
        "title": "报石遗泊渝州", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "渺渺伊人水一方，消魂此地即河梁。", 
            "沙坪作戏曾题字，山木惊秋又著霜。", 
            "篙眼蜂窝留癞石，橛头鱼网晒髡杨。", 
            "思君藉甚潘邠老，好句如花作菊香。"
        ], 
        "title": "登舟", 
        "type": "律诗", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "残阳欲堕现虹霓，沙上谁家菜满畦。", 
            "小市渐昏烟缕合，大船来泊电灯齐。", 
            "猛闻夜雨潇潇响，东望沱江剡剡迷。", 
            "所惜放翁南定句，故人耽搁浣花溪。"
        ], 
        "title": "泊泸州", 
        "type": "律诗", 
        "yun": "齐"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "风起江鸥点点星，不图今岁见龟亭。", 
            "秋来碧玉难为漱，老去黄皤旧所经。", 
            "孤屿题诗援谢客，幽情鼓瑟感湘灵。", 
            "向南一望知何县，云外山如万马青。"
        ], 
        "title": "龟亭", 
        "type": "律诗", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "故人相见慰相思，郭外山光瘦益奇。", 
            "别去一年谈近状，老来万事入新诗。", 
            "秋鸿路远飞何极，穴鼠墙阴悔亦迟。", 
            "小坐酒楼人对语，隔江黄叶有风知。"
        ], 
        "title": "抵渝州诸知好招", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "掠影西乌翅不停，久晴霜叶袅馀青。", 
            "故园心系今双月，夜火山围电万星。", 
            "往事朱三娱帝号，多年黄九赋龟亭。", 
            "荒时不奈嘉陵岸，江上渔歌杂醉醒。"
        ], 
        "title": "慈香阁", 
        "type": "律诗", 
        "yun": "青"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "末世贞臣贾傅才，当时忠愤普天皆。", 
            "士流渐次风斯下，国运追伤厉有阶。", 
            "冉冉喧啾凭燕雀，滔滔磨吮化狼豺。", 
            "乾坤有字无人识，头白招魂剩玉差。"
        ], 
        "title": "题蔚芝同年万言疏稿", 
        "type": "律诗", 
        "yun": "佳"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "家乡只隔赤云西，远近年光理亦齐。", 
            "已剥树皮支歉岁，任凭花信换新题。", 
            "人间除利无元恶，镜里多才扮小妻。", 
            "造孽不知何日了，遑论杀业遍猪鸡。"
        ], 
        "title": "岁暮", 
        "type": "律诗", 
        "yun": "齐"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "来时风叶满苏楼，冉冉巴山过菊秋。", 
            "乱世棼然翻作客，大江东去不回头。", 
            "仍依腊月成私祭，并寿朝云祝好逑。", 
            "此地故人多丙子，南飞一鹤胜黄州。"
        ], 
        "title": "东坡生日", 
        "type": "律诗", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "祭灶荒唐等祭诗，厨娘作计讵全非。", 
            "黄羊莫辨孤春色，白鹤相逢语令威。", 
            "客里从人供饱饭，云端留意撞飞机。", 
            "荣州路比青天短，惆怅君归我未归。"
        ], 
        "title": "饯灶", 
        "type": "律诗", 
        "yun": "微"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "青山一骑策黎眉，后土无乾怨雨师。", 
            "何限美人千里月，相看平子四愁诗。", 
            "固存大计艰难定，珍重全家位置宜。", 
            "玉貌想应东望海，鲁连知不拂衣辞。"
        ], 
        "title": "雨中望翊云不至", 
        "type": "律诗", 
        "yun": "支"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "辗转前街守柝声，汝南无夜负鸡鸣。", 
            "遍参医士言无病，深恋汤婆妙有情。", 
            "市到催眠非上药，少时苦读止三更。", 
            "亏它短短游仙枕，举世郸邯过一生。"
        ], 
        "title": "不眠", 
        "type": "律诗", 
        "yun": "庚"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "依人小鸟作窠低，二月成雏翅未齐。", 
            "不道稚蛇宵尽噬，枉传义鹘杜亲题。", 
            "有情命是微生苦，举世天疑大浸稽。", 
            "事有不平如此众，夜凉星点坐花西。"
        ], 
        "title": "夜凉", 
        "type": "律诗", 
        "yun": "齐"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "频年芳草绿湘皋，多少英雄付浪淘。", 
            "惨绝峰青人不见，愁闻月黑雁飞高。", 
            "思亲有泪悲皇览，叹世无方慰石壕。", 
            "双鬓只今无可白，倦寻朱亥鼓屠刀。"
        ], 
        "title": "九月十二夜", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "万重旧梦落江南，翘首燕云兴尚酣。", 
            "谁觅塞翁谈夜起，绿杨深处是茅庵。"
        ], 
        "title": "端午后一日雨中 其一", 
        "type": "绝句", 
        "yun": "覃"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "窗间昼晦欲抛书，闭置长憎出有车。", 
            "仅得小廊堪曳足，时来放眼即逃虚。"
        ], 
        "title": "端午后一日雨中 其二", 
        "type": "绝句", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "野鸽翻空合又分，知时就食忽成群。", 
            "黄粱一霎人间事，插翅高飞愧此君。"
        ], 
        "title": "端午后一日雨中 其三", 
        "type": "绝句", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "对床听雨真佳境，爱说东坡与颖滨。", 
            "老我廿年耽夜色，雨中偏觉一灯亲。"
        ], 
        "title": "端午后一日雨中 其四", 
        "type": "绝句", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "人海藏楼事有无，西山衔阙岁将徂。", 
            "卷中匕首何曾见，为展残年《戌亥》图。"
        ], 
        "title": "戌亥去国图", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "王室中兴岂妄言，待时未可议南辕。", 
            "韬翁忍死犹东望，难慰斯人在九原。"
        ], 
        "title": "九原", 
        "type": "绝句", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "投门避地久周旋，辽左龙飞信有天。", 
            "纪事会须成本末，崎岖又历十三年。"
        ], 
        "title": "述意 其一", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "皎然进退自分明，中止休疑业未成。", 
            "天道从来看后起，祇将白发待还京。"
        ], 
        "title": "述意 其二", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "尸位三年我自评，乞归众怒尚难平。", 
            "老夫骂世殊无谓，何怪时流出恶声。"
        ], 
        "title": "题胡琴初诗后 其一", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "负重堪嗟忍辱时，勤攻吾过欲谁期。", 
            "杜门毁誉今奚较，奋笔诗人莫太迟。"
        ], 
        "title": "题胡琴初诗后 其二", 
        "type": "绝句", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "杞忧无尽思无边，都在人间晓梦前。", 
            "偶起推门看夜碧，长庚留燄正横天。"
        ], 
        "title": "长庚", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "登高还有壮心无，诗酒阑珊兴亦孤。", 
            "付与閒人话《心史》，却收馀论作《潜夫》。"
        ], 
        "title": "重九 其一", 
        "type": "绝句", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "天倾西北漫仓皇，地缺东南孰主张。", 
            "俯视中原三万里，不妨抱膝过重阳。"
        ], 
        "title": "重九 其二", 
        "type": "绝句", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "千金不换今宵月，历劫难销往日心。", 
            "不道人生不如梦，人生是梦苦难寻。"
        ], 
        "title": "月下", 
        "type": "绝句", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "塞下烧羊老尚馋，深杯乐圣亦能衔。", 
            "为君一说江湖味，彘肺鱼头便不凡。"
        ], 
        "title": "与陈仁先傅治乡徐愈斋会饮 其一", 
        "type": "绝句", 
        "yun": "咸"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "诸老销沈等可哀，酒馀话旧苦低回。", 
            "新京残客能相见，唤起同光百感来。"
        ], 
        "title": "与陈仁先傅治乡徐愈斋会饮 其二", 
        "type": "绝句", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "杜门谢客忽经年，王道衰兴岂偶然。", 
            "驱雀驱鱼非我力，有人抱膝待回天。"
        ], 
        "title": "与陈仁先傅治乡徐愈斋会饮 其三", 
        "type": "绝句", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言绝句", 
        "text": [
            "自诩知微且见几，聊将聚饮卜南归。", 
            "江湖粗辨鱼羹饭，何幸君恩听拂衣。"
        ], 
        "title": "与陈仁先傅治乡徐愈斋会饮 其四", 
        "type": "绝句", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "希仪事在《广右录》，藤峡乱详《炎徼》篇。", 
            "今代毗陵有孟子，欲追田氏轶荆川。", 
            "能忘新旧学不俗，一泯穷通骨已仙。", 
            "老我无闻身可隐，看君《旁记》日流传。"
        ], 
        "title": "答孟莼孙见赠二诗", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "军乐泱泱正激荡，众宾同醉万年觞。", 
            "灯火尽作鱼龙气，角戏仍施虎豹装。", 
            "䗖蝀横霄惊吐彩，欃枪拂地忽摧芒。", 
            "主人亲挟胡姬出，试问何如云亸娘？"
        ], 
        "title": "追纪六月廿八夜灯戏", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "吊死扶伤二载馀，坚持不杀竟何如。", 
            "悬知胡越同舟谊，远胜孙吴相斫书。", 
            "长策犹须教耕战，穷边可使阙储胥。", 
            "谁人错讶经营意，规复南交计尚疏。"
        ], 
        "title": "述意", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楼中梅影横枝处，岁暮灯前缩手人。", 
            "已办春寒风带雨，重温吴语梦成尘。", 
            "抛残心力犹堪惜，留取身名定孰亲。", 
            "回首三年旧风味，清狂减尽祇伤神。"
        ], 
        "title": "除夕", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "风凄日澹叩松扃，如背人间到杳冥。", 
            "疏雨过山应助泪，断魂依树欲忘形。", 
            "生儿何异原头土，入世还凭地下灵。", 
            "徙倚沈吟终一去，乱峰旋为锁梅厅。"
        ], 
        "title": "十二月初一日梅厅展墓 其一", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "双坟才距一牛鸣，中道相捐痛两兄。", 
            "归里何堪成独客，弃官已不待同生。", 
            "依依山色供沾袂，惘惘湖光伴入城。", 
            "剩向酒杯寻断梦，梦痕和恨欠分明。"
        ], 
        "title": "十二月初一日梅厅展墓 其二", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "试探平生囊底智，却来沧海觅移情。", 
            "风涛世外才难尽，雪月樽前醉易成。", 
            "乘兴岂知千里远，弃官才信一身轻。", 
            "芙蓉城是游仙地，作主何须让曼卿。"
        ], 
        "title": "移情", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "亲见弥天戢一棺，为君夺气久汍澜。", 
            "共推齿壮心犹壮，无奈春残病亦残。", 
            "抵死不甘瓜喷鼻，遗书真借纸刳肝。", 
            "丰城尽有冲天气，再得斯人可是难。"
        ], 
        "title": "哀熊季连", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "解甲归来倚市楼，腾腾人海独吟秋。", 
            "浮云北极天将变，落日中原事可忧。", 
            "不道窦陈虚众望，谁言王谢欠名流。", 
            "龙钟尽著傍人笑，隐几今年倦展眸。"
        ], 
        "title": "隐几", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "万波弄日破霜寒，木落吴天意自宽。", 
            "少壮背人如去鸟，江山还我此凭栏。", 
            "警传萍醴围初合，灾被淮徐赈已难。", 
            "多垒奇荒仍满目，漫寻猿鹤共盘桓。"
        ], 
        "title": "赴鄂舟中", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "城根水落转峥嵘，暂借茶寮避市声。", 
            "两郡楚山临岸起，一江初日抱楼生。", 
            "自披风帽贪凭眺，旋辍蓝舆试散行。", 
            "此去馀年几相见，好收悽叹付微酲。"
        ], 
        "title": "偕石遗登黄鹄矶怀白楼", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "山藏古寺望如城，江去平芜略可耕。", 
            "败意俗僧过俗子，举头诗境失诗情。", 
            "欲除佛宇千重障，独取吴天一段清。", 
            "太息无人知此意，何年真看小峥嵘。"
        ], 
        "title": "金山", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "检点平生空自奇，渐成灰烬欲何施。", 
            "送春可得回三舍，积恨应须塞两仪。", 
            "来日尘劳殊未息，馀年心病总难医。", 
            "江南是我销魂地，忍泪看天到几时？"
        ], 
        "title": "送春", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "见说诗人气属秋，秋来宜住水边楼。", 
            "千丝柳影深遮岸，一曲淞波稳繫舟。", 
            "诗酒朝官能小隐，江湖雅集自清流。", 
            "吴兴画卷应犹在，莫惜千金取次收。"
        ], 
        "title": "廉惠卿招宴小万柳堂", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "雅颂赐名嘉庆年，《八旗诗集》已流传。", 
            "更看文苑搜奇作，始信经香配昔贤。", 
            "祭酒伤心古怀抱，使君慧业旧姻缘。", 
            "松声窗下添悲壮，想见初成作者篇。"
        ], 
        "title": "杨子勤松窗辑书图", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "残岁每添怀抱恶，北风弄雪晚冥冥。", 
            "捐书未必遂闻道，厌世何为空养形。", 
            "歌哭圣狂喧海市，酣嬉醉梦秘云屏。", 
            "人间正有沉迷药，莫信灵均说独醒。"
        ], 
        "title": "残岁", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "拊膺一叹上江船，风味依稀似去年。", 
            "已等彭殇休感事，渐成迟暮更违天。", 
            "野梅褪白纷纷雪，官柳吹黄处处烟。", 
            "断送情怀谁会得，祇将怅惘替留连。"
        ], 
        "title": "二月二十一日又至南京", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "啼血虚传杜宇魂，宁闻帝子更沉冤。", 
            "天荒乍破身终殉，日丧云亡道自存。", 
            "一夕风雷迷大麓，十年虎豹厄丹阍。", 
            "几时修得金轮史，才信无终是至言。"
        ], 
        "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其一", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "戊戌销沉庚子来，种因得果更谁哀。", 
            "忍教宗社成孤注，可乃君王是党魁。", 
            "妄意挥戈能退日，伤心失箸托闻雷。", 
            "咎繇听直须天上，好劝长星酒一杯。"
        ], 
        "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其二", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "龙飞三十四年春，识主何曾见一臣。", 
            "持论遂令人掩耳，弃官谁信我忘身。", 
            "蟆肠坐愤妖吞月，鹑首空愁醉赐秦。", 
            "试问和熹旧朝士，不欺先帝定何人？"
        ], 
        "title": "高楼侨居歇浦戊申小春适鼎胡耗至海上讹言腾沸出门怅惘中信步至张园夕阳黯淡风叶翻飞车马亦已阑珊逡巡间于尘辙中拾得残纸书啼血三首字迹敧斜语义诡痛盖攀髯堕弓小臣之辞也 其三", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "闻君愤慨伤时语，病骨全销气未销。", 
            "热血一腔无地洒，英魂九死待谁招？", 
            "平生孝友非新学，举世炎凉自后凋。", 
            "宣统纪元虽及见，欲将小传属先朝。"
        ], 
        "title": "挽高啸桐", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "春云欲吐晓霞明，酝酿红潮醉未成。", 
            "人影渐遮风渐暖，江波初涨雨初晴。", 
            "试编游骑归花史，便割吴天作锦城。", 
            "可怪路旁沉吟者，色尘梦恨尚纵横。"
        ], 
        "title": "闰二月十七日独游龙华", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "手散千金才不尽，老来风月最关身。", 
            "浮名何似生前酒，豪气还寻客裹春。", 
            "差喜先生能作达，剧怜吴女亦工嚬。", 
            "词流谁擅言情者，遮莫花翁是异人。"
        ], 
        "title": "戏赠王又点", 
        "type": "律诗", 
        "yun": "真"
    }, 
    {
        "author": "蔡和森", 
        "era": "近现代", 
        "subtype": null, 
        "text": [
            "大陆龙蛇起，乾坤一少年。", 
            "乡国骚扰尽，风雨送征船。", 
            "世乱吾自治，为学志转坚。", 
            "从师万里外，访友人文渊。", 
            "匡复有吾在，与人撑巨艰。", 
            "忠诚印寸心，浩然充两间。", 
            "虽无鲁阳戈，庶几挽狂澜。", 
            "凭舟衡国变，意志鼓黎元。", 
            "潭州蔚人望，洞庭证源泉。"
        ], 
        "title": "少年行", 
        "type": "乐府曲辞", 
        "yun": null
    }, 
    {
        "author": "蔡丽华", 
        "era": "近现代", 
        "subtype": "七言律诗", 
        "text": [
            "七年未到此山游，今日登临兴转悠。", 
            "飘泊不堪重访鹤，情怀依样爱悲秋。", 
            "疏砧暮捣寒溪水，衰草凉生古戍楼。", 
            "极目寥天无限感，萧萧落木满汀洲。"
        ], 
        "title": "过太湖龙山", 
        "type": "律诗", 
        "yun": "尤"
    }, 
    {
        "author": "蔡丽华", 
        "era": "近现代", 
        "subtype": "七言律诗", 
        "text": [
            "寂寞长征思悄然，自怜何事冒烽烟。", 
            "心萦故园三更月，目逐孤云万里天。", 
            "河岳卅年王气黯，关山一路物华鲜。", 
            "明朝又是池州道，好向矶头访谪仙。"
        ], 
        "title": "怀宁道中", 
        "type": "律诗", 
        "yun": "先"
    }, 
    {
        "author": "蔡丽华", 
        "era": "近现代", 
        "subtype": "七言律诗", 
        "text": [
            "飘然一剑渡晴川，把酒天都已半年。", 
            "卅六峰疑云际落，三千寺在树梢悬。", 
            "幽林有鸟皆依佛，古刹无花不是仙。", 
            "更欲乘槎从此上，直登月殿揽婵娟。"
        ], 
        "title": "登黄山天都峰", 
        "type": "律诗", 
        "yun": "先"
    }, 
    {
        "author": "蔡文镛", 
        "era": "近现代", 
        "subtype": "七言律诗", 
        "text": [
            "向晚层楼细细风，四围暝色压寒空。", 
            "摩秋鬓自媚深绿，照梦灯犹作苦红。", 
            "别铸酒杯金剑外，故吹闲怨玉箫中。", 
            "我今沾醉无多语，独对星河著恼公。"
        ], 
        "title": "辛酉小雪后二日酒楼分韵得风字", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "幽居得胜情，性中有真乐。", 
            "南湖奉母地，羡子专一壑。", 
            "吾观子养志，所贵在天爵。", 
            "娱亲惟节义，菽水岂为薄。", 
            "彼苍焉置子，山水聊可著。", 
            "岩翠晓窥窗，波光晚摇阁。", 
            "氤氲助舞綵，酣适等飞酌。", 
            "诗心穷灵奇，觅句如采药。", 
            "长生乃固有，仙骨自矍铄。", 
            "摛辞散原叟，奥旨匪轻作。", 
            "挥毫玉梅庵，妙手试般礴。", 
            "杭州咫尺耳，辟地苦自缚。", 
            "披图恍登堂，咏叹破寂寞。"
        ], 
        "title": "陈仁先南湖寿母图", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "五年在梦中，未得山入眼。", 
            "今朝忽惊觉，对此高𡾰嵼。", 
            "数峰石戴土，翠色耀近远。", 
            "长松约万株，重叠倚云阪。", 
            "希文留祠宇，门外春水满。", 
            "石桥缘曲折，小阁昔止辇。", 
            "老树俨侍臣，离立根抱藓。", 
            "盂泉声掩抑，踟蹰红将陨。", 
            "徘徊各无语，望古空一泫。", 
            "九原谁与归，高义仰天篆。"
        ], 
        "title": "三月十七日丁衡甫于晦若余寿平许鲁山同游天平山范文正祠", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "往吊祝宗祈，一瞑即为福。", 
            "今乃愿无死，留看然脐酷。", 
            "道人才五十，日抚便便腹。", 
            "恐非住山人，未可遽断肉。", 
            "藏园作密林，自喜绝尘躅。", 
            "持此为君寿，殊胜不义粟。"
        ], 
        "title": "清道人五十生日藏园写山为寿使余题之", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "南园可敬尤可爱，独喜画马穷殊态。", 
            "一瘦至此有馀慨，尻肋崚嶒尔何惫。", 
            "草枯林秃想长饥，原头踟蹰将安归？", 
            "他年骏骨千金日，莫遣人间伯乐知。"
        ], 
        "title": "陈仁先侍御属题钱南园画瘦马", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "学书欲何为，坐使百事废。", 
            "规规摹古人，久之意不快。", 
            "冥追愈向上，聊以避前辈。", 
            "人云似某某，窃用引为愧。", 
            "虽古亦犹人，面目那可对。", 
            "作真不如草，稍悟竟奚异。", 
            "谁能起自运，写此盖世气。", 
            "每奇王介甫，下笔风雨至。", 
            "聊为宋仲温，千纸勿惜费。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "能书由天资，成就在学力。", 
            "遍搜古人奇，一悟或有得。", 
            "篆分绝矜严，取势常以逆。", 
            "草真趋隽永，神味务自适。", 
            "庸庸宋益弛，晋魏诚造极。", 
            "扫去殊未能，岂免为人役。", 
            "幼年慕从祖，淳古仍宕激。", 
            "中年观忠端，独往深莫测。", 
            "米颠恨其手，坐受谈口厄。", 
            "纵手且勿谈，破柱来霹雳。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "几动应知事将至，世乱何人能负气。", 
            "霜红遗集忽重刊，相感无端岂天意。", 
            "太原节署三年序，学术人心郁深慨。", 
            "空将节义比斯人，竟作遗民有馀愧。", 
            "傅山垂老见太平，天下汹汹顷谁赖？", 
            "所忧邪说势未止，岁月蹉跎不堪待。", 
            "安知冥冥留公等，仅博狂歌资一快。", 
            "清谈如坐不夜庵，短卷摩挲黯相对。"
        ], 
        "title": "丁衡甫中丞属题傅青主书卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "入山迹易穷，意不若入海。", 
            "连峰上触天，此去通真宰。", 
            "我过劳山湾，惊浪没其趾。", 
            "朝霞弄黛色，万变作奇采。", 
            "刺船久在望，竟莫窥首尾。", 
            "来游欠登顶，惘惘如有待。", 
            "山灵刘公孙，危行俗所骇。", 
            "曰归真殉道，异国友善士。", 
            "依山更讲学，欲使众知礼。", 
            "相逢讶焉往，图卷表微旨。", 
            "大义犹未明，世难何时已。", 
            "愿从劳劳山，蹈海觅不死。"
        ], 
        "title": "题劳玉初劳山归去来图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "涉江真畸人，山水兴不浅。", 
            "筑庵傍林舍，宿愿久未践。", 
            "偶然获此卷，失笑颇自遣。", 
            "居然洞庭西，缥缈窥叠巘。", 
            "乱作今五年，歇浦等潜遁。", 
            "湖山嗟被污，欲往空馀愤。", 
            "卷中乾净土，寄意固已远。", 
            "画人辛至乙，巧合事犹罕。", 
            "我生实胥门，羁吴亦忘返。", 
            "何时结夫子，聊作寻梅伴。", 
            "所忧名为累，姓字端可变。", 
            "身阴焉用文，相视应一泫。"
        ], 
        "title": "唐元素同年属题湖山招阴图卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "节义岂无人，戊庚略可数。", 
            "摧残及辛亥，士气久已沮。", 
            "毒后憎诸贤，要领膏锧斧。", 
            "女戎真自灭，烈士首袁许。", 
            "何怪亡国时，相率作首鼠。", 
            "衣冠遂扫地，窃弄启狂竖。", 
            "重黎极厚我，默契有深语。", 
            "隔窗颔而行，回思乃中古。"
        ], 
        "title": "陈叔通求题袁爽秋许竹筼遗札", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "修短理难明，安得私所爱。", 
            "谁欤有大力，能令死相代。", 
            "祷天天为泣，诚极志竟遂。", 
            "救夫乃舍子，事与恒情悖。", 
            "守鳏誓不偶，生死见双义。", 
            "惟馀孝子痛，却恨天公隘。", 
            "冥冥果有宰，任怨尤可畏。"
        ], 
        "title": "祷天代夫图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "海棠凝脂已绝伦，樱桃薄醉如离魂。", 
            "粉光玉色难逼视，露华乍敛胜春云。", 
            "数株出檐满空雪，日光穿林雪中月。", 
            "近竹高枝见碧花，便觉茶香黯蠲渴。", 
            "去年恶风伤吾花，今年花事休相誇。", 
            "朝朝召客立花下，空揽鬓丝对落霞。"
        ], 
        "title": "园花盛开（三月十五日）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昨日沉酣光射眼，中酒朝来韵微损。", 
            "却顾秾华在别枝，苦恋夜寒厌暄暖。", 
            "绝代风神才一瞥，回首盛时已难返。", 
            "从衰得白可奈何，怅恨攀条春又晚。"
        ], 
        "title": "十七日又作", 
        "type": "古风", 
        "yun": "阮"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "飘渺仙山波不测，环佩魂归更无迹。", 
            "海月茫茫到屋梁，才是梦中见颜色。", 
            "月影含愁影共沉，泪珠入海海增深。", 
            "空馀魂梦迷离处，天上人间底处寻？"
        ], 
        "title": "朱象甫求题海天梦月图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "有书谁能读？有楼谁能居？", 
            "君家百尺楼，兼藏万卷书。", 
            "当时有哲人，弃官赋归欤。", 
            "抱书阅四朝，高行惊里闾。", 
            "与楼两峥嵘，始知德不孤。", 
            "闻君述祖德，感时还嗟吁。", 
            "乱世能自免，保家惟业儒。", 
            "此书与此楼，皎然无所污。", 
            "太息贤公孙，洁身真吾徒。"
        ], 
        "title": "高颖生环翠楼诗其大父弃官归养，筑楼藏书", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "服衣若干尺，已能为正书。", 
            "冲龄婴世乱，举国负此孤。", 
            "逆竖不足言，满朝无士夫。", 
            "汗颜虽感旧，大义当骈诛。", 
            "刘卿藏数纸，每观涕与俱。", 
            "时流自谓黠，匿笑嗤其迂。", 
            "狂夫閒处看，冤愤空张须。", 
            "未敢颂天纵，妄同诸臣谀。", 
            "何年从少康，重来收桑榆。"
        ], 
        "title": "恭题御书为刘徵如京卿作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "遗山求修史，自谓忠于金。", 
            "委蛇贵臣间，枉尺岂直寻。", 
            "碑版谀佐命，降辱良已深。", 
            "致书干耶律，荐举诚何心？", 
            "后来托国史，蒙面羞儒林。", 
            "实彼阶之厉，流毒方至今。", 
            "谅哉谢山语，堪作俗士箴。"
        ], 
        "title": "杂诗 其一", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "子房虽助汉，其志专报韩。", 
            "灭秦复破楚，韩后终难存。", 
            "苟能存韩后，何为弃人间。", 
            "漫云天授汉，封留殊未安。", 
            "亦如中副车，负气非万全。", 
            "赤松知君心，自苦空加餐。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "五载居海滨，避秦幸有此。", 
            "士夫稍奔集，偷活贤转徙。", 
            "鬻字聊自存，俯畜繁食指。", 
            "同年互吊唁，屈指八九子。", 
            "诸公各厉节，可敬亦可喜。", 
            "所嗟负君国，碌碌何足齿。", 
            "吉甫真包胥，义烈谁与比？", 
            "当年登科录，宝祐照青史。", 
            "吾侪曷交勉，牖下非善死。"
        ], 
        "title": "杂诗 其三", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "酒楼灯下饭，飞虫争投盘。", 
            "肥浓久见欺，腹疾惊夜寒。", 
            "昧爽起盥漱，朝饥得澄观。", 
            "五味初无根，屏除岂为难。", 
            "泊尔忽见道，萧然罢晨餐。", 
            "麦糗足自活，扪腹殊闲安。", 
            "百邪宁妄侵，有欲真吾患。", 
            "辟谷虽未能，不贪乃金丹。"
        ], 
        "title": "杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "乩仙降沪市，涉江往观之。", 
            "社公忽关白，灵真当涖斯。", 
            "须臾称洞宾，字如风雨驰。", 
            "笛声吹江城，一字已小奇。", 
            "泪尽为苍生，六言次犹疑。", 
            "坤乾妙用韵，咨嗟还涕洟。", 
            "将亡听于神，我意不欲为。", 
            "哦诗三太息，回仙良吾师。"
        ], 
        "title": "杂诗 其五", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "登楼不见海，朝夕望海气。", 
            "鸥飞能转迟，始觉海已至。", 
            "凭高目难穷，胸次必小异。", 
            "心知鸥所乐，造物靳我翅。", 
            "柳州慕为鹘，毛翮有仁义。", 
            "泰清果忘饥，恶世良可弃。"
        ], 
        "title": "杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "落日已将尽，斜照气万千。", 
            "群鸦弄馀景，翻飞忽蔽天。", 
            "光燄何遽收，沈沈成暮烟。", 
            "微禽亦知警，归思茫无边。", 
            "逝者固如斯，一鬨偶当前。", 
            "坡公观不变，我意方留连。"
        ], 
        "title": "杂诗 其七", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "秋草雁来红，斓斑幻奇彩。", 
            "朱黄色独明，百卉殊不逮。", 
            "丹枫与乌桕，经霜叶亦改。", 
            "西风万物老，绚烂意何在。", 
            "壮夫迫迟暮，才进有馀慨。", 
            "草木竞一时，后凋须我辈。"
        ], 
        "title": "杂诗 其八", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "秉书以事君，自处在忠孝。", 
            "惜哉非甲胄，救国乃无效。", 
            "抱书窜穷岛，举国孰同调？", 
            "潜楼非人间，东海意已蹈。", 
            "此中不废读，放眼藐群盗。", 
            "纷纷乱未止，恃此昌吾道。", 
            "狂夫天稍厌，反正谁能料？", 
            "何妨坚信书，南山占雾豹。"
        ], 
        "title": "刘幼云潜楼读书图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "文襄复新疆，首刊《吾学录》。", 
            "理坏而匿作，响应一何速。", 
            "及序马君集，原乱论犹笃。", 
            "犯上由放言，遂为天下毒。", 
            "伤哉今日祸，老辈固已烛。", 
            "治世行同伦，礼义众所服。", 
            "邪说兴几载，遽令庙社屋。", 
            "逸民秉家法，毛骨见卓荦。", 
            "吾生晚可哀，披图想河岳。"
        ], 
        "title": "左子异求题文襄公二十九岁小像", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "天下行同伦，中国本无患。", 
            "贼臣倡犯上，举世乃好乱。", 
            "排满实邪说，不义岂尊汉。", 
            "斯民既趋利，倒戈复何惮。", 
            "能发不能收，瓦解变愈幻。", 
            "人人怀异志，所务在争纂。", 
            "神州遂陆沈，深谷化高岸。", 
            "名教益扫地，丈夫殊可贱。", 
            "伟哉赵茂才，一死定众眩。", 
            "夷狄犹有君，诸夏竟俱叛。", 
            "行天揭日月，顺逆所必辨。", 
            "薄俗诬大同，相率入焦烂。", 
            "纲常彼何罪，小康足为善。", 
            "老夫虽遗民，未死火在炭。", 
            "救民诚吾责，卫道待义战。"
        ], 
        "title": "江阴赵焕文茂才殉节纪书后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "君父有危急，臣子当自效。", 
            "事成福宗社，不成死忠孝。", 
            "玄宗不先请，此语实知要。", 
            "奈何裴冕等，首务上尊号。", 
            "名利驱天下，岂免害名教。", 
            "肃宗继玄宗，惭德在稍躁。", 
            "史臣论黄巢，用意颇深妙。", 
            "涪翁讥太子，大义堪止暴。", 
            "乙盦赋此图，尊主警群盗。", 
            "丁年卜中兴，吉语解众懊。", 
            "所执吾虽殊，相视真同调。"
        ], 
        "title": "沈子培属题灵武劝进图", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "红萼孤山，青莲双盏，妒君浅醉寒宵。", 
            "知否冬心，萧然斑鬓，故人僧况无聊。", 
            "万松深处，剩行卷、天风海涛。", 
            "思量如我，云白山青，无限穷交。", 
            "茶名黛黛花娇。", 
            "春到屏山，蛾翠应描。", 
            "平地生波，千声吠犬，赵州有酒齐浇。", 
            "草堂冲雪，送驴背、长桥短桥。", 
            "新词多少，香阁双柑，红玉吹箫。"
        ], 
        "title": "庆宫春 寄山腴", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "寒天泼墨，风剪僵云，压高城西北。", 
            "夜乌声寂，清晓望，门外千岩俱白。", 
            "四乡春雨，可明岁迟来芳陌。", 
            "问几村红到梅花，望断灞桥诗客。", 
            "一筇思踏峨眉，把天地装成，银样仙国。", 
            "松杉盖顶，邀酒伴，群玉峰头吹笛。", 
            "燕山风大，想埋尽长安铜狄。", 
            "叹两层鹤梦都非，冻尽尧年春色。"
        ], 
        "title": "瑶花 雪", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "多生此味难灰尽，濛濛一丝沈水。", 
            "虚白窗深，小红身热，辨不分明花气。", 
            "垂帘到底。", 
            "正倦绣无眠，银荷春醉。", 
            "袅入闻根，灵犀缕缕透心字。", 
            "相逢者般火色。", 
            "个侬添炷否，幽绪难理。", 
            "新梦萦边，回文幻出，宛转柔肠春腻。", 
            "霞思散绮。", 
            "愿世世兰因，梵烟成穗。", 
            "正爇梅檀，步摇风又起。"
        ], 
        "title": "齐天乐 香篆", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一年心。", 
            "送君上青霄，浊酒聊斟。", 
            "岁聿云暮，有银罂翠管，前梦沈沈。", 
            "垂老长逢浩劫，问生涯、梅花笑难禁。", 
            "灯一点，厨娘下拜，应断灾祲。", 
            "行程止七天路，算曰归除夕，春又骎骎。", 
            "为问天上，羲轮一转，可判阳阴。", 
            "帝所曾闻极乐，又何事群仙鍊黄金。", 
            "玉皇笑，红云护我，躲到而今。"
        ], 
        "title": "喜朝天 饯灶", 
        "type": "词", 
        "yun": "侵"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "圆冰化月。", 
            "问是它是我，心事怎说。", 
            "莫道无双，香玉分明，呼将妙子如活。", 
            "新妆作意窥侬样，向鬓角秋波斜瞥。", 
            "笑夜来百种春情，都怕与卿相涉。", 
            "明是空花一片，画中画不到，如此清绝。", 
            "错认郎心，触了江头，两两桃根桃叶。", 
            "梨花湿透真真影，想浴后微遮裙褶。", 
            "漫等它夜月魂归，放出寸光全摄。"
        ], 
        "title": "疏影 春人{臨/手}镜图", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春韵盆花。", 
            "傍寒梅数枝，开遍残腊。", 
            "天与燕支声价，紫云谁压。", 
            "应透香风指甲，屠苏醉双鬟偷掐。", 
            "前生是长乐宫人，九华灯照金鸭。", 
            "沈思去年浩劫，对葳蕤细朵，愁诉红蜡。", 
            "无草忘忧，将赋小园先怯。", 
            "今又新丛半榻。", 
            "才熟了，铛心羊胛。", 
            "羞人是冯道长生，借它名字无法。"
        ], 
        "title": "万年欢 长乐花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天在山中，六换年光，依然千门送喜。", 
            "似儿时，还祝岁丰，愿人间普销兵气。", 
            "燕子生涯，桃花世界，钧天梦里。", 
            "领全家贺新春，尊前心事提起。", 
            "念正朔随人，衣冠易代，不才今老矣。", 
            "自紫陌朝天，乌台削草，历定哀间，一一中华麟史。", 
            "到馀生，斜川无地。", 
            "舍陶潜，义熙谁记。", 
            "一杯酬长命，问此后东风，过丁年是谁丁巳。"
        ], 
        "title": "宣清 元日", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "梦痕日日数花风。", 
            "满城山、春气葱葱。", 
            "三载故人书，南天路隔烟鸿。", 
            "衰颜似、病叶霜红。", 
            "亡新世，江上经时鼓角，浩劫乌栊。", 
            "剩人间弃妇，血滴泪珠浓。", 
            "山中。", 
            "研朱点周易，今莫问、汉馆隋宫。", 
            "坊径委铜驼，尽绿乱草茸茸。", 
            "后千秋、且付天工。", 
            "龙眠翠，聊守方姚故册，断送龙钟。", 
            "忆宣南万念，如雪比僧慵。"
        ], 
        "title": "高山流水 寄桐城马通白先生其昶。步梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "香魂秋晚。", 
            "道过了重阳，瘗花东莞。", 
            "细草燕丝，绿得檀郎肠断。", 
            "棠梨殡宫一所，哭春云粤山回雁。", 
            "留下文姬小集，印泪痕千点。", 
            "算此生离别事何限。", 
            "总沧海无家，人远天远。", 
            "未老篁溪，梦里钓丝全乱。", 
            "牵牛凿天不到，盼银河、碧鸾飞转。", 
            "渺渺愁心，万古有佛桑花见。"
        ], 
        "title": "孤鸾 张篁溪有哀逝之作，自京师托题墓道", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "松风吹梦远。", 
            "记金山焦山，听潮秋晚。", 
            "九月江南，挂片帆西上，楚天回雁。", 
            "艾叶滩声，流不尽桑田清浅。", 
            "即此生绡，前世今生，史材千卷。", 
            "今又乡城春暖。", 
            "怅燕子东风，杂花围县。", 
            "谷口王官，赖草堂赀助，故人心眼。", 
            "海国风涛，愁秪在玄黄交战。", 
            "共尔何年安枕，髯龙翠馆。"
        ], 
        "title": "三姝媚 题胡铁华大山松所卷子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "疑呼妙子过稠桑。", 
            "小桃花、旧葬江乡。", 
            "看陌头、草色唐年绿，魂夜夜、定到君旁。", 
            "荣州郭、一声风笛，可重吟夜郎。", 
            "便幻作蕊珠仙子，路入唐昌。", 
            "堪伤。", 
            "从销石镜，算人间、不尽兴亡。", 
            "古今一例，身世流落，锁骨埋香。", 
            "为井边、风流艳史，艇子曾系横塘。", 
            "销魂处，输与芳铭，好事东阳。"
        ], 
        "title": "彩云归 和休庵访薛涛墓，次韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "锦城灯又歇。", 
            "南飞鹤，过了苏门一月。", 
            "岷峨此高节。", 
            "借松醪三奠，香通奎阙。", 
            "多时战血。", 
            "坐中人、都换素发。", 
            "似仇仙命否，经八百年，一般磨蝎。", 
            "悽绝。", 
            "金莲玉局，孟博渊明，梦痕重叠。", 
            "风波片叶。", 
            "三生影，托禅窟。", 
            "望西眉下拜，上元春暖，梅花同社尽发。", 
            "记熙宁丁巳，公正济南咏雪。"
        ], 
        "title": "瑞鹤仙 正月十九成都词社展寿苏之会，用韵和之", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "小星红得奎光小，除非能一堂双寿。", 
            "苏小乡亲，维摩天女，名在魏城君右。", 
            "蛮腰素口。", 
            "愧九死无家，百年相守。", 
            "党传篇篇，扫将眉翠大峨秀。", 
            "罗浮前世道士，慧根磨不尽，重奠杯酒。", 
            "白鹤新居，绿毛幺凤，记礼塔仙时候。", 
            "梅花半亩。", 
            "拜百子裙边，上元灯后。", 
            "袅袅香魂，干儿携到否。"
        ], 
        "title": "五福降中天 寿苏兼寿朝云，此八百年第一韵事也，戏和邓约斋前辈", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "西京如梦短。", 
            "似金铜仙人，露盘辞汉。", 
            "四壁成都，为五陵芳草，酒边肠断。", 
            "故国骖鸾，魂一夜、簪山千转。", 
            "庾信生涯，萧瑟江关，一声秋雁。", 
            "赢得中仙词卷。", 
            "笑记曲箱中，可收田券。", 
            "按拍花前，赖小红知己，玉箫春暖。", 
            "我亦愁乡，嗟半世、齐谐同传。", 
            "若问虚名身后，嵇康性懒。"
        ], 
        "title": "三姝媚 题休庵《秋雁词》卷。休庵姓邓名鸿荃，字雨人，清观察使，工词，词人王半塘妹婿", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "麻姑到海贩红桑。", 
            "便蓬莱、不算仙乡。", 
            "思十年、此日长安去，愁病在酒后灯旁。", 
            "劳生味，遍餐黄蘖，是羞郎怨郎。", 
            "奠一滴纸钱风里，可认王昌。", 
            "神伤。", 
            "当年奉倩，到如今悟尽凡亡。", 
            "玳梁燕子，含去花片，落水无香。", 
            "自别来扬州一觉，处处萤火雷塘。", 
            "神京事，春风春雨，梦冷昭阳。"
        ], 
        "title": "彩云归 正月廿九日懿姬生日感赋，用休庵前韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "四乡渐绿，趁早莺春原，一访黄冠。", 
            "荒冢农归，断碑牛卧，贫来出世都难。", 
            "四围范宽。", 
            "引乱山青到窗前。", 
            "似当年、二月崧阳，雪晴三十六峰寒。", 
            "墙角一株何树，认霜馀破叶，蜕抱枯蝉。", 
            "香国移春，丹房分种，花名记入鱼笺。", 
            "待栽石船。", 
            "筑镜漏新号思娟。", 
            "到秋深、艳锦围城，道人来醉看。"
        ], 
        "title": "霜花腴 向道院分木芙蓉种，用梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "太华五千仞，雄压三神山。", 
            "金天西下康老，岳岳切云冠。", 
            "脚踏全球地壳，胸贮中华圣證，星斗摘心肝。", 
            "一卷大同论，太古烛龙然。", 
            "敲红日，玻璃响，九霄寒。", 
            "百花十日生日，六十鬓毛斑。", 
            "身立支那劫外，人指梁鸿天际，佛国祖师看。", 
            "春酒介眉寿，星宿海同干。"
        ], 
        "title": "水调歌头 寿康南海六十", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "翠岭如苔。", 
            "烟霄外，森然万古云胎。", 
            "夜堂清磬，疑自石壁中来。", 
            "此地唐年仙子会，寺门巨茯手亲栽。", 
            "认磨崖，杜宇二月，红上瑶台。", 
            "盘盘苍龙瘦脊，合乱山嫩绿，海气浮杯。", 
            "太清坛上，人在第一蓬莱。", 
            "群真定朝绛阙，算碧落、芙蓉花正开。", 
            "沧桑感，剩四围丹气，霞护天台。"
        ], 
        "title": "瑶台聚八仙 仙人山在县北七十里，寺曰仙人寺，余扫松叶烹茶于此，题其匾云：“明月来投玉川子；晓云遮尽仙人山。”山之高，环望百里外，既刻诗壁上，补纪此词", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "乱花边、卿应认我，一来奠黄抔土。", 
            "红心满地蘼芜草，遮得檀郎无路。", 
            "卿且住。", 
            "是雨雨风风，漠漠埋愁处。", 
            "人间更苦。", 
            "算非死非生，不夷不惠，留命草头路。", 
            "伤心事，我是十年无父。", 
            "廿年先已无母。", 
            "纸钱风里黄门泪，托而朝朝暮暮。", 
            "天万古。", 
            "更好好相将，泉路双儿女。", 
            "逢春扫墓。", 
            "剩茅屋鸡声，水田牛迹，肠断白杨树。"
        ], 
        "title": "迈陂塘 江恭人墓", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春雨知时，山桃含笑，梦醒贫家。", 
            "无方送老，种绿报年华。", 
            "不办黄金作屋，风流债，点却群花。", 
            "三三径，量枝数叶，汲水匀沙。", 
            "失喜到双丫。", 
            "争斸土一锄，忙尽金鸦。", 
            "分香引蝶，剩本饷邻娃。", 
            "便当村农穑事，一壶酒，自劳生涯。", 
            "阴晴外，成阴结子，且自由它。"
        ], 
        "title": "东风齐著力 雨水节种花", 
        "type": "词", 
        "yun": null
    }, 
    {
        "author": "蔡义浩", 
        "era": "近现代", 
        "subtype": "七言绝句", 
        "text": [
            "新芽柳叶舞东风，却似江南二月秾。", 
            "不市如乡陶自乐，春光首到我卢中。"
        ], 
        "title": "迎春赏柳", 
        "type": "绝句", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "软晴天。", 
            "伫花蹊芳信，辛苦乍经年。", 
            "琢玉凝酥，笼云夺絮，魂断容易吟边。", 
            "梦蛾绿柔春似海，望眼处凭问缟衣仙。", 
            "缀凤初心，调莺弱哢，依宛生妍。", 
            "零落江南江北，倚苔枝断岸，和雨疑烟。", 
            "生怕成阴，还疑荐果，愁对无限关山。", 
            "供憔悴黄昏素约，醮波痕晕月不成圆。", 
            "未了贞心片霎，长笛楼前。"
        ], 
        "title": "一萼红", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "问麈天贤劫几消磨，瑶想证花因。", 
            "伫山堂水殿，林渊锦障，断壁侵寻。", 
            "拓跋龙盘虎踞，转眼过千春。", 
            "剩此韩陵在，空碧嶙峋。", 
            "数我伶俜瘦骨，也清斋课佛，随分闲身。", 
            "更云裳支履，杯渡溯迷津。", 
            "旧招堤依稀重到，只留题坏壁了无痕。", 
            "拈花笑，琼岩宝相，一抹斜曛。"
        ], 
        "title": "八声甘州 由大同陟武州，至云岗寺", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一片斜阳落浅芜。", 
            "青山故国两模糊。", 
            "耕烟无计栽瑶草，傲雪余情酬玉壶。", 
            "涛翠涨，影虬拿。", 
            "六龙偃蹇似诗癯。", 
            "贞心聱叟堪招隐，漱石凌云托画图。"
        ], 
        "title": "鹧鸪天 汤尔和属题六松图卷，时北方兵警正亟 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "茧纸斑斑带泪痕。", 
            "封套谡谡也声吞。", 
            "盘根甫里疑无地，放叶思翁总露根。", 
            "吟北渚，唱西昆。", 
            "冬青短引共消魂。", 
            "欲教唤起云龙动，酬取丹霄翠崿思。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "叠石巢松，裁云倚杏，层楼积翠深处。", 
            "梵宫宜旧隐，恰词客闲缘来住。", 
            "华年媚妩。", 
            "正好景琼春，明珠仙露。", 
            "天尺五。", 
            "海箫清籁，倦弦嫞谱。", 
            "惜起玄赏幽情，尽芳时消领，药阑筠谱。", 
            "一瓯新乳沸，悄无语林泉千古。", 
            "缁衣尘土。", 
            "付褪绿题襟，斜红吹雨。", 
            "纷如许。", 
            "掩关人境，落花飞絮。"
        ], 
        "title": "翠楼吟 己亥暮春病起，熊秉三丈招寓香山欢喜园，即在梦感泉半山双清别墅右侧", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "崖断镌幽，涧疏漱玉。", 
            "春归林壑深处。", 
            "鹤印苔痕，粉衔石缺，花径微闻鸟语。", 
            "秾李夭桃艳，总输与北梅风度。", 
            "赏心尘外烟霞，小园庾信能赋。", 
            "应念平居故国，消片霎，青山玉树无主。", 
            "寒蝶传烽，崇楹驰宴，更著旧家庭宇。", 
            "谁占巢枝稳，剩野老荷衣重补。", 
            "俊约明朝，众芳容荐尊俎。"
        ], 
        "title": "探春慢", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "吴淞衣带水。", 
            "伫寒月笼沙，绪风侵袂。", 
            "采莲棹远，谁来尚记取当年环佩。", 
            "琼雪碎剪，映万点星球光缀。", 
            "轻梦冷，一脉平芜，几堪离思无寐。", 
            "河桥记取分携，溯拨叶调莺，藏钩剪翠，俊游滋味。", 
            "鬘天算独傲玉梅风致。", 
            "流光易逝。", 
            "剩皓魄偿人清泪。", 
            "更望里隔岸楼台，笙歌吹沸。"
        ], 
        "title": "玉烛新 独游浦滨，举目凄异，战后非复年时光景矣", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "钿扉静扣，亚淡阴画里，一痕天远。", 
            "水驿初程，棹轻谁问情深浅。", 
            "垂杨瘦尽黄金线，系不住离人心眼。", 
            "渺江楼烟外屏山，罨兽炉香篆。", 
            "扶梦春花剪剪。", 
            "溯红紫年芳，别时庭院。", 
            "妒煞双鸾，玉尊消领新妆面。", 
            "柔柯赚取韶光贱。", 
            "恁片霎秾华轻换。", 
            "伫文波肯向西流，帆影转。"
        ], 
        "title": "垂杨", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "拚多情落帽向空山，华发渐星星。", 
            "况萧辰俊侣，联镳绣陌，行散层城。", 
            "望里越溪如箭，愁溯剑痕腥。", 
            "一舸兴亡感，消领涛声。", 
            "剩有巉岩片席，问凭琴呼酒，谁醉谁醒。", 
            "恁秋容寂历，随分付丹青。", 
            "屧光寒西风摇落，伫云边眉翠罨遥汀。", 
            "斜阳外，井梧霜桕，惜取承平。"
        ], 
        "title": "八声甘州 丙子九日遐庵湖帆子青伯明诸君约登高灵岩山，且写图记胜，为和梦窗韵题识之", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "苍龙偃盖。", 
            "空翠浓如海。", 
            "咫尺风雷邀夕霭。", 
            "息息人天清籁。", 
            "可中素楮青螺。", 
            "分来庭角岩阿。", 
            "宜作两家春好，柔条输与乔柯。"
        ], 
        "title": "清平乐 湖帆写松竹两帧见赠，客索松去，赋此题记", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "四月十七。", 
            "茂苑好风晴日，乍芳时。", 
            "寿客桃饤座，持觞柳介眉。", 
            "牙旗崇地望，吟啸拟天随。", 
            "问取功名事，玉笙知。"
        ], 
        "title": "女冠子 释戡四月十七日生日索词，余谓当用韦词为寿", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "篱角疏镫，映驿路短程，旅怀愁绝。", 
            "玉镌琼朗，千顷清晖疑月。", 
            "信幽梦同逐锋车。", 
            "缀敝貂畹晚，午夜催发。", 
            "画堂簇燕，孤负金醅荷叶。", 
            "阳春几人解和，总沾泥逝水，有情难说。", 
            "凭锦笺琢句，东华晞发。", 
            "好江山片时换睫。", 
            "悭坼蕊梅闬伫切。", 
            "白战未息，伴朔凛徒自萦结。"
        ], 
        "title": "三部乐 丁丑元日去金陵勾当，适值大雪", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦回谁记江南事。", 
            "静拥罗衾睡。", 
            "劫余灵鹊忍笺天。", 
            "望断银河，星海一千年。", 
            "钟山日日愁风雨。", 
            "犹道凭阑苦。", 
            "人间惆怅落花词。", 
            "忏尽回肠，应不悔当时。"
        ], 
        "title": "虞美人 丁丑七夕为李后主千年忌日，词客有徵词祀之者，鹤亭翁约同作。即用后主词韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "薄暝晚晴初，悄画阑沉馢宝鸭微炷。", 
            "新绿浣文漪，游丝细，轻荡麴尘如雾。", 
            "瑶筝锦瑟，断肠谁解吟商谱。", 
            "梦寻燕语。", 
            "空消领韶华，唤春归去。", 
            "匆匆转烛天涯，乍芸省簪毫，玉墀挥麈。", 
            "谏草换浮名，菱花好，赢得鬓霜千缕。", 
            "铜驼紫陌，旧题莫问关情处。", 
            "殢人倦绪。", 
            "拚剪取吴江，惺忪侬汝。"
        ], 
        "title": "南浦", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "纷绡轻，霞佩颤，芳意自凝伫。", 
            "一捻腰肢，纤影怕飞去。", 
            "故教海燕衔钗，云鸦锁鬓，把镜槛仙姿留住。", 
            "玉卮举。", 
            "记取人醉花扶，东风袅弦柱。", 
            "珍重华年，春好肯轻度。", 
            "恰宜螺黛亲描，猩红细染，替廿四苕光作主。"
        ], 
        "title": "祝英台近 谭瓶斋五十，索词，作此戏寿之", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "海西云。", 
            "仙蓬翠罨，游丝系住斜曛。", 
            "寄庐人境好，话愁新燕，几倦掠余春。", 
            "梦回贤劫换，恁无端飘泊闲身。", 
            "算迅羽浮沤，镜华夙证尘因。", 
            "缤纷。", 
            "宝奁脂绚，绣帏花匝，分付眉颦。", 
            "卧游非故土，画楼天只尺，寸寸伤神。", 
            "锦笺拈秀句，赋遥情应念鲈莼。", 
            "奈徙倚，伫尽香南雪北，珍重书芸。"
        ], 
        "title": "凤箫吟 女词人吕碧城移家西洋，不飞吟事，积稿付刊，索题", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绿遍池塘草。", 
            "伫蘋溪文波容与，倦怀秋渺。", 
            "一抹痴云遮望眼，云外斜阳古道。", 
            "忍付与吟笺赋稿。", 
            "不尽伤离兼惜逝，博个侬木石柔肠绕。", 
            "唱金缕，赏心少。", 
            "鬓霜渐点青铜照。", 
            "算几番功名尘土，等闲负了。", 
            "劫后沧桑堪再问，凄绝影形相吊。", 
            "到今日更无诗料。", 
            "只办残山供粉本，总新愁旧恨嫞难扫。", 
            "歌当哭，遮莫笑。"
        ], 
        "title": "贺新郎 湖帆德宫静淑夫人工画填词，尝作此调，以绿遍池塘草起句。湖帆既悼亡，和徵同作", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绿阴画罨微凉处。", 
            "谈笑容挥羽。", 
            "故园消息问如何。", 
            "生怕春归，花事已无多。", 
            "清泉石榻温茶火。", 
            "梦外思量我。", 
            "不教心绪掷江流。", 
            "会看重开，霸业旧皇州。"
        ], 
        "title": "虞美人 庚辰初夏和双照楼", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "画里疏阴，殢细雨眉痕百结。", 
            "恁梦断三巴猿泪，一春鹃血。", 
            "人境不如词境好，酒肠渐比愁肠窄。", 
            "拚河山如此又新亭，情酣熟。", 
            "沉铁锁，江流赤。", 
            "嘶石马，苔花碧。", 
            "忍寻坊问曲，青衫遍湿。", 
            "忌日不来金缕暗，何年重见乌头白。", 
            "剩腰肢还试绾秋光，风犹力。"
        ], 
        "title": "满江红 金陵独客，双照楼属和新作", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "麝水溅镫，蕊香浮鸭，迷离粉面脂谐。", 
            "夜未央时，晴云照彻清淮。", 
            "影娥欲斗眉痕瘦，共遥山检点情怀。", 
            "漫相猜。", 
            "露凉轻去，艇浅初来。", 
            "回眸桁阁珠帘放，伫樱桃绽子，豆蔻凝胎。", 
            "狂煞司勋，愁他玉骨清骸。", 
            "平生最爱秋宵好，问芙蓉知为谁开。", 
            "莫轻排。", 
            "年时梦软，压枕横钗。"
        ], 
        "title": "高阳台 秦淮夜泛，和龙榆生韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "素宇流辉，乍大地河山生色。", 
            "傍短榻扶头病起，画帘嫞揭。", 
            "火劫遽怜尘外世，风轮自转天边月。", 
            "便宵深玉镜似金瓯，愁他缺。", 
            "桂影黯，潮声咽。", 
            "成连曲，湘灵瑟。", 
            "剩词人心事，祇余瘦骨。", 
            "战蚁鸣蜩纷毁誉，明珠仙露原高洁。", 
            "倚斧柯望断旧琼楼，长庚白。"
        ], 
        "title": "满江红 庚辰中秋和双照楼韵", 
        "type": "词", 
        "yun": null
    }, 
    {
        "author": "蔡惠如", 
        "era": "近现代", 
        "subtype": "七言绝句", 
        "text": [
            "徵歌侑酒嫩寒天，主客欢声杂管弦。", 
            "红烛两行花四座，衣香人影落樽前。"
        ], 
        "title": "席上即事 其一", 
        "type": "绝句", 
        "yun": "先"
    }, 
    {
        "author": "闻一多", 
        "era": "近现代", 
        "subtype": "七言律诗", 
        "text": [
            "北山夫子尚遗阡，南国文章叹倒澜。", 
            "栖鹄丽龟留射圃，眠龙变石护桐棺。", 
            "千秋风气开吴会，六艺渊源祖杏坛。", 
            "一瓣心香赊礼谒，瑶墀独立久盘桓。"
        ], 
        "title": "自言子文学书院射圃谒言子墓", 
        "type": "律诗", 
        "yun": "寒"
    }, 
    {
        "author": "熊亨瀚", 
        "era": "近现代", 
        "subtype": null, 
        "text": [
            "大江东去，浩荡谁能拒！", 
            "吾道终当行九域，慷慨以身相许。", 
            "大孤山下停桡，小孤山上观涛。", 
            "热血也如潮涌，时时滚滚滔滔。"
        ], 
        "title": "观涛", 
        "type": "词", 
        "yun": null
    }, 
    {
        "author": "熊式辉", 
        "era": "近现代", 
        "subtype": null, 
        "text": [
            "了官书半日繁，且随杖履共琴樽。", 
            "新诗传读云侵屋，怪石争谈虎守门。", 
            "明月高悬酬雅集，清泉流韵涤烦。", 
            "漫因地僻疏时事，郊垒犹闻鼓角喧。"
        ], 
        "title": "癸酉夏集万松林，得门字", 
        "type": "古风", 
        "yun": "元"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "耳聋方笑蚁争哗，老眼真成落井花。", 
            "病验医方从水药，春归吟事过山茶。", 
            "鹃催滴沥千畦雨，燕入寻常百姓家。", 
            "天幸江淹才不尽，只怜梁益剩中华。"
        ], 
        "title": "和翊云四首（选一）", 
        "type": "律诗", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "山城吹角瘦男行，岌岌神州待用兵。", 
            "太白芒星宵正发，雕青恶少市仍横。", 
            "疲牛黍地忘耕苦，卧犬花阴吠月明。", 
            "世乱好纾人满患，非关东海斩长鲸。"
        ], 
        "title": "送壮丁", 
        "type": "律诗", 
        "yun": "庚"
    }, 
    {
        "author": "赵熙", 
        "era": "近现代", 
        "subtype": "七言律诗", 
        "text": [
            "乍飞群蝶即知花，一径纡行竹坞斜。", 
            "碌碡豁时仍是石，蛣蜣能力只推沙。", 
            "新栽有树疑龙眼，交错为畦杂犬牙。", 
            "吏治不堪豺虎乱，方知万事苦农家。"
        ], 
        "title": "乡行", 
        "type": "律诗", 
        "yun": "麻"
    }, 
    {
        "author": "廖慕禹", 
        "era": "近现代", 
        "subtype": null, 
        "text": [
            "摇曳生红浪，无边花海妍。", 
            "野风薮吹抚，绿叶自田田。", 
            "不期饰华屋，无意植名园。", 
            "宛然铺蜀锦，晴日可流连。", 
            "创世敬老农，胼手夺天工。", 
            "江南一夜雨，招来春意浓。", 
            "诗人惜此花，许为有用材。", 
            "灼灼吐繁采，时过拌泥埋。", 
            "佳厨致美食，野田滋稻肥。", 
            "幸致千家饱，毋忘昔日饥。", 
            "寂寞何所惧，煎熬只等闲。", 
            "云天鉴高趣，胜景万年传。"
        ], 
        "title": "红花赞", 
        "type": "古风", 
        "yun": null
    }, 
    {
        "author": "廖恩焘", 
        "era": "近现代", 
        "subtype": null, 
        "text": [
            "惯消受前言风露。", 
            "点染残冬，色香瓶贮。", 
            "庾岭人回，暮云横岫最怜汝。", 
            "屐痕黏了，谁掬上斜阳树。", 
            "树不比梅寒，结细萼枝枝还古。", 
            "蝶妒。", 
            "记蜂黄夕褪。", 
            "粉坠又遭帘雨。", 
            "檀奴在也，漫赢得月栏偷觑。", 
            "第一是浅浅妆成，笑匀额何曾留谱。", 
            "算袅似金钗，难引钿蛾飞舞。"
        ], 
        "title": "长亭怨慢 咏瓶中腊梅", 
        "type": "词", 
        "yun": null
    }, 
    {
        "author": "廖恩焘", 
        "era": "近现代", 
        "subtype": null, 
        "text": [
            "春光早泄。", 
            "柳线千丝，向院墙青拂。", 
            "喧帘燕子，先放教、金井阑干飞越。", 
            "炉熏微烬，卸头上，钗鸾聊拨。", 
            "倒翠尊、凭酒酬歌，梦影娇莺能说。", 
            "愔愔细雨斜阳，解花后催花，不任香歇。", 
            "雕鞍绣毂，游队里、惜取泥黏罗袜。", 
            "老夫耄矣，且漫怨、芳菲鸣鴂。", 
            "恐凤靴、挑菜人归，未了峰腰残雪。"
        ], 
        "title": "瑶华 收灯乍过，又近花朝，春阴殢愁，依声梦窗谱此。", 
        "type": "词", 
        "yun": null
    }, 
    {
        "author": "廖恩焘", 
        "era": "近现代", 
        "subtype": "五言律诗", 
        "text": [
            "世界久榛莽，江湖犹岁年。", 
            "青樽名士酒，红藕美人船。", 
            "醉拾沧海月，梦游云水天。", 
            "铁箫惊野鹤，冲起白蘋烟。"
        ], 
        "title": "题潘兰史征君江湖载酒图二首 其一", 
        "type": "律诗", 
        "yun": "先"
    }, 
    {
        "author": "廖恩焘", 
        "era": "近现代", 
        "subtype": "五言律诗", 
        "text": [
            "今日扁舟处，明朝散发时。", 
            "志从浮海大，才自著书奇。", 
            "湓浦青衫泪，珠江红豆词。", 
            "千秋一怅望，凉月浪花吹。"
        ], 
        "title": "题潘兰史征君江湖载酒图二首 其二", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "破碎山河剩断魂，脱身犹得客中原。", 
            "朱家郭解子可托，棼冒勃苏谁与援？", 
            "残史难成虚抱籍，遗民已孑更衔冤。", 
            "如闻博浪椎能中，奋笔何辞溅血痕。"
        ], 
        "title": "题朝鲜金泽荣东航本末", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "身晚情孤话旧难，祇将心事付蒲团。", 
            "独居便合称闻道，厌世何曾待去官。", 
            "零落生存虽未尽，浮沉离合总无端。", 
            "江头海澨堪相望，剩遣闲愁入岁寒。"
        ], 
        "title": "题沈子培六十僧服小影并寄季直", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "闭门只有竹千竿，题凤人过晚日寒。", 
            "正恐时艰妨寂寞，欲论旧学苦衰残。", 
            "缶庐书翰推三绝，贞壮诗篇感百端。", 
            "他日高楼须画本，二君合作试求看。"
        ], 
        "title": "诸贞壮吴仓硕见访不遇", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "三日扣舷歌小海，登车始觉入辽东。", 
            "汉廷谁解施中策，广武空嗟斗两雄。", 
            "斜日高原犹血色，层冰断岸自悲风。", 
            "幼安踪迹殊难测，见尾神龙论未工。"
        ], 
        "title": "十二月二十八日自大连湾至奉天观日俄战处", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "尔辈纷纷负景皇，从今四海见封章。", 
            "谏官如此宁非瑞，名教复名殊有光。", 
            "狐鼠成群人可去，蓬蒿作柱事堪伤。", 
            "台中阅道应无恙，独立雷霆待汝当。"
        ], 
        "title": "读江侍御春霖弹章书后", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "飞尘不到暂盘桓，借得高斋独倚栏。", 
            "竹影绕廊宜晓日，花香依榻爱春寒。", 
            "来游我亦厉樊榭，好客君应辛幼安。", 
            "须与名园成故事，留题随处待閒看。"
        ], 
        "title": "留题颜园", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "闻道声名出苦辛，不须识面已相亲。", 
            "熟知边事真无敌，偶喜词章又绝伦。", 
            "五十风光吾亦过，等閒豪杰世谁珍？", 
            "满洲若有图存策，要及中年用此人。"
        ], 
        "title": "赠呼伦道宋小濂", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "前朝梦断十三秋，阙下车声在枕头。", 
            "胡骑黄巾归稗史，刘郎道士各山邱。", 
            "自残母子恩同尽，永诀君臣恨未休。", 
            "身似铜仙携盘去，回看铅水泪难收。"
        ], 
        "title": "七月二十三日入都居贤良寺", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "如许元规尘污人，能来暂对共悲辛。", 
            "奔车未必无尼父，中坐何曾见伯仁。", 
            "隐几市声消晚日，穿廊禅客动比邻。", 
            "看君玉貌平原客，心胆轮囷岂帝秦。"
        ], 
        "title": "答诸贞壮", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "今年辽沈频来往，每出榆关一抚膺。", 
            "海近天垂含浩渺，地平山纵竞骁腾。", 
            "危邦空叹吾为虏，浩劫终愁谷作陵。", 
            "尽有边才谁用得，翻飞遥想郅都鹰。"
        ], 
        "title": "十一月十八日出山海关", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "花寺同来寺未花，却疑题榜近浮夸。", 
            "京曹尽带儒酸味，诗社休参国论哗。", 
            "二月春深偏雨雪，南城冰解屡回车。", 
            "举杯祇合催人别，自觉忧时意已奢。"
        ], 
        "title": "罗掞东招集花之寺", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "泱泱勃澥意如何，腾碧翻金眼底过。", 
            "出世祇应亲日月，浮生从此藐山河。", 
            "南归不用怀吾土，东去谁能挽逝波？", 
            "爱煞滔天露孤岛，弃船聊欲上嵯峨。"
        ], 
        "title": "四月二十四日渡海", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "竹坡菊客惨相随，谁信诸孙骨亦灰。", 
            "登榻招魂如见款，入门掩涕更增哀。", 
            "不祥名节嗟为祟，一往清狂渺此才。", 
            "还向髽孀想遗直，可堪凭吊到狐鲐。"
        ], 
        "title": "七月二十九日诣白庙胡同宝斋寿伯茀夫人出见", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "吴儿轻靡尽随风，九鼎吾终重此公。", 
            "势不两存能自决，人皆一死未为穷。", 
            "交期太浅真相失，节义何常或可同。", 
            "他日私成黄沈传，还从鬼录想双雄。"
        ], 
        "title": "哀长沙县知县沈瀛", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "落木危楼对陨霜，北风吹雁自成行。", 
            "云含海雨千重暗，秋尽篱花十日黄。", 
            "已坐虚名人欲杀，真成遗老世应忘。", 
            "烧城赤舌从相逼，未信河东解祟方。"
        ], 
        "title": "危楼", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楼前夜色暗屯兵，雨猛风饕正四更。", 
            "呵壁问天终不测，枕戈待旦独难平。", 
            "寇雠土芥成酬报，猿鹤虫沙孰重轻？", 
            "剩约毗陵子陆子，佯狂被发送馀生。"
        ], 
        "title": "十月二十八日夜起", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "恐是人间乾净土，偶留二老对斜阳。", 
            "违天苌叔天将厌，弃世君平世亦忘。", 
            "自信宿心难变易，少卑高论莫张皇。", 
            "危楼轻命能同倚，北望相看便断肠。"
        ], 
        "title": "答陈伯严同登海藏楼之作", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "老向穷途道更穷，膝痕穿榻槁书丛。", 
            "堂堂白日人谁在？杳杳高楼世岂通。", 
            "守死自甘等丘貉，逃虚未暇托冥鸿。", 
            "行逢宿草何妨哭，留阅兴亡祇两翁。"
        ], 
        "title": "答沈子培", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "少年自喜良堪笑，老阅沧桑却自哀。", 
            "郁郁一生怀未展，滔滔举世意全灰。", 
            "偶寻断梦闲情在，试检残编旧恨来。", 
            "莫信寄愁有天上，人间何处遣愁回。"
        ], 
        "title": "题吴剑泉寄愁小草", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "风穿月透海藏楼，坐近虫声已似秋。", 
            "流水斗龙潮乍过，停云顾兔雨旋收。", 
            "微行士女应忘反，缟夜园林信壮游。", 
            "可惜旧情衰谢了，祇堪偃卧看牵牛。"
        ], 
        "title": "六月十五夜月下", 
        "type": "律诗", 
        "yun": "尤"
    }, 
    {
        "author": "廖光", 
        "era": "近现代", 
        "subtype": null, 
        "text": [
            "济南女儿解歌舞，计年十四复十五。", 
            "搴帘一笑入重帏，手抱琵琶低不语。", 
            "一弹再弹犹未终，含羞面壁泣春风。", 
            "自言本是良家子，一朝堕落倡楼里。", 
            "去年六月河决堤，黄河之水东复西。", 
            "稻田漠漠成沧海，茅屋重重浮夏畦。", 
            "阿娘抱弟携女走，阿父阿兄没河口。", 
            "农家儿女无贵亲，此日流离尽饥人。", 
            "有弟有弟才尺半，口不能言啼且唤。", 
            "晨鸦呀呀霜欲来，夜猿啾啾肠几断。", 
            "浮云万里初日阴，水波不动天宇沉。", 
            "白骨横江没沙淖，红颜满地栖岑嵚。", 
            "死者无棺生无室，山头朝暮作寒食。", 
            "残羹冷饭贵于金，破裙败絮僵如蛰。", 
            "可怜白发死频生，忍饿号寒泣水滨。", 
            "行行顾儿问生计，欲言不言泪下巾。", 
            "飘零何处求嘉耦，欲鬻娉姈值一斗。", 
            "春风十里大堤边，婀娜无限青青柳。", 
            "杨柳青青重结楼，楼中夜夜弹箜篌。", 
            "明珠翠羽坐相向，王孙胡姬不识愁。", 
            "开颜发艳惊美玉，梨花一枝春水曲。", 
            "倚栏强笑钓黄金，母不愁寒弟不哭。", 
            "调歌弄色才几时，官吏呼奴逐丽姬。", 
            "终年不见安澜颂，比户争传禁艳词。", 
            "河水弥漫不求治，欲归田里耕无地。", 
            "欲食无食衣无衣，今年河水又将至。", 
            "吁嗟乎，今年河水又将至。"
        ], 
        "title": "济南行", 
        "type": "古风", 
        "yun": null
    }, 
    {
        "author": "廖光", 
        "era": "近现代", 
        "subtype": null, 
        "text": [
            "兰山山万叠，叠叠积残雪。", 
            "不见柳条青，但玩松枝白。", 
            "人烟寒欲消，野水流复歇。", 
            "冷风吹客裳，春愁入乡国。"
        ], 
        "title": "初春雪后兰山道中 其一", 
        "type": "古风", 
        "yun": null
    }, 
    {
        "author": "廖光", 
        "era": "近现代", 
        "subtype": null, 
        "text": [
            "客行悲早春，雪后风愈恶。", 
            "睇视晨光摇，隐约明河落。", 
            "天寒飞鸟稀，地旷来人却。", 
            "惟有村鸡闲，声声达荒漠。"
        ], 
        "title": "初春雪后兰山道中 其二", 
        "type": "古风", 
        "yun": "药"
    }, 
    {
        "author": "廖光", 
        "era": "近现代", 
        "subtype": null, 
        "text": [
            "旷望沂州城，城高白于月。", 
            "霁色明远空，孤情自清发。", 
            "人隔碧天云，路失苍苔色。", 
            "何处寻芳草，相思渺无极。"
        ], 
        "title": "初春雪后兰山道中 其三", 
        "type": "古风", 
        "yun": null
    }, 
    {
        "author": "廖光", 
        "era": "近现代", 
        "subtype": null, 
        "text": [
            "空谷日将夕，暮色一重隔。", 
            "马头生薄寒，鸿爪认新迹。", 
            "沙明天宇低，石乱车轮折。", 
            "劳劳执禦人，愁指红花驿。"
        ], 
        "title": "初春雪后兰山道中 其四", 
        "type": "古风", 
        "yun": null
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "炀帝冢边看落日，琼花台畔指垂杨。", 
            "天涯只有扬州路，但是词人总断肠。"
        ], 
        "title": "扬州怀古 其一", 
        "type": "绝句", 
        "yun": "阳"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "苍凉隋苑夜栖鸦，十里春风冷故家。", 
            "无数暮云归不得，野花红断玉钩斜。"
        ], 
        "title": "扬州怀古 其二", 
        "type": "绝句", 
        "yun": "麻"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "唱尽杨花不解愁，君王歌舞几时休。", 
            "至今廿四桥边路，惟有流萤断送秋。"
        ], 
        "title": "扬州怀古 其三", 
        "type": "绝句", 
        "yun": "尤"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "荒城瓦砾夕阳多，何处犹闻金缕歌。", 
            "春水锦帆悲帝子，秋风玉笛泣宫娥。"
        ], 
        "title": "扬州怀古 其四", 
        "type": "绝句", 
        "yun": "歌"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "后宫金粉早成灰，一路青山长紫苔。", 
            "野鸟踏花去台畔，不知衔得宝钗来。"
        ], 
        "title": "扬州怀古 其五", 
        "type": "绝句", 
        "yun": "灰"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "璧月河山窥不得，芜城粉本已全销。", 
            "有谁更画迷楼路，不遣诗人恨寂寥。"
        ], 
        "title": "扬州怀古 其六", 
        "type": "绝句", 
        "yun": "萧"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "铜船隐隐绣江横，白石滩高撼战声。", 
            "无数残云宿沙渚，油油春水伏波营。"
        ], 
        "title": "伏波滩", 
        "type": "绝句", 
        "yun": "庚"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "筹边楼上望龟城，照耀千秋两地名。", 
            "今日屯田半荒废，暮云空听鼓鼙声。"
        ], 
        "title": "筹边楼", 
        "type": "绝句", 
        "yun": "庚"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "縠纹春水软于裙，黄歇江边一道分。", 
            "最好夕阳船上去，衣香人影自群群。"
        ], 
        "title": "水亭待渡", 
        "type": "绝句", 
        "yun": "文"
    }, 
    {
        "author": "廖光", 
        "era": "近现代", 
        "subtype": "七言绝句", 
        "text": [
            "短短疏篱小小桥，数株杨柳尽魂销。", 
            "春寒不逐红灯队，一道鞭丝带月摇。"
        ], 
        "title": "小桥步月", 
        "type": "绝句", 
        "yun": "萧"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "战舰横江去，牙旗列队张。", 
            "晓云压帆重，春水入南荒。", 
            "愁见烽烟接，应怜道路长。", 
            "清笳吹月落，飞梦到沙场。"
        ], 
        "title": "广州晓发", 
        "type": "律诗", 
        "yun": "阳"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "羽檄飞边海，忧时独有公。", 
            "但知无负国，端不许和戎。", 
            "八表经营苦，三朝际遇隆。", 
            "文章果经济，吾道复何穷。"
        ], 
        "title": "甲申感事上香涛师八首 其一", 
        "type": "律诗", 
        "yun": "东"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "边愁吹不尽，一夕海门生。", 
            "春水送番舶，人烟澹戍城。", 
            "将军真惜命，夷狄惯寒盟。", 
            "忍泪向孤月，伤心感圣明。"
        ], 
        "title": "甲申感事上香涛师八首 其二", 
        "type": "律诗", 
        "yun": "庚"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "万事因循误，军威北伐摧。", 
            "天心厌长治，边衅肇庸才。", 
            "下狱亦恩眷，裁兵即祸胎。", 
            "凄然话往事，空令后人哀。"
        ], 
        "title": "甲申感事上香涛师八首 其三", 
        "type": "律诗", 
        "yun": "灰"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "海禁罢长策，安危系水军。", 
            "古愁下淮水，清感入津云。", 
            "割地匈奴计，和戎宰相勋。", 
            "苍凉怀汉室，肠断武安君。"
        ], 
        "title": "甲申感事上香涛师八首 其四", 
        "type": "律诗", 
        "yun": "文"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "胡笳声太急，朔雁滞秋翰。", 
            "边塞痛人事，孤臣有将坛。", 
            "几摧穷海寇，初拜本朝官。", 
            "无复荐祢者，谁知烈士肝。"
        ], 
        "title": "甲申感事上香涛师八首 其五", 
        "type": "律诗", 
        "yun": "寒"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "战云红不断，飞舰过泉州。", 
            "铁裂横沙去，波涵折戟流。", 
            "谁怜军士策，几代使臣忧。", 
            "目极斜阳外，高歌夜饭牛。"
        ], 
        "title": "甲申感事上香涛师八首 其六", 
        "type": "律诗", 
        "yun": "尤"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "百粤艰难局，何人识苦心。", 
            "筹边有奇策，输饷每长吟。", 
            "扶世此怀抱，擎天自古今。", 
            "有谁能继武，黼黻颂元音。"
        ], 
        "title": "甲申感事上香涛师八首 其七", 
        "type": "律诗", 
        "yun": "侵"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "一代龙门望，群才夹袋中。", 
            "如余老司押，无那只从戎。", 
            "说梦入边月，羁愁荡海风。", 
            "何因侍龙节，振臂挽双弓。"
        ], 
        "title": "甲申感事上香涛师八首 其八", 
        "type": "律诗", 
        "yun": "东"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "不尽南征感，苍茫落日初。", 
            "忧时堕清泪，扶马上边书。", 
            "痛惜藩篱撤，凄凉部落疏。", 
            "小人空有策，怀抱几曾摅。"
        ], 
        "title": "南关感事上香涛师豹岑年伯 其一", 
        "type": "律诗", 
        "yun": "鱼"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "已痛越南失，犹馀台北忧。", 
            "退关非上策，据地有阴谋。", 
            "烽燧萤光误，楼船电语流。", 
            "抚波愁海禁，谁放吕嘉舟。"
        ], 
        "title": "南关感事上香涛师豹岑年伯 其二", 
        "type": "律诗", 
        "yun": "尤"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "叠叠南关道，寒风透鼻腥。", 
            "野花红过岸，战骨白于萍。", 
            "水气挟龙上，山岚带麝馨。", 
            "不堪诸将士，归病卧沙汀。"
        ], 
        "title": "南关感事上香涛师豹岑年伯 其三", 
        "type": "律诗", 
        "yun": "青"
    }, 
    {
        "author": "廖光", 
        "era": "近现代", 
        "subtype": "五言律诗", 
        "text": [
            "万言陈死士，请命代苍生。", 
            "愿乞明公惠，而为士卒荣。", 
            "九边泣藩服，一将幸功成。", 
            "反侧匈奴性，何年罢戍兵。"
        ], 
        "title": "南关感事上香涛师豹岑年伯 其四", 
        "type": "律诗", 
        "yun": "庚"
    }, 
    {
        "author": "廖光", 
        "era": "近现代", 
        "subtype": "七言律诗", 
        "text": [
            "战鼓声高急暮砧，西风瑟瑟汉城阴。", 
            "碧梧幕府自秋色，白雁辽天多苦吟。", 
            "草檄更书平寇策，筹边长益望乡心。", 
            "白云漠漠巴渝远，惟报征人获赏音。"
        ], 
        "title": "家书询近状作此代柬", 
        "type": "律诗", 
        "yun": "侵"
    }, 
    {
        "author": "廖光", 
        "era": "近现代", 
        "subtype": "七言律诗", 
        "text": [
            "江云漠漠龙游驿，祠树茫茫马伏波。", 
            "万灶烟寒闻野哭，三边日落起夷歌。", 
            "愁看诸将惟坚壁，闻道新军已渡河。", 
            "草檄陈琳工奏事，捷书谁予纪功多。"
        ], 
        "title": "龙州漫题", 
        "type": "律诗", 
        "yun": "歌"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "经霜老树饶生意，吐叶舒花护碧溪。", 
            "昔日攀条人不见，云山怅望转凄迷。"
        ], 
        "title": "远眺四首 其一", 
        "type": "绝句", 
        "yun": "齐"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "三月田家春意浓，银锄竞落展旗红。", 
            "何如投笔务农去，老至耕桑事事通。"
        ], 
        "title": "远眺四首 其二", 
        "type": "绝句", 
        "yun": "东"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "忧生怀远意千端，席上逢人倾吐难。", 
            "却道清明花过半，为何料峭尚春寒。"
        ], 
        "title": "远眺四首 其三", 
        "type": "绝句", 
        "yun": "寒"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "仅有虚怀求寡过，惯因孺子恋为牛。", 
            "沧江万里东风劲，愿驾扁舟争上游。"
        ], 
        "title": "远眺四首 其四", 
        "type": "绝句", 
        "yun": "尤"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "夜雨沙沙打叶频，晓晴乍见众芳新。", 
            "野风摇碧春如海，留醉勤劳淡泊人。"
        ], 
        "title": "春雨四首 其一", 
        "type": "绝句", 
        "yun": "真"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "不盼明朝卖杏花，人争创业惜春华。", 
            "江乡晚霁银锄落，风展红旗胜彩霞。"
        ], 
        "title": "春雨四首 其二", 
        "type": "绝句", 
        "yun": "麻"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "艺兰楚畹可忘机，时有馨香袭我衣。", 
            "愿上九天制云海，发来好雨润芳菲。"
        ], 
        "title": "春雨四首 其三", 
        "type": "绝句", 
        "yun": "微"
    }, 
    {
        "author": "廖慕禹", 
        "era": "近现代", 
        "subtype": "七言绝句", 
        "text": [
            "梧桐滴翠到天明，檐雀惊寒夜有声。", 
            "惆怅故人隔山水，为民尽瘁慰平生。"
        ], 
        "title": "春雨四首 其四", 
        "type": "绝句", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "长沙乱后失相闻，抗节难污始见君。", 
            "谁识伯休真卖药，还从太白细论文。", 
            "孑遗聊胜虫沙尽，危行宁妨鸟兽群。", 
            "稍喜等身书已就，埋头端欲事邱坟。", 
            "君著《诸子文萃》，不日刊行。"
        ], 
        "title": "赠李经彝观察（时方业医沪上）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "安吴矜其书，自诡已入圣。", 
            "攘之实高弟，孔颜隐相命。", 
            "此图名如愚，不违意可并。", 
            "一时号复古，秘诀擅拨灯。", 
            "援碑强入帖，惝况说难罄。", 
            "吾观古书体，风气各自胜。", 
            "学之得形似，要亦近其性。", 
            "谁能受束缚，一一待指證。", 
            "不如尽扫去，纵笔且乘兴。", 
            "何须凿妍丑，今日我为政。"
        ], 
        "title": "唐元素属题吴攘之小像", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "辟世欲何归，意中挟悲愤。", 
            "入山路已绝，下笔犹恨浅。", 
            "峰峦郁千叠，松枥森万转。", 
            "泉声自洗耳，云气常在眼。", 
            "先生江海士，游屐不惮远。", 
            "含毫偶寄兴，孤往似忘返。", 
            "图成但自赏，俗客未许展。", 
            "谓余久慢世，道合古狂狷。", 
            "何时约买山，共逐巢由隐。"
        ], 
        "title": "吴巽宜山深林密图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "石渠编宝笈，御笔灿星辰。", 
            "太上春秋高，翰墨尤入神。", 
            "小册仿米倪，超越无昔人。", 
            "何时落人间，词臣秘奇珍。", 
            "伤哉御座移，法物几蒙尘。", 
            "微闻随弓玉，流转归诸邻。", 
            "吾皇似高宗，书势极雄妍。", 
            "他年收旧物，祀夏还配天。"
        ], 
        "title": "喻兆蕃出世所藏高宗纯皇帝书画小册敬题", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "唐拓旧传李氏本，荆川父子留私篆。", 
            "国初鉴赏得朱查，武梁祠像名初显。", 
            "衎斋秘藏凡几载，旋入扬州玲珑馆。", 
            "佩兮割爱遗汪君，转赠秋盦意殊款。", 
            "秋盦嘉祥获遗石，重立武祠抉幽隐。", 
            "前后石室文益多，载籍未收剔苔藓。", 
            "殷勤持此寄覃溪，好古天教福双眼。", 
            "尽资两汉记金石，辨證详明助新纂。", 
            "猿叟赋诗石洲继，道光季年事非远。", 
            "济宁李氏久失之，宝物何缘出京辇。", 
            "十四图才存十一，馀烬居然脱兵燹。", 
            "流传先后粗可稽，题跋如林幸无损。", 
            "李君自序具颠末，时士续咏见盛晚。", 
            "老夫敛笔复何云，聊快任城璧终返。"
        ], 
        "title": "题济宁李一山所藏唐拓武梁祠画像", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "蒋生素好礼，诸老所激赏。", 
            "金陵吾旧居，交游殊不广。", 
            "闻君守遗训，德业久培养。", 
            "曾侯善八分，精楷时无两。", 
            "烂然书盈卷，相重非标榜。", 
            "审言至俪语，淳雅冠吾党。", 
            "二公吾所信，片语岂虚奖。", 
            "笃行且尊师，世风从扰攘。"
        ], 
        "title": "题金陵蒋氏遗训卷", 
        "type": "古风", 
        "yun": "养"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "母死国复破，此愤可杀身。", 
            "杀身未得所，忍死犹烦冤。", 
            "先生古烈士，劲气苦难吞。", 
            "言官虽其职，一言遂去官。", 
            "郁郁栖閒曹，怅怅聊自存。", 
            "苟生如久病，病在胆与肝。", 
            "处世既不谐，功名何足论。", 
            "冲天终一决，举朝为悲酸。", 
            "毅皇诚可哀，景皇遇益艰。", 
            "继统空纷争，母子还自残。", 
            "尝读绝命辞，俯仰四十年。", 
            "馀生未可死，人定期胜天。"
        ], 
        "title": "吴柳堂先生罔极编书后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "历劫塼残赵家地，入手摩挲绍熙字。", 
            "颓垣废井万斜阳，吉君锦囊作珍秘。", 
            "绍熙明昌各一天，可怜绍熙才五年。", 
            "孝宗庙号信无愧，可惜生儿非象贤。", 
            "阳武崩堤河一变，南派入淮彼曾见。", 
            "鹅湖鹿洞莫纷争，坐羡徐君堪斲砚。"
        ], 
        "title": "东台吉通士求题绍熙残塼", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "赵氏一块肉，史不知所终。", 
            "十二徙上都，其年犹童蒙。", 
            "十八赴土蕃，不娶归真空。", 
            "给粮复赐钞，衣食知不充。", 
            "无后爵遂绝，杞宋嗟难同。", 
            "徒闻上尊号，懿圣仍孝恭。", 
            "忠义动百世，烈士悲其风。", 
            "稚存自伊犁，得之归江东。", 
            "晦之偶获此，哀歌气填胸。", 
            "亡国不祥玺，姑置何足恫。", 
            "天命诚未改，少康灭有穷。"
        ], 
        "title": "刘晦之求题瀛国公宝宋帝㬎", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "高楼插暮空，正作碧云色。", 
            "浮云忽蔽之，遂使虞渊黑。", 
            "夸父不自量，弃杖成遗迹。", 
            "沈沈入长夜，谁与护鹃魄。", 
            "海波深无底，嗟我梦魂隔。", 
            "赴海断六鳌，犹足立四极。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "往时慎论人，自谓不轻许。", 
            "岂知无一中，非璞故为鼠。", 
            "过言虽可惭，扪舌驷何补。", 
            "正欲章吾妄，且以戒群竖。", 
            "文字都莫删，留待天下数。", 
            "冥冥易堕行，敢责平生语。", 
            "披猖既不返，悯默将谁与？", 
            "揽辔待澄清，晚盖或有取。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "婺源一败死得所，至刚塞天世谁伍？", 
            "怪公结习殊未忘，意定神閒视千古。", 
            "知不可为而为之，厉叔不平犹报莒。", 
            "吾侪忍死欲何为，手捧奎章愧吾主。"
        ], 
        "title": "题黄石斋手书诗册卷首有御题英光浩气四大字", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "石斋自视千载人，馀事卓荦皆绝伦。", 
            "晋贤风流所不耐，安能媚世书洛神。", 
            "平生尊经复守道，《孝经》百本为世珍。", 
            "五孝五诗实错简，妙解谛当义乃伸。", 
            "舍经论书亦无匹，用意严重趋艰辛。", 
            "此书此人等劲烈，何异地上行麒麟。", 
            "涉江无意忽得此，自讶暴富非长贫。", 
            "但当持此一当百，他人纵美难并陈。"
        ], 
        "title": "唐元素求题石斋小楷孝经", 
        "type": "古风", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "灵真伏我旁，我意殊不觉。", 
            "一朝忽然去，百身那可赎。", 
            "寻渠诗中语，缥缈如鸿鹄。", 
            "海山不成归，无故辄歌哭。", 
            "既云厌人世，何事犹苦学。", 
            "繁华绝所好，惟学为子毒。", 
            "得天盬其脑，解脱诚已酷。", 
            "盖棺宁无恋，号泣罗骨肉。", 
            "修短定虚名，毕生自多福。"
        ], 
        "title": "哀小乙 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昧爽赴吴淞，落日归黄浦。", 
            "挟书独往来，海鸥久为伍。", 
            "锡名乃曰胜，好胜由尔父。", 
            "未明唤儿起，去去不言苦。", 
            "回头望楼窗，目力尽街树。", 
            "饥饱儿自知，风雨儿自禦。", 
            "安知尔已伤，精髓暗中腐。", 
            "卧床未十日，到死无一语。", 
            "无穷父子情，草草遂终古。", 
            "倚楼默自失，泪眼复何睹？"
        ], 
        "title": "哀小乙 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "陈尸俨在床，昏眩忽如梦。", 
            "存亡孰主宾？非悟亦非恸。", 
            "委蜕良自佳，造化试博控。", 
            "鱼潜为鸢飞，久羁等一纵。", 
            "魂魄犹乐生，亿测恐难中。", 
            "哀情譬初割，未免护新痛。", 
            "此境行及我，万古迫相送。", 
            "苟生正可羞，不死嗟安用。"
        ], 
        "title": "哀小乙 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "病革忧交攻，惶瞀苦无计。", 
            "一朝气遂绝，心知即长寐。", 
            "眼看尸入棺，骨肉从此弃。", 
            "见棺不见人，哀怨将何冀。", 
            "如何棺又去，遗像空相视。", 
            "人尸与棺像，变化一至四。", 
            "他年当为坟，百岁同入地。", 
            "亲爱未尽亡，死别饶馀味。", 
            "留名称不朽，万古付涕泪。"
        ], 
        "title": "哀小乙 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "天地独不变，未足释我疑。", 
            "所疑天与地，生死亦潜移。", 
            "人生时苦短，古今渺无涯。", 
            "昧哉漆园叟，无生尔何知。", 
            "旁观似甚明，自逝夫谁欺？", 
            "日月为我魂，山川为我尸。", 
            "中有吊古者，悲歌复在斯。", 
            "造物无所爱，万形纷奔驰。", 
            "死状竟何如，试为吾言之。"
        ], 
        "title": "哀小乙 其五", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "文字久不磨，形骸倏已改。", 
            "何为恋人间，一瞬即千载。", 
            "强令短者长，短长究安在？", 
            "我今恨渠短，自谓犹有待。", 
            "朝来昨既失，夕至昼奚逮。", 
            "始知逝川叹，圣者难自解。", 
            "长逝等无归，岂必归为鬼。", 
            "形声术可留，神识还真宰。", 
            "文字固非道，聊复托生死。"
        ], 
        "title": "哀小乙 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "仁者不违仁，造次与颠沛。", 
            "斯时念未起，犯险曾不悔。", 
            "吕公有族侄，游反夜方晦。", 
            "严寒忽失足，水深不可厉。", 
            "同行空惊叫，相顾莫为计。", 
            "吕公径赴水，挽侄履平地。", 
            "重裘虽尽湿，勇气真盖世。", 
            "定知有神助，欢喜失狼狈。", 
            "坐言与起行，抚己每多愧。", 
            "瞑目试思之，勿遽矜我辈。"
        ], 
        "title": "吕霁川赴水救侄诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "前身为老卒，夜夜登戍楼。", 
            "一生看太白，不知春与秋。", 
            "今我复何为，山川非夕游。", 
            "杜门独长啸，兵戈送白头。", 
            "夙根殊未忘，闻鸡如有求。", 
            "终年起残夜，哀思变明幽。", 
            "世乱须至人，安知非楚囚？", 
            "及我老未衰，为君著兜鍪。"
        ], 
        "title": "杂诗", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世传宫猫图，士奇为之赞。", 
            "此卷作双猧，驯丽绝可玩。", 
            "宣德四年春，静慈位初逊。", 
            "悔称少年事，女宠诚难豢。"
        ], 
        "title": "题刘公鲁所藏明宣宗画犬", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "危言且危行，初不求自全。", 
            "今年君六十，得全岂非天。", 
            "世乱安所归，麻鞋直经筵。", 
            "君臣幸相保，忧患犹无边。", 
            "老来益强固，劲烈逾壮年。", 
            "中兴可立待，会使国命延。", 
            "寿考兼令名，青史已足传。", 
            "苟生彼何取，期颐嗟褚渊。"
        ], 
        "title": "梁星海六十生日", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "叶君访我携巨卷，自记所语出瞑眩。", 
            "南行入闽證所见，信有冤报闵彼粲。", 
            "野葬狼腹骨无榇，庙貌鸾骖若仙眷。", 
            "去周归叶定谁恋，颠倒离奇祇馀恨。", 
            "人生春蚕丝难断，幸勿作茧缚恩怨。", 
            "题者纷纷意徒乱，顾五醉墨为一叹。"
        ], 
        "title": "江宁叶伯庚求题述异图卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我去长沙月馀日，武昌乱作如儿嬉。", 
            "使我率师下金口，举手扑灭何能为。", 
            "与君分袂初不料，陵迁谷变天一涯。", 
            "出奔歇浦实异国，七年相见嗟孑遗。", 
            "偷生日久空自恨，春秋不作宜无诗。", 
            "同年屈指六七子，吉甫壮烈尤可哀。", 
            "辱君见称我滋愧，共厉晚节毋诡随。"
        ], 
        "title": "答余尧衢", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "结茅山水窟，哀此荷锸志。", 
            "瓣香为简斋，自忏一生意。", 
            "贞疾恒不死，冀子当久视。", 
            "遗形呼吸间，得尔亦岂易。", 
            "如闻人琴恸，不减徽之挚。", 
            "平生盛自许，诗卷肯相质。", 
            "奈何海藏图，负我靳一字。", 
            "行藏各有素，抱憾遂入地。", 
            "湖庄波渺然，满眼故交泪。"
        ], 
        "title": "挽俞恪士", 
        "type": "古风", 
        "yun": "寘"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "明霞照涧，向春水弄妆，镜中人面。", 
            "细雨乍晴，高阁横溪香风远。", 
            "瑶池仙子芳华宴。", 
            "醉琼靥，仙源红茜。", 
            "禊潭佳地，王家洞壑，宋朝坊院。", 
            "天暖。", 
            "花朝正午，浓艳处，燕子莺儿俱懒。", 
            "绣陌劝耕，芳树催人春光半。", 
            "年年心上玄都观。", 
            "翠苔路，崔徽愁看。", 
            "更堪前度龙华，绛河泪浣。"
        ], 
        "title": "绛都春 花朝，双溪看桃花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "新雨淡黄生，占了娇莺，已报枝头春晓。", 
            "烟叶逗双眉，红楼上，依样麝煤轻扫。", 
            "东风力软，小蛮生就腰支小。", 
            "谁遣千条西向恨，添出一奁诗草。", 
            "深宫渐渐藏鸦，梦魂边，忍见台城换了。", 
            "飞笛绾离心，黄骢曲，飞絮灞桥重到。", 
            "三生事渺。", 
            "蘋花种出池塘悄。", 
            "我亦劳劳亭畔客，愁送玉关人少。"
        ], 
        "title": "南浦 春柳，玉田韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "繁英素雪春千亩。", 
            "照帘栊，开遍花朝前后。", 
            "晴嫩午蜂喧，伴玉窗人瘦。", 
            "瓣瓣雕锼珠错落，待夜月香囊亲扣。", 
            "携酒。", 
            "又几日金莺，便含红豆。", 
            "谁分别馆欧西，占荣王宫殿，小山清富。", 
            "今古一东风，叹上兰非旧。", 
            "海外樱花人自乐，正上野新装时候。", 
            "相守。", 
            "付一卷心经，唐宫鹦鹉。"
        ], 
        "title": "珍珠帘 英人招聚清富山看樱桃花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春山红似海。", 
            "是天台仙人，化身香界。", 
            "万蝶迎风，斗午妆晴处，宝衣齐晒。", 
            "艳绝人间，浑梦到，瑶池天外。", 
            "过去生中，曾历昆仑，水蒸霞彩。", 
            "前度刘郎犹在。", 
            "叹岁岁花朝，苦填诗债。", 
            "看竹王家，问武陵何地，洞天能买。", 
            "魏晋如今，休更笑秦皇时代。", 
            "祇剩桃根桃叶，芳心未改。"
        ], 
        "title": "三姝媚 城南看桃花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "白人白过银娘未。", 
            "白衣裳，又浣银河边水。", 
            "晴雪一株香，傍瑶窗斜倚。", 
            "月色溶溶云漠漠，甚带露微含珠泪。", 
            "栏外。", 
            "似亲见蓬莱，九华春睡。", 
            "名字莫混黎涡，向姑山山上，分来仙气。", 
            "雨打不开门，问伤春何意。", 
            "淡极铅华偏艳绝，合谱入霓裳声里。", 
            "谁是。", 
            "又一念思凡，千花红蘤。"
        ], 
        "title": "珍珠帘 梨花，山中白云词韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "二月又、棠梨作花，殡宫春晓。", 
            "萧萧墓道。", 
            "王家地、乱红谁扫。", 
            "多年未就，寒食东风徵君庙。", 
            "访遗事、宣和失载签求稿。", 
            "共苏黄，几人吊。", 
            "天予令君，种树扶碑，钦公风谊绍。", 
            "绿水照绣陌，计同穴、人偕老。", 
            "定化鹤、归华表。", 
            "凤凰原、年年啼谢豹。", 
            "指宋室青山，四下孤坟抱。", 
            "古香生劲草。"
        ], 
        "title": "吉了犯 拜宋王周彦墓", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "蓉峰归卧否。", 
            "展金光明经，梦君南浦。", 
            "小筑延真，问散原经乱，梵天何处。", 
            "采药西崦，凭唤我，山中樵父。", 
            "老趁狂歌，江上秧田，杏花春雨。", 
            "连岁佳儿文度。", 
            "料手版疗饥，软红香土。", 
            "破屋宣南，有燕巢痕在，一官曾住。", 
            "故国荣州，无地种、苍松千树。", 
            "夜夜知心谁是，啼鹃万古。"
        ], 
        "title": "三姝媚 寄杨子曼陀楼", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "风神如此秀。", 
            "合双玉名龛，双柑携酒。", 
            "供作双仙，一代才人低首。", 
            "比似云龙韩孟，认不出卢前王后。", 
            "丝缕缕，甚时花下，佳人双绣。", 
            "我欲照影恒河，奈壮不如人，衰颜今皱。", 
            "黄金铸像，拾得寒山谁偶。", 
            "二妙春兰秋菊，可念到万松青否。", 
            "开笑口。", 
            "待定岁寒三友。"
        ], 
        "title": "双瑞莲 李哲生思纯，辛圣传楷，赋才清发，天下之好也，合照小相，休庵云：国士无双而有双矣。用赞是辞", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "冻春十雨九兼风。", 
            "酿晴乡、千树青葱。", 
            "归雁渺南天，皋桥赁宅梁鸿。", 
            "横塘路、酒绿灯红。", 
            "秋风起，携去铜仙汉月，泪落房栊。", 
            "浸冬青十二，叶叶露华浓。", 
            "花中。", 
            "群莺乱飞了，生活计、半化秦宫。", 
            "芳草古荣州，野鹿自养香茸。", 
            "海山心、写断琴工。", 
            "六年梦，空绕香湾小屧，老去情钟。", 
            "唱金荃苦怨，当日美人慵。"
        ], 
        "title": "高山流水 寄彊村侍郎", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "万古认高人旧居，翠溪双抱。", 
            "春山不老。", 
            "桃花外、又生芳草。", 
            "家连戚里，将母辞官荣州道。", 
            "任奸党成碑，一付苏娘笑。", 
            "地仙楼，畅游钓。", 
            "樽酒纵谈，宋到邦昌，天公真醉了。", 
            "学士此共读，念王室，忧心捣。", 
            "舍痛哭，如何好。", 
            "过三朝交流仍半岛。", 
            "借素阁鱼陂，社事乡农醮。", 
            "墓边来大鸟。"
        ], 
        "title": "吉了犯 横溪阁", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "当年衣带，如今禾黍，囚尧忍梦东华。", 
            "含血喷天，椎心蹈海，青牛远放流沙。", 
            "书笈故人车。", 
            "托白头老母，餐饭先加。", 
            "不是金轮，更谁纤手送唐家。", 
            "江湖岁岁吹笳。", 
            "又六旬进酒，二月飞花。", 
            "知己半生，灵光一座，先朝信史空嗟。", 
            "烟柳上洋斜。", 
            "剩血痕泪点，浓墨飞鸦。", 
            "柴市招魂，大星芒角耿云涯。"
        ], 
        "title": "望海潮 用淮海韵，题南海戊戌与雪庵绝笔书", 
        "type": "词", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "竟胭脂作雪，蛱蝶飘香，春老芳卿。", 
            "如此风流样，奈多生薄倖。", 
            "短梦清明。", 
            "茫茫绿章封事，催送步虚声。", 
            "但天上人间，烟消弄玉，月落飞琼。", 
            "仙屏。", 
            "睡初定。", 
            "记艳烛更阑，曾照华清。", 
            "又晴妆午醉，化红云一桁。", 
            "浓裹金莺。", 
            "日日雨丝风片，人望锦官城。", 
            "似厄闰黄杨，空念二月花又生。"
        ], 
        "title": "忆旧游 海棠花落", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "松架满庭芳，嫩晴天、隐映多罗窗晓。", 
            "璎珞一团云，蜂声闹、苔上凤靴人扫。", 
            "玲珑透雨，淡阴筛出明珠小。", 
            "描取影儿钗索外，胡蝶乱依芳草。", 
            "悬来串串春心，秋千下又数，花风过了。", 
            "寒食絮香羹，搀芳处、吹得沈郎钱到。", 
            "东华梦渺。", 
            "金风亭长书幮悄。", 
            "何地龙蛇蟠瘦骨，前代紫金鱼少。"
        ], 
        "title": "南浦 朱藤，用张春水韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "坐春昼。", 
            "惯雨过寻山，僧来贳酒。", 
            "念仙庵前世，如今梦华旧。", 
            "吴妆争照春波影，人比黄莺瘦。", 
            "木兰舟，杜老清祠，薛涛香甃。", 
            "花外玉骢骤。", 
            "看珠树临风，峡云归岫。", 
            "一对箫声，曾唱小红否。", 
            "红羊都换青羊市，烂醉同犀首。", 
            "谱新词，休道屯田是柳。"
        ], 
        "title": "探芳信 寄哲生圣传，用草窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "山花笑客，笑春来、门外即春明。", 
            "惹得檀郎吹笛，千种玉关情。", 
            "树树淡黄杨柳，雨和风、搅梦到三更。", 
            "算哥哥行迹，半湖青草，湿了鹧鸪声。", 
            "一曲草堂按拍，问黄金、谁铸阆仙形。", 
            "望断临邛归路，眉黛远山青。", 
            "两度百花生日，百花潭、载酒泛清泠。", 
            "料怨红凄调，玉萧阴有小红听。"
        ], 
        "title": "南浦 和圣传寄内", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "冷烟社日，又梦里清明，雁归南楚。", 
            "柳条细缕。", 
            "记燕山绣陌，纸鸢晴舞。", 
            "巷口饧箫，送老临安夜雨。", 
            "醉春去，指一色酒家，红杏花处。", 
            "城外知里许。", 
            "叹墓草萋萋，百年归路。", 
            "翠蒿荐俎。", 
            "听啼鹃唤客，泪沾衣素。", 
            "杏酪催人，那识家乡更苦。", 
            "暗延伫。", 
            "闰花朝、锦城钟鼓。"
        ], 
        "title": "扫花游 寒食，用清真韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "明日花朝，今朝百花晴晓。", 
            "纸钱飞，秧水霁，山山啼鸟。", 
            "爱俊影，新裁凤皇绫子，溪上夹衣齐照。", 
            "一碧烽烟，满茫茫十洲三岛。", 
            "事万种，愁肠先绕。", 
            "上河图，春社醉，新亭人少。", 
            "梦未稳，明年海棠红候，惟有杜鹃知道。"
        ], 
        "title": "踏青游 清明，用王晋卿韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "酿雪魂蠕动。", 
            "到九夏，新苗耸。", 
            "孤根太素，一茎生翠，驼背微肿。", 
            "是药根，又是春蚕蛹。", 
            "究物化，区何种。", 
            "冱寒天，阳和性，一锄身世如梦。", 
            "芳宴锦筵开，花樽畔、今作清供。", 
            "故国指西番，凑山路无缝。", 
            "笑官园，菜把成例，劳千里、寄来青丝笼。", 
            "别族待秋影，露萤飞碧垄。"
        ], 
        "title": "塞垣春 虫草，吴季愚大令夐见寄", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "仙露明珠，似寻得、绝色冰肌。", 
            "秋光一箔，水精悬架离离。", 
            "展旧青藤书藁，记山园深翠，松鼠含伊。", 
            "相思。", 
            "合樽前，亲喂雪儿。", 
            "任买凉州别种，到拈来玉子，多染胭脂。", 
            "沆瀣无瑕，伴梨花，好贮哥瓷。", 
            "携将蒲萄牙去，办仙酿，晶珠千颗，味胜红澌。", 
            "美人醉，看风鬟吹动鹭鸶。"
        ], 
        "title": "玲珑玉 白蒲桃", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "飞瀑如虹，清到万古，空岩夜响风水。", 
            "溅雪生花，寒云护磴，重叠苔衣涧底。", 
            "黎雅山中，散不尽洪荒秋气。", 
            "浅碧筠篮，新香菌阁，露华苍翠。", 
            "大好月明松吹里。", 
            "度仙径应逢仙子。", 
            "浸到春纤，斋时晚饭，比素芝犹脆。", 
            "采芳人，诗梦冷，凭持饷涪翁一醉。", 
            "石上丛丛，记扬帆、吴中淡紫。"
        ], 
        "title": "氐州第一 绿菜，葆青馈", 
        "type": "词", 
        "yun": null
    }, 
    {
        "author": "廖慕禹", 
        "era": "近现代", 
        "subtype": "七言律诗", 
        "text": [
            "秋深野洞敛云烟，卸却浓装万物妍。", 
            "红叶霜花争烂漫，碧空素水共澄鲜。", 
            "乍归塞雁惊京国，惯对青山忆达贤。", 
            "老觉滋兰情更切，沧江未可比缠绵。"
        ], 
        "title": "晴郊远眺", 
        "type": "律诗", 
        "yun": "先"
    }, 
    {
        "author": "廖慕禹", 
        "era": "近现代", 
        "subtype": "七言律诗", 
        "text": [
            "闻君饱览好春光，重到肖山似故乡。", 
            "群鸭戏波溪水暖，野风摇碧菜花香。", 
            "生逢圣代人争杰，何惧朱颜鬓欲霜。", 
            "淡泊难忘劳者趣，门前种竹已成行。"
        ], 
        "title": "和徐岳青老师诗", 
        "type": "律诗", 
        "yun": "阳"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "湿云就暝，凭小窗，多情犹恋茸冠。", 
            "乌桕初丹。", 
            "烟峦渐隐，吹醒酒面应难。", 
            "带团自宽。", 
            "梦白衣携手花前。", 
            "数程程短驿疏林，霜波圆处怯新寒。", 
            "遥听戍楼谯角，和闺吟野哭，似动哀弦。", 
            "谁信萸开，犹怜菊瘦，商声并付瑶笺。", 
            "倦斟玉船。", 
            "映画屏明镜娟娟。", 
            "怎游情唤起乡愁，郭门斜倚看。"
        ], 
        "title": "霜花腴 庚辰九日雨，途过里门，用梦窗韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春酿花浓，阑低云絮，小楼不怕寒侵。", 
            "镫穗新花，铜街惊起疏砧。", 
            "合欢酒酽真堪醉，靧脂融绮绪难禁。", 
            "绣帘深。", 
            "回尽柔波，宽尽华襟。", 
            "相思不惜相逢乍，认初盟钿约，微度琴心。", 
            "莫负他生，千言并付沉吟。", 
            "还君双泪明珠好，惜惺惺翘翠斜簪，倚罗衾。", 
            "细食鸡舌，慢啮林檎。"
        ], 
        "title": "高阳台 辛巳酬春", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "冲霄大纛，铙吹声相逐。", 
            "展长弰，拭飞镞。", 
            "阵营严楚汉，宿将推颇牧。", 
            "今犹是，天家细柳军容肃。", 
            "露布书盈幅。", 
            "旨酒倾盈斛。", 
            "悬印绶，驰车毂。", 
            "干城国士选，率土奇勋录。", 
            "提劲旅，风云会看回沉陆。"
        ], 
        "title": "千秋岁 铙曲", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "啼鴂西川未忍闻。", 
            "劫余残梦付残春。", 
            "玉窗绰约迷沉水，金殿葱笼唱遏云。", 
            "凭断梗，殢斜曛。", 
            "繁弦似诉最怜君。", 
            "无情一往千秋恨，元朔龙蛇叹不辰。"
        ], 
        "title": "鹧鸪天 庚辰十一月朔日仿遗山宫体八首 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "坠絮无端滞翠苔。", 
            "骄花紫陌伫重开。", 
            "十年驹隙随波逝，九锡蓬瀛赉使来。", 
            "愁对酒，忍倾杯。", 
            "钿盟镜约几低回。", 
            "信能挽得银河转，皂帽黄尘亦可哀。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "匼匝珠帘绕禁楼。", 
            "遥听桴鼓间清讴。", 
            "孽龙渡海催前奏，天马腾空驻上游。", 
            "开玉镜，敛吴钩。", 
            "啼妆粉靥学风流。", 
            "真灵位业神仙侣，不分虞宾比列侯。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "锦字回文子细看。", 
            "玉愁花笑怎为欢。", 
            "凤凰闲里排宵宴，宁远楼前问早安。", 
            "笺泪墨，玺书丹。", 
            "许凭带砺誓河山。", 
            "都俞别有伤心在，强和嵩呼一展颜。"
        ], 
        "title": "鹧鸪天 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "凭遍危阑一角红。", 
            "便愁风雨葬吴宫。", 
            "三生花草蓬山外，满地江湖落照中。", 
            "藁馆启，苇航通。", 
            "金缯乞与护珍丛。", 
            "云笺纵抵关山近，不信瑶珰系断鸿。"
        ], 
        "title": "鹧鸪天 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "谁道筹添海可桑。", 
            "仙家随分话兴亡。", 
            "沉灰入地难回劫，弱水中流不载航。", 
            "金屈戌，玉钗梁。", 
            "梦回峨冠试明妆。", 
            "花开记取韶光好，驻景犹难觅上方。"
        ], 
        "title": "鹧鸪天 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "贝阙珠宫弟几层。", 
            "玉堂雅致见天真。", 
            "镫前绣佛清堪供，画里疏梅淡亦春。", 
            "词宛转，步逡巡。", 
            "遍翻芸笈校灵文。", 
            "葳蕤好写东皇帖，切莫沾泥误锦茵。"
        ], 
        "title": "鹧鸪天 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "燕寝香凝酒未乾。", 
            "绮疏春殿伫团圞。", 
            "赚他比翼通鹣𪃸，负我重衾梦触蛮。", 
            "消誓海，说盟山。", 
            "不知是玦尚为环。", 
            "环连玦绝他生事，斜倚熏笼掩袂看。"
        ], 
        "title": "鹧鸪天 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "艳阳炫碧，拂碧岫初云，麴波新雾。", 
            "梦回向午。", 
            "几楼台照眼，乱丝萦路。", 
            "乳燕流莺，唤起韶光媚妩。", 
            "倚金缕。", 
            "正雏绿嫩黄，化外低语。", 
            "桩浅船系处，认岸隐青帘，旧曾游处。", 
            "好春易妒。", 
            "尚罗襟昨日，旧恨犹污。", 
            "纵许重来，怕已苍烟满树。", 
            "四山暮。", 
            "曳钟声逞潮归去。"
        ], 
        "title": "扫花游 梦窗西湖寒食一词，余所酷嗜，曩者十发西泠，辄取资讽咏，朅来尘猬百集，踪迹遂疏，雁荡主人帅抗约作讨青，亦以事谢，车尘怅惘，赋此调寄怀，即用原韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "吟馆罨鬅鬙。", 
            "太液桥南坐雨曾。", 
            "重到桥西芳节好，声声。", 
            "载酒江南听晓莺。", 
            "山黛比眉青。", 
            "墨妙琳琅入画屏。", 
            "劫后韶光应似旧，登临。", 
            "折戟沉沙认秣陵。"
        ], 
        "title": "南乡子 李释堪夫人绘所居桥西草堂图属题", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "无地酬佳节，明月尚中天。", 
            "梦外珠宫贝阙，历劫总齐年。", 
            "自有乾坤清气，耐我独居深念，衾薄渐宵寒。", 
            "放眼岑楼下，广厦万千间。", 
            "长啸罢，浩歌敛，倦将眠。", 
            "酒半酣时耳热，多事缺和圆。", 
            "莫问为环为玦，消得是桑是海，樗散且能全。", 
            "一笑林樾动，帘影逗娟娟。"
        ], 
        "title": "水调歌头 癸未中秋，醉中用东坡韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "已拌残曛恋故枝。", 
            "漫随流水送芳时。", 
            "青山掠影浑疑醉，白鹭亲人为底痴。", 
            "眉妒月，柳如丝。", 
            "旧情历历彩云知。", 
            "塔痕渐稳铃声远，听到无声别有思。"
        ], 
        "title": "思嘉客 晚过虎邱而无锡而家园，信拈清课 其一", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绿树阴浓匝地闲。", 
            "故园环水复环山。", 
            "云边夺雨生新霁，塔畔鸣铃唤暮寒。", 
            "愁蜡屐，过乡关。", 
            "劫余父老尽潸然。", 
            "生平誓墓情何及，饮恨孤儿梦里还。"
        ], 
        "title": "思嘉客 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "断篱残甓斜阳外，归鸦背人无语。", 
            "戺冷所封，溪澄镜映，一片秋容如许。", 
            "招携俊侣。", 
            "认故国山河，旧家庭宇。", 
            "莫漫登临，就荒三径待谁赋。", 
            "白衣犹共置酒，浩歌清兴发，狂笛嫞谱。", 
            "落叶惊秋，题糕坐茗，脉断蓬壶尺五。", 
            "愔愔岸树。", 
            "罨宫井胭脂，那时娟妩。", 
            "寂历台城，绿凋云外路。"
        ], 
        "title": "台城路 九日北极阁登高", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "犹认临歧俏眼波。", 
            "酒阑风细伫清歌。", 
            "朝霞妒颊宵疑曙，远岫争眉黛点螺。", 
            "诗梦远，别情多。", 
            "神光离合奈愁何。", 
            "大罗天上金堂畔，莫问兰因几世修。"
        ], 
        "title": "其一 思嘉客", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "月映弓弯响屧轻。", 
            "珠喉呖呖斗流莺。", 
            "大千春色眉头聚，谁似人间贾翰卿。", 
            "余雪涕，话倾城。", 
            "鬓丝白尽米嘉荣。", 
            "十年我亦伶俜甚，凝碧重来别有情。"
        ], 
        "title": "思嘉客 其二 挽伶工贾璧云", 
        "type": "词", 
        "yun": "庚"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "信是壶中岁月长。", 
            "随身蜡屐伴书囊。", 
            "北梅环堵闲中趣，东阁披芸静里香。", 
            "会真率，韵铿锵。", 
            "南飞鹤奏近重阳。", 
            "黄花老圃看高致，铁笛寻声进一觞。"
        ], 
        "title": "思嘉客 其三 寿傅浣叔七十", 
        "type": "词", 
        "yun": "阳"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一抹晴丝绕径栽。", 
            "三生花草罨楼台。", 
            "江南梦好酬珠玉，曾见倪迂旧稿来。", 
            "吟海壑，怅风埃。", 
            "几时重与系春回。", 
            "念家山破消新曲，粉本留真亦可哀。"
        ], 
        "title": "思嘉客 何之硕属题江南春图", 
        "type": "词", 
        "yun": "灰"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "粼粼嫩绿映鹅黄，芳思几萦残照。", 
            "苇岸花舟放轻䑲。", 
            "凫鹥狎暖，云衣怯晚，划破湖阴草。", 
            "光景换，物华新，剧怜青鬓凌波老。", 
            "回首莽天涯，蝶浪沉山黛烟渺。", 
            "鸣镳初勒，铙鼓频惊，霸业千秋杳。", 
            "负汝南心绪斗红裳，伫娥月梢头镜心皎。", 
            "忍细数旧事南朝，宫漏悄。"
        ], 
        "title": "被花恼 甲申六月泛舟玄武湖", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "凭遍曲阑十二，碧城犹记相逢。", 
            "莲房坠粉又秋风。", 
            "画慵眉浅翠，醉薄靥轻红。", 
            "澹月疏帘遥夜，清光乞与君同。", 
            "谁知雁字解书空。", 
            "云涯无限恨，依约梦魂中。"
        ], 
        "title": "临江仙 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "楼外粉鳞云淡，尊前青眼花稀。", 
            "难消平子四愁诗。", 
            "绿波春草路，送别几经时。", 
            "傍柳记曾骢系，怜花剩有莺知。", 
            "海棠时节约来归。", 
            "莫教分袂地，红雨泣空枝。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠罨楼台芳意，红消风月深情。", 
            "天涯芳草暗征程。", 
            "闻歌谁画壁，送客此旗亭。", 
            "绿蚁泛时须满，黄鹂啼到无声。", 
            "三生杜牧惜狂名。", 
            "楚腰余梦忆，凄绝绿杨城。"
        ], 
        "title": "临江仙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一桁湘帘尘远，午莺啼破春长。", 
            "旧游难得梦横塘。", 
            "梦回寻不得，惆怅蕙炉香。", 
            "却道海棠依旧，东风未算荒唐。", 
            "剪红裁绿费商量。", 
            "题花传彩笔，作草剩斜行。"
        ], 
        "title": "临江仙 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "院落重帘春悄，秋千燕子来时。", 
            "倦怀无奈杜鹃啼。", 
            "陌头杨柳色，雨后海棠枝。", 
            "也拌东风沈醉，难消佳日芳菲。", 
            "天涯唱彻阮郎归。", 
            "仙源何处是，空有乱红飞。"
        ], 
        "title": "临江仙 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "金鸭销残心字，晓莺不放愁眠。", 
            "初暾红到绣帘前。", 
            "低徊春草梦，妍暖杏花天。", 
            "有约寻芳拾翠，拍浮酒欲论船。", 
            "嫣红姹紫不胜怜。", 
            "韶华无限好，莫待绿阴圆。"
        ], 
        "title": "临江仙 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "酒半麝熏浓暖，梦回罗幕低垂。", 
            "别离还记暮春时。", 
            "游蜂黏絮落，香燕蘸泥飞。", 
            "楼上杏花斜月，祇今病怯单衣。", 
            "吴云天末最相思。", 
            "锦书谁付托，极目雁南归。"
        ], 
        "title": "临江仙 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "尘世沧桑凭几易，故山鱼鸟总相亲。", 
            "倚楼闲自岸纶巾。", 
            "莺花成昨梦，丘壑属高人。", 
            "酩酊直须千日酒，光阴莫负百年身。", 
            "双丸随分去来频。", 
            "兰荃芳未歇，珍重和阳春。"
        ], 
        "title": "临江仙 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "已过清明寒不尽。", 
            "帘外东风，花落红成阵。", 
            "柳惯三眠无那困。", 
            "荼䕷管领经春恨。", 
            "去雁来鸿难借问。", 
            "底事云边，不肯传芳信。", 
            "春色三分眉一寸。", 
            "蓬山更远天涯近。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "云外高楼愁伫望。", 
            "瑟瑟天风，摇曳哀蝉唱。", 
            "雪藕沉瓜犹可饷。", 
            "帘筛淡日微生浪。", 
            "秋气凉于潮暗涨。", 
            "却忆浓春，丝柳随檐向。", 
            "一脉露华生海上。", 
            "眉峰不减春愁样。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "黄菊东篱开已遍。", 
            "载酒携萸，俊约山亭宴。", 
            "凉沁玉纤捐画扇。", 
            "横塘一碧澄如练。", 
            "翠袖新嫞妆半面。", 
            "玉立亭亭，玳瑁筵前见。", 
            "留月驻云歌宛转。", 
            "塞鸿无计将清怨。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玉色珠光琼引驾。", 
            "天与姮娥，占断清秋夜。", 
            "似镜如眉都入画。", 
            "崔楼珍重银钩挂。", 
            "一向花阴高复下。", 
            "竹露瑽琤，如共人清话。", 
            "为道秋阴须乞借。", 
            "海棠和泪匀妆罢。"
        ], 
        "title": "蝶恋花 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "银烛兰灯星月晚。", 
            "对酒当歌，莫问情深浅。", 
            "蝶殢蜂迷芳草远。", 
            "泪痕长共襟尘满。", 
            "一自青鸾消息断。", 
            "总觉年时，衣带香罗短。", 
            "刬地落英飞絮乱。", 
            "绿醪拌得春衫换。"
        ], 
        "title": "蝶恋花 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "罨画屏深罗扇小。", 
            "望极星河，乞与机丝巧。", 
            "梧叶半庭金井悄。", 
            "穿针暗卜同心好。", 
            "梦欲重寻须睡早。", 
            "到得天涯，应是云蓝少。", 
            "苦恨啼螀啼不了。", 
            "月明错认西窗晓。"
        ], 
        "title": "蝶恋花 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春梦如丝谁与记。", 
            "春尽丝残，寻梦何容易。", 
            "迟日茜窗酣午睡。", 
            "余寒犹怯桃笙翠。", 
            "柳影谁教摹雁字。", 
            "得似人人，知否人中意。", 
            "长日消磨无好计。", 
            "思深望远垂清泪。"
        ], 
        "title": "蝶恋花 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "风约吴帆江上去。", 
            "江远帆收，惆怅无寻处。", 
            "任是难寻寻亦许。", 
            "凭阑禁得廉纤雨。", 
            "雨过云横千万缕。", 
            "一缕痴云，一缕相思绪。", 
            "尽意相思须不误。", 
            "灵犀一寸蓬山路。"
        ], 
        "title": "蝶恋花 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "钗凤镜鸾都妩媚。", 
            "两点春山，新样眉妆试。", 
            "珠玉璁珑纨绮腻。", 
            "浅颦深笑宜人意。", 
            "何止醇醪输此味。", 
            "问讯云英，可是璚浆比。", 
            "锦绣别无天与地。", 
            "众芳容易闲情寄。"
        ], 
        "title": "蝶恋花 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "水活银塘帘影动。", 
            "听尽啼鹃，犹怯余寒重。", 
            "新绿抽条如丱𩮰。", 
            "光阴未到桐花冻。", 
            "钿阁筝尘嫞拨凤。", 
            "生怕黄昏，眉月生西弄。", 
            "芳约一春谁与共。", 
            "花风回首都如梦。"
        ], 
        "title": "蝶恋花 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "双燕倦飞犹掠浦。", 
            "偷觑凌波，碧玉盈盈女。", 
            "亸鬓低鬟无一语。", 
            "白蘋红蓼谁为主。", 
            "手把芙蓉迟赠与。", 
            "极目青萍，几度飘红雨。", 
            "烟路迢迢知几许。", 
            "绛愁凝菂情怀苦。"
        ], 
        "title": "蝶恋花 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "容易西风凋碧树。", 
            "败叶疏阴，依约长亭路。", 
            "金缕怨深投锦杼。", 
            "银湾得似销魂处。", 
            "宝鸭熏炉烟缕缕。", 
            "萦损回文，那识相思苦。", 
            "熨帖罗衣无好绪。", 
            "唾绒窗外多风露。"
        ], 
        "title": "蝶恋花 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "唱彻骊歌留不住。", 
            "后约难期，得似今番遇。", 
            "梦雨悭晴天欲莫。", 
            "红襟故故双飞去。", 
            "犹是东风花满路。", 
            "无复瑶尊，花底传情愫。", 
            "从此一春芳草渡。", 
            "总然烟冷云沈处。"
        ], 
        "title": "蝶恋花 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "最忆来时芳草路。", 
            "杨柳楼前，金勒曾相遇。", 
            "双燕见人携手处。", 
            "重寻底为东风误。", 
            "憔悴自怜腰束素。", 
            "梦里盟言，梦里都无据。", 
            "打叠愁心千万缕。", 
            "付它锦瑟萦弦柱。"
        ], 
        "title": "蝶恋花 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "月浦云归人未散。", 
            "万一纤阿，为证同心愿。", 
            "谁似冰轮常得见。", 
            "教人不怨云涯远。", 
            "十二阑干都倚遍。", 
            "等是无书，一任鸿来晚。", 
            "望极疏林生别怨。", 
            "星河络角西风满。"
        ], 
        "title": "蝶恋花 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "醉倚花枝进一钟。", 
            "绕枝蜂蝶见残红。", 
            "春宵梦咽金壶漏，子夜歌翻玉笛风。", 
            "愁易别，自初逢。", 
            "碧云心事故人同。", 
            "可能分付梁间燕，不尽回环锦字中。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "明月西楼春未残。", 
            "珠帘十里似长干。", 
            "梨花晕雨娟娟静，燕子衔香款款还。", 
            "轻不度，莫教闲。", 
            "番风容易换朱颜。", 
            "谁堪更忆寻芳约，昨夜罗衣特地寒。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "浅画遥山入黛眉。", 
            "谢娘妆镜影娥池。", 
            "金炉沈水销难尽，绣幕芙蓉暖尚垂。", 
            "春宛宛，意迟迟。", 
            "踏青天气最宜诗。", 
            "钿车旧驻垂杨外，开到荼䕷未可期。"
        ], 
        "title": "鹧鸪天 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦雨西窗忆旧游。", 
            "芰荷香里采菱舟。", 
            "篷窗短笛青溪月，罗幕疏灯碧瓦楼。", 
            "随岸转，抱村流。", 
            "清尊闲引不知愁。", 
            "鸳鸯总在花间宿，荻雪蘋风满浦秋。"
        ], 
        "title": "鹧鸪天 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绛䗶烧残未肯归。", 
            "醉余襟袖任淋漓。", 
            "凭阑伫月初三夜，侧帽闻歌弟几回。", 
            "雕玉佩，缕金衣。", 
            "紫鸾消息碧云西。", 
            "小窗虚幌堪惆怅，稳睡红襟圣得知。"
        ], 
        "title": "鹧鸪天 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "韵笛琼姿月下传。", 
            "倚阑风度恰如仙。", 
            "梦回心字烧残后，肠断腰围未减前。", 
            "怜倩影，惜韶年。", 
            "此情须问有情天。", 
            "屏山只赤天涯路，分付姮娥各自圆。"
        ], 
        "title": "鹧鸪天 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "霜重前村乌桕红。", 
            "女儿浦口记曾逢。", 
            "推篷醉倚尊前月，解佩清回袖底风。", 
            "秋易感，思何穷。", 
            "婵娟千里与谁同。", 
            "遥山一抹修眉绿，依约巫云十二峰。"
        ], 
        "title": "鹧鸪天 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "尚怯余寒未减衣。", 
            "梦余心绪倦莺知。", 
            "云山长结相思恨，更展天涯锦字诗。", 
            "花作障，玉为墀。", 
            "娇红颦绿艳阳时。", 
            "春人回首春如梦，春色年年在柳枝。"
        ], 
        "title": "鹧鸪天 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "雾箔云屏袅篆香。", 
            "当筵又作少年狂。", 
            "闲招红袖酬芳节，未许蓝桥隐夕阳。", 
            "山宛转，水苍茫。", 
            "问渠争得似情长。", 
            "推尊却凭阑干立，指点云涯数雁行。"
        ], 
        "title": "鹧鸪天 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "亸袖回灯弄紫箫。", 
            "醉余丰度太娇娆。", 
            "小怜唱彻秦娥忆，一曲尊前晕粉销。", 
            "春水皱，莫云迢。", 
            "柳枝犹学女儿腰。", 
            "花笺不浣东风怨，莫更寻春万里桥。"
        ], 
        "title": "鹧鸪天 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "晕酒娇红上粉腮。", 
            "小颦眉叶未全开。", 
            "箫声倦擪玲珑玉，罗幕斜钩伫月来。", 
            "添凤饼，卸鸾钗。", 
            "闲思芳约旧池台。", 
            "风光才过收灯节，已是愁春弟几回。"
        ], 
        "title": "鹧鸪天 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "画罨浓阴一径微。", 
            "最深深处鹧鸪啼。", 
            "无端枨触春人怨，唤起双双燕子飞。", 
            "消暮景，惜芳时。", 
            "天涯薄倖几时归。", 
            "楼前垂柳千千缕，欲系嘶骢未可期。"
        ], 
        "title": "鹧鸪天 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花絮伶俜满院飞。", 
            "黄昏无奈鹧鸪啼。", 
            "声声似说相思苦，毕竟相思付阿谁。", 
            "春向晚，暖犹微。", 
            "倚阑人怯翠罗衣。", 
            "番风早是难消遣，何况天涯有秭归。"
        ], 
        "title": "鹧鸪天 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "树色千门罨翠同。", 
            "朝元宫里景阳钟。", 
            "紫霞比滟金茎露，青璅花扶玉槛风。", 
            "仙仗拥，朵云红。", 
            "九天珂韵佩丁东。", 
            "御街骢马归来晚，满袖香烟不放空。"
        ], 
        "title": "鹧鸪天 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "最是凝颦欲语时。", 
            "此情能得几人知。", 
            "但留钗钿皆传恨，遍拍阑干孰与期。", 
            "芳宛宛，意迟迟。", 
            "梦残无地著寻思。", 
            "韶光憔悴还堪否，祇恐新蟾亦敛眉。"
        ], 
        "title": "鹧鸪天 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "侣是鸳鸯性是莲。", 
            "夕阳清怨共谁传。", 
            "微波消息能通语，明镜涟猗远接天。", 
            "香梦悄，浪纹圆。", 
            "舣船侥倖柳为缘。", 
            "山鬟不妒新妆束，夜夜吴歌入管弦。"
        ], 
        "title": "鹧鸪天 其十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "欲诉年时宛转心。", 
            "离歌按谱不成音。", 
            "参差竹较情长短，潋滟杯含意浅深。", 
            "愁伫雁，怯闻砧。", 
            "阑干也自倦凭临。", 
            "斜阳未省人惆怅，来照屏间孔雀金。"
        ], 
        "title": "鹧鸪天 其十七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "粉倩夫渠逗晓凉。", 
            "翠深眉岫衬朝阳。", 
            "呢喃乳燕依烟树，夭矫朱藤引露床。", 
            "闲展卷，漫焚香。", 
            "如年佳日梦余长。", 
            "沉瓜浮李清无奈，更劝芳醪进一觞。"
        ], 
        "title": "鹧鸪天 其十八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "无语斜晖送暮春。", 
            "晚晴犹说最宜人。", 
            "半黄杨柳牵情绪，未雪梨花作梦云。", 
            "寒尚峭，暖微醺。", 
            "青回草色似罗裙。", 
            "高唐十二峰何许，云便无心也忆君。"
        ], 
        "title": "鹧鸪天 其十九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春红咽杜鹃，晚翠迷骢马。", 
            "说似不如归，璧月檀栾夜。", 
            "燕子最多情，争忍辞王谢。", 
            "应念倚阑人，望极斜阳下。"
        ], 
        "title": "生查子 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "有恨枝上花，无定风前柳。", 
            "花柳恰撩人，可奈分携后。", 
            "芳池水自春，底事干卿皱。", 
            "道是不干卿，还更浓于酒。"
        ], 
        "title": "生查子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "垂杨千万丝，比似愁多少。", 
            "杜宇一声声，催得啼莺老。", 
            "深意拂云蓝，寄与君知道。", 
            "明镜玉芙蓉，长保朱颜好。"
        ], 
        "title": "生查子 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠袖倚荪桡，花路迷烟浦。", 
            "得似彩鸳栖，已忍莲心苦。", 
            "眼底惜微波，欲托浑无语。", 
            "波外远山青，画出颦眉否。"
        ], 
        "title": "生查子 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "微红泛脸波，薄醉融涡晕。", 
            "萦损玉炉烟，兰麝催人困。", 
            "衔花燕未归，帘幕黄昏近。", 
            "暝色度疏钟，故故传幽恨。"
        ], 
        "title": "生查子 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "文鸳不解愁，秋信惊团扇。", 
            "障扇脱红衣，蚤被文鸳见。", 
            "露重月偏明，来照啼妆面。", 
            "望极楚云深，只赤凌波怨。"
        ], 
        "title": "生查子 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "横塘并蒂花，花底双鸳住。", 
            "香梦莫频惊，越女摇船去。", 
            "娇云罨麝波，回首相思路。", 
            "载得月明归，记省鸳栖处。"
        ], 
        "title": "生查子 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "罨翠画帘深，临水高楼住。", 
            "倒影俛遥山，忆别伤南浦。", 
            "凭阑伫夕阳，高处凉于雨。", 
            "清怨入云罗，呜咽春鸿语。"
        ], 
        "title": "生查子 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "卐文阑巧回，心字香频袅。", 
            "玉笛落谁家，幽趣人知少。", 
            "辛苦盼团圞，嫞向姮娥道。", 
            "兰夜恰初三，妒煞纤眉好。"
        ], 
        "title": "生查子 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "日斜山额黄，草暗裙腰绿。", 
            "无语凭阑干，倦倚湘江曲。", 
            "柳丝情短长，怪底三眠足。", 
            "燕燕不知愁，夜夜双双宿。"
        ], 
        "title": "生查子 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春纤注玉徽，的的弦中意。", 
            "未解别离难，却道寻春易。", 
            "芳约旧湔裙，记拾溪头翠。", 
            "皱水作潆洄，得似关心事。"
        ], 
        "title": "生查子 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "金风玉露时，画意诗情足。", 
            "素月浣清光，掩映帘波绿。", 
            "吹残紫玉箫，不尽相思曲。", 
            "苦恨梦中逢，一例分携促。"
        ], 
        "title": "生查子 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "云山千万重，消息凭谁问。", 
            "风伫杏鬟香，雨忆梨涡润。", 
            "能得梦中来，便拟天涯近。", 
            "夜夜卜灯花，何止双鱼信。"
        ], 
        "title": "生查子 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "官渡狎春潮。", 
            "芳草堤边小画桥。", 
            "系得吴娃双桨住，娇娆。", 
            "解意新莺纤露条。", 
            "芳信近花朝。", 
            "水市饧香入洞箫。", 
            "无那绿波将别恨，云迢。", 
            "容易相逢梦亦遥。"
        ], 
        "title": "南乡子 其一", 
        "type": "词", 
        "yun": "萧"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "吹到杏花风。", 
            "薄困人如宿酒中。", 
            "蛱蝶柳花悠飏里，初逢。", 
            "浅约宫眉笑靥浓。", 
            "幽恨璅窗茸。", 
            "劳恰西飞燕又东。", 
            "两地相思谁与寄，应同。", 
            "愁煞雕阑一角红。"
        ], 
        "title": "南乡子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "小别恰成悲。", 
            "忍折长亭弱柳枝。", 
            "鬯好月圆花正发，相期。", 
            "闻早归来莫漫迟。", 
            "禁得几相思。", 
            "颠到由来为远离。", 
            "容易梦寻莺又唤，醒时。", 
            "画里屏山学翠眉。"
        ], 
        "title": "南乡子 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "欲拾坠欢难。", 
            "彊把秦筝取次弹。", 
            "一桁湘帘闲卷处，花残。", 
            "翠袖香痕十二阑。", 
            "生怕锦衾寒。", 
            "拨火浓熏费麝檀。", 
            "明月可知人意倦，宵阑。", 
            "却照银屏画阁间。"
        ], 
        "title": "南乡子 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "苦恨蕙炉香。", 
            "篆烟萦袅绣鸳鸯。", 
            "绣倦香销愁极目，银床。", 
            "月转庭梧影渐长。", 
            "仙袂露华凉。", 
            "玉清应怨锁瑶房。", 
            "如此凉天如此夜，能忘。", 
            "怪底人间铁石肠。"
        ], 
        "title": "南乡子 其五", 
        "type": "词", 
        "yun": "阳"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳约总成虚。", 
            "梦醒还怜抱影孤。", 
            "薄似云罗浑未信，难期。", 
            "念取韶华豆蔻初。", 
            "临水托双鱼。", 
            "珍重离情子细书。", 
            "别后玉容长想望，谁如。", 
            "消得文园病渴无。"
        ], 
        "title": "南乡子 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "浅黛映纤眉。", 
            "杨柳阴中玉笛吹。", 
            "赚取多情双燕子，斜飞。", 
            "衔得香泥未肯归。", 
            "妍暖踏青期。", 
            "促绣闺中圣得知。", 
            "年少谁家金勒马，来迟。", 
            "紫陌尘香月上时。"
        ], 
        "title": "南乡子 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "行行且住。", 
            "莫向天涯去。", 
            "吹尽柳绵芳草路。", 
            "总是旧经行处。", 
            "望中水碧山青。", 
            "长亭树色无情。", 
            "珍重玉珰缄札，防它去雁难凭。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "池塘梦草。", 
            "容易春来了。", 
            "不恨绿窗春睡少。", 
            "念取啼莺娇小。", 
            "东风倦倚筝琶。", 
            "峭寒犹怯纹纱。", 
            "惆怅佳人翠袖，凄其公子清华。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花娇钿小。", 
            "心绪知多少。", 
            "春梦如烟萦碧草。", 
            "锦瑟年华愁老。", 
            "红笺自和新词。", 
            "绿窗莫问归期。", 
            "归在荼䕷开后，诗成燕子来时。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "金猊篆小。", 
            "日映云屏早。", 
            "昨夜东风春未老。", 
            "薄暖轻寒都好。", 
            "小窗罗幕低垂。", 
            "雕梁燕子来迟。", 
            "心事天涯芳草，眉痕花底新词。"
        ], 
        "title": "清平乐 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "愁春不尽。", 
            "望断双鱼信。", 
            "飞絮落花欺翠鬓。", 
            "最是春酲初醒。", 
            "浮云西北高楼。", 
            "珠帘得似扬州。", 
            "可奈黄昏细雨，峭寒都在琼钩。"
        ], 
        "title": "清平乐 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "画廊回处。", 
            "燕子双飞去。", 
            "细草如茵花满路。", 
            "迢递年时芳绪。", 
            "远山犹妒眉开。", 
            "钿车万一重来。", 
            "莫遣玉龙吹彻，吴侬最惜残梅。"
        ], 
        "title": "清平乐 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠猗微皱。", 
            "佳约湔裙后。", 
            "花底持觞回彩袖。", 
            "殢酒情怀依旧。", 
            "归来杨柳梢头。", 
            "杜鹃说与春愁。", 
            "那更东风无赖，落红飞入层楼。"
        ], 
        "title": "清平乐 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "瑶阶斗草。", 
            "响屧人来早。", 
            "香径落英嫞不扫。", 
            "恰似春光未老。", 
            "酬春写遍笺长。", 
            "余情更付壶觞。", 
            "消得海棠沈醉，红阑一角斜阳。"
        ], 
        "title": "清平乐 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绿颦红怨。", 
            "著意光风转。", 
            "别后思量谁得见。", 
            "一日绕花千遍。", 
            "银钩锦字分明。", 
            "赪鳞苍雁难凭。", 
            "祇有梁间燕子，见人无那深情。"
        ], 
        "title": "清平乐 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦中芳意。", 
            "雨滴空阶碎。", 
            "坐拥罗衾思往事。", 
            "苦恨韶光如寄。", 
            "愁听邻院丝桐。", 
            "雨余残月朦胧。", 
            "依约两潮声里，低徊五十弦中。"
        ], 
        "title": "清平乐 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "银河乍转。", 
            "梦里春宵宴。", 
            "按舞羽衣疑月殿。", 
            "摇曳玉阶柳线。", 
            "碧城十二凄迷。", 
            "罗衾不耐单栖。", 
            "画里屏山只赤，琼宵何处丹梯。"
        ], 
        "title": "清平乐 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "踏青人去。", 
            "折柳和轻絮。", 
            "柳外啼鹃啼不住。", 
            "曾是钿车行处。", 
            "残阳淡入烟昏。", 
            "藏鸦不见斜门。", 
            "裘马五陵年少，风流也黯吟魂。"
        ], 
        "title": "清平乐 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "金尊彩袖。", 
            "频献鹅黄酒。", 
            "不数天魔狂妒柳。", 
            "妙舞紫云长寿。", 
            "珠喉玉指冰弦。", 
            "红羞翠掩灯前。", 
            "绰约杏花半吐，清辉明月初圆。"
        ], 
        "title": "清平乐 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦余人醒。", 
            "小立凭阑定。", 
            "疏雨横塘烟外影。", 
            "红蓼白蘋初静。", 
            "云鸿万里南征。", 
            "家山何处归程。", 
            "早是琼箫吹彻，不成河满声声。"
        ], 
        "title": "清平乐 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "夫容开遍。", 
            "芳景随流转。", 
            "斜月半规秋一片。", 
            "写出湖山清怨。", 
            "柳丝萦系堤边。", 
            "而今可似当年。", 
            "何处数声羌笛，有人重上吴船。"
        ], 
        "title": "清平乐 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦回还记。", 
            "梦里欢娱事。", 
            "浓到郁金春酒味。", 
            "未抵芳心密意。", 
            "上阶斜月侵寻。", 
            "篆香暗袭兰襟。", 
            "依约小蘋风度，画屏银烛宵深。"
        ], 
        "title": "清平乐 其十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "嘶骢倦去。", 
            "紫陌寻春路。", 
            "百六韶光闲里度。", 
            "怕见将离开处。", 
            "相思极目云端。", 
            "眉痕澹冶春山。", 
            "回首旧游何许，梦魂昨夜阑干。"
        ], 
        "title": "清平乐 其十七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "兰因莫问。", 
            "拌得相思分。", 
            "总为旧游萦旧恨。", 
            "人远却教日近。", 
            "年时绮席金钟。", 
            "而今水复山重。", 
            "长是愔愔庭院，花开犹似初逢。"
        ], 
        "title": "清平乐 其十八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳菲满眼，锦织长干道。", 
            "莫负芳期被春笑。", 
            "伫缃桃、露重丝柳风微，香尘起，玉勒雕鞍不少。", 
            "眉山分黛绿，绣闼璚奁，绰约韶容更谁好。", 
            "舄凤蹴，袖鸾拖，锦瑟华年，须不让、琪花瑶草。", 
            "怪廿四花风太忽忽，误旧垒红襟，者回迟到。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "日高深院愁春莫。", 
            "倦绿成阴新网户。", 
            "流莺惊醒玉楼人，独倚画阑吹柳絮。", 
            "梦中为雨为云处。", 
            "醒了却教巫峡去。", 
            "无情柳絮逐东风，飞过年时携手路。"
        ], 
        "title": "玉楼春 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "帘波拂晓屏山莫。", 
            "眉也乍舒寒约住。", 
            "总然寒尽不成欢，愁满落花芳草路。", 
            "路歧毕竟曾相遇。", 
            "相遇谁教轻别去。", 
            "垂杨也为系斑骓，绿到天涯肠断处。"
        ], 
        "title": "玉楼春 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红牙旧曲传香素。", 
            "金谱新腔移雁柱。", 
            "醉余好梦几回圆，赚得芳春无处去。", 
            "花枝长好春长住。", 
            "底事春风欺弱絮。", 
            "春风无力鬓云低，弹彻伊州羞自觑。"
        ], 
        "title": "玉楼春 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "飞红作雨香成阵。", 
            "苦恨将离消息近。", 
            "当归何事不归来，欲向柳梢眉月问。", 
            "柳梢盼断人无信。", 
            "眉月那知心上恨。", 
            "灯花鹊喜更无凭，祇是韶光容易尽。"
        ], 
        "title": "玉楼春 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春深花下传觞宴。", 
            "拨尽新笋倾别怨。", 
            "片风丝雨短长亭，梦草铺茵晴未遍。", 
            "明朝得似今朝健。", 
            "也羡沙鸥无聚散。", 
            "莫辞襟袖更淋浪，消领玉奴深意劝。"
        ], 
        "title": "玉楼春 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "杏钿昼暖琉璃静。", 
            "百啭黄鹂枝上听。", 
            "东风吹彻绣帘深，怪底愁春犹未醒。", 
            "宫眉浅画窥妆镜。", 
            "柳叶菱花红翠影。", 
            "画眉休画远山眉，山远归期难与定。"
        ], 
        "title": "玉楼春 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "轻云阁雨时光好。", 
            "杨柳眠吃花信早。", 
            "青春明镜彩鸾娇，碧月雕梁新燕小。", 
            "桂堂东畔多幽草。", 
            "苦恨凤鞋纤印少。", 
            "朅来愁病两侵寻，总被多情风月笑。"
        ], 
        "title": "玉楼春 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一声羌笛离亭晚。", 
            "吹彻东风回柳眼。", 
            "相催无奈马嘶频，临别且教尊酒满。", 
            "音书易断情无断。", 
            "珍重天涯寒共暖。", 
            "天涯寒暖总凄凉，写遍长笺犹恨短。"
        ], 
        "title": "玉楼春 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "杜鹃啼彻春难住。", 
            "芳草织成春去路。", 
            "残寒萧瑟掩斜门，丝雨廉纤沾舞絮。", 
            "春长无奈归期误。", 
            "说与东风真负负。", 
            "东风祇解飏残红，红到杜鹃啼彻处。"
        ], 
        "title": "玉楼春 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "珠喉掩抑筝尘里。", 
            "得似君歌能有几。", 
            "轻翻翠袂遏行云，乍破银瓶倾碧水。", 
            "拨弦转轴轮纤指。", 
            "不尽弦中深浅意。", 
            "风流纵得博人怜，锦瑟华年须惜起。"
        ], 
        "title": "玉楼春 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秋容净似春酲醒。", 
            "月到花阴花罨镜。", 
            "镜奁长对影娥池，潋碧风微眉语静。", 
            "流萤飞去蘼芜径。", 
            "芳树倦雅栖未定。", 
            "此时情景恰宜诗，诗兴朅来能几剩。"
        ], 
        "title": "玉楼春 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "粉娘妆面芙蓉似。", 
            "端合小颦题小字。", 
            "宵深无奈画屏寒，梦浅却消银烛泪。", 
            "尊前最忆年时事。", 
            "弦上难论无限意。", 
            "蛮笺十样寄深情，情重去鸿禁得未。"
        ], 
        "title": "玉楼春 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "啼莺似唤钿车住。", 
            "莫向长亭芳草路。", 
            "香轮轧轧碾珠尘，最是人间肠断处。", 
            "柳眉浅画遥山妒。", 
            "柳絮情多黏绣户。", 
            "斑骓也莫怯征程，懊恨阳关催别去。"
        ], 
        "title": "玉楼春 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "宿酲初醒忺临镜。", 
            "风峭微松云雨鬓。", 
            "小园新绿渐成阴，深院落红如有信。", 
            "花风数尽情无尽。", 
            "瘦损为谁嫞自问。", 
            "玉箫吹彻别离声，犹有画帘工罨恨。"
        ], 
        "title": "玉楼春 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "消磨长日无长计。", 
            "凭遍回廊花满地。", 
            "篆烟萦绕茜窗纱，缕缕似传心上意。", 
            "伤心本事皆前事。", 
            "灌溉愁根除有泪。", 
            "不须弹泪向东风，此恨问天天亦醉。"
        ], 
        "title": "玉楼春 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "高楼不似吴云近。", 
            "消息楼头何处问。", 
            "珠吭可是旧时莺，还向刺桐花里认。", 
            "人人芳约难凭信。", 
            "日日番风吹别恨。", 
            "番风送得锦书来，蚤是侬愁消领尽。"
        ], 
        "title": "玉楼春 其十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "流莺啼处金丝软。", 
            "春似画图新渲染。", 
            "泥香消得燕衔忙，花亸恰如人醉浅。", 
            "楼台夕照闻歌管。", 
            "拾翠归来浑未晚。", 
            "晚风无绪不知愁，款款兰衾嫞自展。"
        ], 
        "title": "玉楼春 其十七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红绡换曲谁论价。", 
            "醉倒歌楼明月夜。", 
            "烧残龙脑梦常温，倚立凤帏人似画。", 
            "含情顾影菱花下。", 
            "绿映鬟云妆堕马。", 
            "娇颦忽逗倦眉尖，似忆宵深灯畔话。"
        ], 
        "title": "玉楼春 其十八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "娇莺弱柳能歌舞。", 
            "柳外骢嘶知几度。", 
            "不成歌舞不关情，底事花时轻别去。", 
            "游丝袅遍墙东路。", 
            "祇是风流难约住。", 
            "风流天付与疏狂，冶叶倡条知甚处。"
        ], 
        "title": "玉楼春 其十九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "琼英妒煞朱颜媆。", 
            "巧绾绿云新掠鬓。", 
            "香罗省识瘦腰围，手把花枝嫞对镜。", 
            "玉郎别后无音信。", 
            "去燕来鸿难借问。", 
            "千红万紫织浓春，得似回文诗里恨。"
        ], 
        "title": "玉楼春 其二十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一枝香玉梅初绽。", 
            "卐字沈熏烟未散。", 
            "锦翻新样被池鸳，花卜归期灯足雁。", 
            "寒消三九宜芳盏。", 
            "可奈清尊愁倚惯。", 
            "总然拌醉得瞢腾，梦里为欢终有限。"
        ], 
        "title": "玉楼春 其二十一", 
        "type": "词", 
        "yun": null
    }, 
    {
        "author": "熊亨瀚", 
        "era": "近现代", 
        "subtype": "五言绝句", 
        "text": [
            "大地春如海，男儿国是家。", 
            "龙灯花鼓夜，长剑走天涯。"
        ], 
        "title": "客中过上元节", 
        "type": "绝句", 
        "yun": "麻"
    }, 
    {
        "author": "熊亨瀚", 
        "era": "近现代", 
        "subtype": "五言绝句", 
        "text": [
            "昨夜洞庭月，今宵汉口风。", 
            "明朝何处去？豪唱大江东！"
        ], 
        "title": "途中", 
        "type": "绝句", 
        "yun": "东"
    }, 
    {
        "author": "熊亨瀚", 
        "era": "近现代", 
        "subtype": "七言绝句", 
        "text": [
            "忧国耻为睁眼瞎，挺身甘上断头台。", 
            "一舟风雨寻常事，曾自枪林闯阵来。"
        ], 
        "title": "亡命彭泽", 
        "type": "绝句", 
        "yun": "灰"
    }, 
    {
        "author": "熊亨瀚", 
        "era": "近现代", 
        "subtype": "七言律诗", 
        "text": [
            "蹈火归来又赴汤，只身亡命是家常。", 
            "东西南北路千里，父母妻儿天一方。", 
            "太息斯民犹困顿，驰驱我马未玄黄。", 
            "风尘小憩田夫舍，索得浓茶作胆尝。"
        ], 
        "title": "亡命", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "空将目力送归鸿，意气颓然一秃翁。", 
            "辟世犹能作重九，污人终自厌西风。", 
            "无山易败登高兴，得酒聊忘失路穷。", 
            "霜菊名园堪徙倚，未妨同恋夕阳红。"
        ], 
        "title": "九日鉴泉介庵同游徐园", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "入城南向觅龙蟠，尾脊腾空最耐看。", 
            "桥到复成波尽阔，堂窥赏寂地饶寒。", 
            "几时少壮凭回首，一局兴亡付倚阑。", 
            "苦道名园无俗味，满墙旧句作悲酸。"
        ], 
        "title": "答鉴泉乱后归鉴园", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "杜门艺菊冷京曹，海上羁吟类楚骚。", 
            "诗卷惟应书甲子，高斋想已没蓬蒿。", 
            "试寻乾净半畦土，与寄沈冥一世豪。", 
            "珍重残株好将护，秋来还拟酒中逃。"
        ], 
        "title": "答陈仁先寄栽菊种诗", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "风雨敲窗病骨苏，执经吾道岂愁孤。", 
            "啸歌不废声金石，物论难窥叟智愚。", 
            "危行终哀世澌灭，胜天聊缓死须臾。", 
            "孱躯便是兴亡史，可信诗人有董狐。"
        ], 
        "title": "病起读经会", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "郁郁药炉经捲边，偶闻重九意萧然。", 
            "国亡安用频伤世，病起犹思一仰天。", 
            "几换园林吾亦老，休谈人物梦何年？", 
            "菊前桂后秋光断，却负登高半日颠。"
        ], 
        "title": "九日病愈出游", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "雨馀黄叶欲辞林，晓雾才收又似阴。", 
            "久客竞疏忌日拜，新寒正动履霜吟。", 
            "携孥海上成遗孑，纵步田间即陆沈。", 
            "苦道白云近亲侧，望云怅断恐难寻。"
        ], 
        "title": "先考功生日归虹桥路十月十一日", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "主人好士真天性，邂逅冲筵便尽欢。", 
            "身外惟留诗卷在，岁寒转觉酒杯宽。", 
            "谋人家国肠空热，老我田园兴已阑。", 
            "惭愧梅庵厉高节，深衣相对岸黄冠。"
        ], 
        "title": "周少朴中丞留饮", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "故人含泪倚天阍，剪纸能来招我魂。", 
            "覆压真同嫠惧陨，津梁谁信佛称尊。", 
            "壮年屡弃犹知耻，邪世群飞孰讼冤？", 
            "从此休论王霸事，区区名节已难言。"
        ], 
        "title": "答严几道", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "闭门春晚耐馀寒，强为花枝共倚阑。", 
            "深色数丛休恣赏，碧云一树试回看。", 
            "已拼酒病华年过，却俟河清笑口难。", 
            "行近高楼浑世外，从君寂寞更盘桓。"
        ], 
        "title": "答陈仁先看花", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "二亩庭阴足敛魂，松寒竹瘦对闲门。", 
            "空哀臣壮今将老，未信凡亡楚独存。", 
            "断简残编销热血，秋风斜日付黄昏。", 
            "长歌痛哭何须比，到骨深悲在不言。"
        ], 
        "title": "斜日", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "风雨重阳秋愈深，却因对雨废登临。", 
            "楼居每觉诗为祟，腹疾翻愁酒见侵。", 
            "东海可堪孤士蹈，神州遂付百年沉。", 
            "等閒难遣黄昏后，起望残阳奈暮阴。"
        ], 
        "title": "重九雨中作", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "淞江剪水著沙澄，终觉天然味不胜。", 
            "坐想泉源出天目，应知诗派压吴兴。", 
            "松明火活纷生眼，竹坞云深独曲肱。", 
            "政恐啜茶致无寐，绕廊残夜思腾腾。"
        ], 
        "title": "陈仁先自杭州归见示诗卷且饷山泉二瓶", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "倚楼三士送残年，有酒无肴雪满天。", 
            "薄醉愈知寒有味，放言自觉道弥坚。", 
            "收身遗孑虽人外，厉劫沈霾奈死前。", 
            "便欲将君比松竹，篱披相对转苍然。"
        ], 
        "title": "十二月廿四日伯严仁先冒雪见访", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "醉中惟觉灯光热，暗处方知月色清。", 
            "万户市声散空阔，九天夜气入新晴。", 
            "同游肮脏应相许，举世披猖信可轻。", 
            "穿尽人群聊睥睨，放歌还欲拊檐楹。"
        ], 
        "title": "市楼有号新世界者八月十四夜与聘三锡之鉴泉共饮玩月", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "礼终自愧求仁粟，恋主深悲拜祭馀。", 
            "冥漠只知本朝腊，涕洟还展隔年书。", 
            "守陵论欲过炎武，复楚心谁继武胥。", 
            "他日焦山启书藏，应凭佛火照欷歔。"
        ], 
        "title": "正月廿二日先考功忌日适梁节庵自梁格庄寄贻崇陵祭品遂以设供", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "天柱犹倾况地维，堪嗟造物太儿嬉。", 
            "鳖灵岂望归鹃魄，燕哙公然得子之。", 
            "一乱五年应共尽，孤怀历劫独难移。", 
            "案头宣统官邪记，会铸神奸与世知。"
        ], 
        "title": "书事", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "碧云翻墨坠秋光，残暑长廊一雨凉。", 
            "松竹欲成楼渐隐，阴晴数变桂初香。", 
            "随波籍湜应俱叛，易暴夷齐故不亡。", 
            "岁岁登高须强起，霜风好为作重阳。"
        ], 
        "title": "秋分", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "云敛吴天日愈凉，风生雁影气初霜。", 
            "添衣犹觉楼难倚，入肆翻怜酒未尝。", 
            "短发谁从蓝田客，放歌聊试接舆狂。", 
            "栖迟自是违天者，莫为违人讶海藏。"
        ], 
        "title": "重九", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "蜍志厌厌久厌看，巍然达道出江干。", 
            "祈天可恃孤忠在，复辟谁言国事难。", 
            "动地波涛送残岁，伤心关陇话严寒。", 
            "因公雪涕陶斋语，祇许刘侯解报韩。"
        ], 
        "title": "送升吉甫东行", 
        "type": "律诗", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "馀生海角望中兴，帝座扶持赖有人。", 
            "德望卅年来畎亩，艰危孤立此君臣。", 
            "清吟谢客应争席，细楷涪翁愈逼真。", 
            "自是天公眷忠义，依然相敬见如宾。"
        ], 
        "title": "寿韬庵太保七十", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "生我定何为，于世无寸效。", 
            "不辰空怨天，所耻伍群盗。", 
            "胸中差了了，将智且未耄。", 
            "八年坐面壁，一静却众躁。", 
            "种松待听涛，日夜某之祷。", 
            "微闻世人讥，舍灶反媚奥。", 
            "亲交颇相闵，欲谏奈自暴。", 
            "苍苍岂无意，留此时未到。", 
            "廉颇得卒赵，妖孽犹可扫。"
        ], 
        "title": "六十感愤诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "粉坊直宣南，树色映爽馆。", 
            "弟鲁兄且愚，师严徒犹懒。", 
            "隐桓忆口授，执卷老每泫。", 
            "功名负所望，气节空自赧。"
        ], 
        "title": "呈李星野夫子", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "缜密精勤见意理，平平无奇乃如此。", 
            "必有神明逝不传，但觉寻常犹人耳。", 
            "君臣相知古难言，荷戈一去真主恩。", 
            "名高取忌谁能保，忠顺勤劳是本根。"
        ], 
        "title": "题林文忠手书日记", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "张君奉母母奉佛，为母造塔摹金经。", 
            "敦煌唐拓诚悬笔，笔势与塔双峥嵘。", 
            "此经传世寿无量，有若母寿资长生。", 
            "我闻世间人子意，奚翅佛力无不能。", 
            "试观彼佛亦人子，何待功德侔丘陵。", 
            "适园胜迹谁来访，柳经郑记应齐名。"
        ], 
        "title": "张钧衡为母造长生砖塔且摹刘诚悬所书金刚经于石求为赋诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昭法死空山，其志诚皎洁。", 
            "毕生绝交游，仅得全名节。", 
            "世士不能穷，无论蓄内热。", 
            "小人偶作缘，宛转缁已涅。", 
            "置身清浊间，时名那可窃。", 
            "吾党二三子，内讼庶不屑。"
        ], 
        "title": "题周子洁募葬徐俟斋启卷子", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "方我壮年时，友朋数零落。", 
            "零落何太蚤，使我老寂寞。", 
            "精爽在我心，酣嬉故如昨。", 
            "我存彼岂亡，不翅九原作。", 
            "秋樵去我久，遗翰犹绰约。", 
            "季子真象贤，风骨见澹泊。", 
            "栖栖人间世，无地著哀乐。", 
            "过隙聊自豪，一洗怀抱恶。"
        ], 
        "title": "吕秋樵遗墨（其子彦介求题）", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "鹤山全集本百卷，十卷续入为新增。", 
            "初闻景写虑难竟，二年遂毕诚可惊。", 
            "乐庵藏书非豪举，此举奇绝谁敢争？", 
            "平生书法有唐格，亲为写官何精能。", 
            "宾王借钞《益公集》，持此较彼应齐名。", 
            "寒士嗜书若性命，得之吾子尤堪称。", 
            "《九经要义》世晚见，《古今考》最深于经。", 
            "欣托犹传有《仪礼》，宜稼《毛诗》人所矜。", 
            "何时宋椠落君手，一一手写留典型。", 
            "了翁有知必相子，使子精力贯遐龄。"
        ], 
        "title": "蒋孟蘋乐庵写图书", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "居官有遗爱，其人必贤者。", 
            "所患不好名，此语非大雅。", 
            "翁侯遗此图，题者一何寡。", 
            "初无标榜意，文字殆可舍。", 
            "绍文承父志，仁政被乡社。", 
            "弃官久避乱，行己不苟且。", 
            "谓余卅年旧，怀抱试倾泻。", 
            "语浅意自深，何用事陵跨。"
        ], 
        "title": "翁绍文求题钱清留别图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "警石先生三十七，不应乡试为校官。", 
            "道光丙申绘图日，海昌训导已十年。", 
            "平生毫发无外慕，气盖一世如等閒。", 
            "冷斋之冷却万热，更以万卷培其源。", 
            "中年自视藐千古，独辨真伪诚要言。", 
            "文章小技在充足，洮洮易尽何足论。", 
            "曾侯自谓喜雄峻，徒长躁气非本根。", 
            "披图至我识微意，嵚崎欲压仇山村。"
        ], 
        "title": "钱冲甫求题冷斋勘书图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "历劫真异人，脱身自忧患。", 
            "百年虽六十，意气未过半。", 
            "沪滨磨岁月，酷似弦上箭。", 
            "栖栖九寒暑，桑海不容玩。", 
            "蹉跎十年间，一击失如愿。", 
            "沈几暂敛手，东隅未足恨。", 
            "遗民渐零落，天意留好汉。", 
            "须髯犹如神，佳耦得彼粲。", 
            "悬弧在今朝，天狼己侵旦。", 
            "酌酒为君尽，我歌君其乱。"
        ], 
        "title": "王聘三六十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "手写细书沈麟上，岁读五经徐野人。", 
            "年年见君不知老，但觉浩气成天真。", 
            "与子言孝臣言忠，耄期著述犹等身。", 
            "放翁八十作家训，强项端堪付子孙。"
        ], 
        "title": "金溎生八十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "吴郡张青父，昔得头陀赞。", 
            "尊黄名其室，赋诗寄赏玩。", 
            "林君得志稿，宝爱此为冠。", 
            "室名尊山谷，先后何辉映。", 
            "涪翁过妍媚，侧笔颇为患。", 
            "意态特嵚崎，于此见气岸。", 
            "方我客匋斋，累月常在案。", 
            "人生重大节，馀事及词翰。", 
            "纷纷孰可语，凄怆空一叹。"
        ], 
        "title": "题尊山谷室图卷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "忠端多名迹，可敬亦可爱。", 
            "略观近入藏，此卷宜为最。", 
            "东洲与石洲，两跋已云备。", 
            "乙盦为六诗，逸韵转奇肆。", 
            "我观书品论，迂谨有殊致。", 
            "茂弘安石间，逸少乃其次。", 
            "正坐书掩名，钓戈等能事。", 
            "学中七八乘，作书特未艺。", 
            "岂堪溷长者，曾不辨法意。", 
            "作书莫作草，怀素尤为厉。", 
            "君实与明道，不草究何碍。", 
            "时人解章草，黄谢若小异。", 
            "云间周思兼，独往擅妙诣。", 
            "行草推觉斯，未老锋犹锐。", 
            "未若倪鸿宝，掩苏当抹蔡。", 
            "缙绅惮小楷，率尔趁笔势。", 
            "一札才四行，大书那足贵。", 
            "又与鸿宝书，持论主遒媚。", 
            "以此考所见，言行实不背。", 
            "昔尝睹榕颂，隽拔有古味。", 
            "樟谳与千文，天壤或犹在。", 
            "善书轻其书，小技故可愧。", 
            "荆公赋颜碑，语意绝相类。", 
            "吾生无死所，偷活识前辈。", 
            "犹期树名节，何用托文字。"
        ], 
        "title": "为拔可题黄石斋与乔柘田手札", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "孝亲久临朝，朝士习苟免。", 
            "有国孰与守，乱作盖已晚。", 
            "余公官江右，民教狱未谳。", 
            "残民以媚外，上下色无赧。", 
            "余公持不可，正论独侃侃。", 
            "弃官归养母，倾国徒一饯。", 
            "当时光绪末，名节立已罕。", 
            "陵夷五六年，瓦解果不远。", 
            "海滨出此卷，追话犹愤懑。", 
            "成名事亦小，无补愧言遁。", 
            "中兴苟有望，旧习当尽刬。", 
            "守官可矜式，相对摩老眼。"
        ], 
        "title": "余尧衢章江送别", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "郁郁十寒暑，筋力殊未衰。", 
            "与时相消长，任天非盈亏。", 
            "欲闻治世术，隐然某在斯。", 
            "群儿覆公餗，老夫宁尔欺。", 
            "初无速沽意，坐视世运移。", 
            "内热何自来，为疽蚀吾肌。", 
            "沈默方自愧，刀圭从竞施。", 
            "鼠肝与冲臂，亦听造物为。", 
            "周陈胡爱我，解愠遗新诗。", 
            "一欢忘所苦，春日来前墀。"
        ], 
        "title": "答周梅泉陈子言见赠问疾之作", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "河东先生作《天说》，血气壅底为痈疡。", 
            "天地元气亦类此，乌至得丧兼存亡。", 
            "始知人身一天地，万物变灭如沧桑。", 
            "虫生物坏极微渺，此功彼祸恒相当。", 
            "聚则一物散万物，彼虫非幻吾非常。", 
            "造化不测岂在远，祇此七尺真昂藏。", 
            "形骸理为神明用，久视却病宁无方。", 
            "户枢流水有善喻，失摄致疾由疏防。", 
            "君诗为我解内愧，理境奥博谁与详？", 
            "入春奇暖顷又雪，草木虫豸嗟逢殃。", 
            "亦如杀虫已吾患，自诡元气犹精强。", 
            "欲广《天对》继子厚，未克作圣姑能狂。"
        ], 
        "title": "再答梅泉问疾", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "白阳意有馀，使笔若不足。", 
            "试寻简远处，于此见避俗。", 
            "写生贵写韵，失韵岂足录。", 
            "石涛味独酣，泼墨成浓绿。", 
            "风气虽各殊，低首犹为续。", 
            "可与知者道，高举凌鸿鹄。"
        ], 
        "title": "李建甫求题陈白阳石涛画册", 
        "type": "古风", 
        "yun": "沃"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "滔天挟惊飙，倾城减风采。", 
            "朱襦褪轻红，溅浪越沧海。", 
            "勃然闻异香，知子性不改。", 
            "相哀久摧郁，差喜平生在。", 
            "何人识此味，肝胆付真宰。", 
            "盛时虽已左，孤抱犹能待。", 
            "老天方病暑，进食去若浼。", 
            "岂辞为一尝，渴吻终无悔。"
        ], 
        "title": "何梅生寄荔支海舟遇风迟二日始至", 
        "type": "古风", 
        "yun": "贿"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "乙未秋入都，常熟招一饭。", 
            "坐间惟恒斋，从此不再见。", 
            "金陵谒南皮，拒客若有愠。", 
            "武昌复持节，枢府颇受怨。", 
            "戊戌翁亦去，庚子成内乱。", 
            "山中和三诗，自喜得閒散。", 
            "国命难久延，大力负夜半。", 
            "二三贵人者，愦愦孰可谏？", 
            "此卷诚尤物，展览历忧患。", 
            "胜情吾何有，话旧且自遣。"
        ], 
        "title": "刘聚卿属题文徵明石湖画卷卷中有张文襄乙未十月题诗翁文恭庚子四月和文衡山三诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "子言呐于言，其诗殊不尔。", 
            "吐属颇阻深，寻味足意理。", 
            "平生绝外慕，所得遂至此。", 
            "俗学诩随波，当之必披靡。"
        ], 
        "title": "题陈子言鹤柴诗稿", 
        "type": "古风", 
        "yun": "纸"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "露芽翠滴。", 
            "是汉代高僧，挈自西域。", 
            "夏禹旧山，青染川南天色。", 
            "仲春渐渐枪旗，日照一团仙碧。", 
            "灵气孕、莲花半空，万古苍石。", 
            "生株细数凡七。", 
            "过四月黄梅，香嫩堪摘。", 
            "历尽岁年无算，短柯盈尺。", 
            "祖洲当采神芝，叶叶远传京国。", 
            "风味损，如今碎包饷客。"
        ], 
        "title": "露华 蒙山茶为汉僧吴理真手植", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "苔枝断节。", 
            "芳意丛丛，倩瑶姬分别。", 
            "苍花千朵亲摘处，认取玉肌笼雪。", 
            "浓浇米泔，化秋气、露盘清洁。", 
            "生不逢四皓商山，负了采芝人杰。", 
            "木鸡还玷佳名，想一种仙香，传自仙阙。", 
            "冰瓯浸水花乳放，一一冰蚕成蝶。", 
            "素娥咽否，好风味、银河边说。", 
            "误镜中粉捻针窠，戏弄小珰明月。"
        ], 
        "title": "瑶花 银耳，用草窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "何辜锦江万户，涨滔天祸水。", 
            "战尘起，腥色斑斑，溅血红绽花蕊。", 
            "遍郭外、衰杨挂肉，惊风乱刮城乌坠。", 
            "叹无边空际冤云，尽叠秋思。", 
            "三月春浓，正好载酒，泛花潭艇子。", 
            "二更后，芒角天狼，万千珠弹齐至。", 
            "自皇城鳞鳞破屋，火龙挟金蛇东指。", 
            "放修罗、刀雨横飞，问天何意。", 
            "奇哉去日，被甲川南，共枕戈不寐。", 
            "应记取、纳溪力战，誓死前往，唳鹤声中，路人挥泪。", 
            "妖烽荡净，刀瘢合缝，回头啼鴂千山响，唤同袍、互酌军容悴。", 
            "如何自伐，中宵画角频吹，乱尸无担山里。", 
            "西南大局，化作芜城，剩鬼灯照翠。", 
            "问此世花卿知否，豆煮萁燃，海外鲸牙，怒涛方起。", 
            "迂辛羹苦，今应无恙，崃山遥数春树影，忍双亲、怀远门阊倚。", 
            "千秋认此残灰，大劫昆明，万魂在纸。"
        ], 
        "title": "莺啼序 闻成都川滇军警，用梦窗韵纪痛", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "杜鹃声苦，叫得春如客。", 
            "相思美人天外，十日鱼书歇。", 
            "险说渔阳揭鼓，踢到鹦洲色。", 
            "六朝六夕。", 
            "千花百草，一片腥风万燐碧。", 
            "故人天幸无恙，个个城西北。", 
            "秪恨血染髑髅，不向崔家掷。", 
            "大渡河边一哭，世比唐年黑。", 
            "秧歌满陌。", 
            "一肩行李，请踏青阳旧封国。"
        ], 
        "title": "六幺 辛子被困乱军，卜云死矣，一书告存，喜订荣州之游，并问诸遗老", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "流水桃花，故园修竹，鲚鱼两两春初。", 
            "山翠摇天，苔香出笋，一竿偕老吾庐。", 
            "镜中双笑，判同号烟波钓徒。", 
            "秋风永逝，乡梦无归，月落沙虚。", 
            "沧桑换尽皇都。", 
            "三月黄花，重卖丁沽。", 
            "擘粒盘针，诛茅缚柱，画栏红到江湖。", 
            "寸心濠上，今吾故吾。", 
            "白杨烟树，青笠风标，留吊荒墟。"
        ], 
        "title": "庆春宫 意钓亭", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "正花西星点，树杪鹃声，灯老半窗暝。", 
            "倦里浑无睡，相逢处，依稀工部祠径。", 
            "翠苔步稳，诉锦城千万幽恨。", 
            "画栏响，一角濛濛雨，觉鸳被微冷。", 
            "人醒沈思音问。", 
            "又暗移山月，遥挂天镜。", 
            "风信哀牢转，邛山外，伊人知甚光景。", 
            "送春路永。", 
            "算四乡、忙了农正。", 
            "待消夏峨眉，摇一棹，汉嘉影。"
        ], 
        "title": "眉妩 圣传归邛崃，夜中入梦，用碧山韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "玉子圆匀，珠胎点滴，几天红到如许。", 
            "醉时三月登盘，霁色万星照树。", 
            "筠笼上市，恰才听、卖花声住。", 
            "算几村、杏子枇杷，一色淡青烟雨。", 
            "曾梦入、上兰旧句。", 
            "曾擎出、大明归路。", 
            "老来新笋初香，衔得乱莺最苦。", 
            "蔗浆除热，剩留赠、歌唇樊素。", 
            "认此心、玛瑙春痕，颗颗泪绡难数。"
        ], 
        "title": "东风第一枝 樱桃", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "断岩泻翠，枯坐老衲，花外禅宇。", 
            "芳意如许。", 
            "最怜梦里，鹃声唤春去。", 
            "梵钟报午。", 
            "香送半盏，泉味牛乳。", 
            "闲听蛙语。", 
            "宛然万里桥西，杜祠路。", 
            "雁足盼天末，缥渺邛崃山远处。", 
            "何幸故人，因风传尺素。", 
            "想玉样清标，消减丰度。", 
            "买将茫屦。", 
            "趁豆垄秧塍，消夏烟树。", 
            "浣龙湫，洞天凉雨。"
        ], 
        "title": "绕佛阁 游唐开化寺怀辛子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "古人坟，今人屋，后人耕。", 
            "如梦里、此梦谁醒。", 
            "宋陶留像，凤皇原穴土花腥，同时旧侣，杜鹃啼，翁仲无声。", 
            "绍兴年，徽猷阁，南渡恨，大官铭。", 
            "过三朝、重见三荣。", 
            "问今何世，春山无地种冬青。", 
            "虫沙万劫，血痕斑、红过鱼灯。"
        ], 
        "title": "金人捧露盘 王文安公墓瓦俑，以宋绍兴八年葬，去今七百六十二年出土", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "问犀觞。", 
            "有灵心一点，分水何方。", 
            "算相随南北，半世诗囊。", 
            "形又古，彫还瘦，花片水浮香。", 
            "傥镌名，篆款式，便称王绩家乡。", 
            "少小西京梦，春风乍赋霓裳。", 
            "是诗龛双玉，远奉高堂。", 
            "兴亡影，人琴泪，万寿绝无疆。", 
            "百年身，几醉月，此中一寸沧桑。"
        ], 
        "title": "醉思仙 兕觥", 
        "type": "词", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "千山啼杜宇。", 
            "北风萧萧兮，报公归去。", 
            "记别凉秋，正六飞西幸，玉京无主。", 
            "二十年华，全换了、地维天柱。", 
            "半世咸阳，清泪铜仙，灞陵秋雨。", 
            "春到梅花红处。", 
            "问鬓雪三生，夏峰年谱。", 
            "厄运龙蛇，竟一笺如谶，玉棺天路。", 
            "马鬣新封，乾净是、先朝黄土。", 
            "谥取江淹名子，燕山万古。"
        ], 
        "title": "三姝媚 哭宁河高文通公", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "木马分秧，杜鹃啼月，四山红过千花。", 
            "细雨黄梅，玉人初换蝉纱。", 
            "夜来眢井鸣蛙。", 
            "井干边、变作长蛇。", 
            "音书人事，咸阳大火，天地飞沙。", 
            "禊潭佳节，锦水名邦，正携俊侣，同醉年华。", 
            "青莲钵底，如来不咒宾迦。", 
            "西望长嗟。", 
            "数词流、梦老天涯。", 
            "笑哑哑。", 
            "千声铜鼓，洞子黄家。"
        ], 
        "title": "夏初临", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "上洄下噀，双鬓已白，烟翠无主。", 
            "沙燕新乳。", 
            "对门店里，邻翁葬何处。", 
            "破篱未补。", 
            "穷到世外，生计蔬圃。", 
            "秦汉如许。", 
            "甚时送老，桃源数株树。", 
            "片玉报京国，梦引吴娘携酒去。", 
            "遥念梦窗，江南芳草渡。", 
            "惯药味宵浓，香似仙露。", 
            "几家人住。", 
            "问剑水星纹，花下蛮素。", 
            "杳枫桥、旧年秋雨。"
        ], 
        "title": "绕佛阁 乡游（一作修）得京中书，知彊村近问", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "幽州天外远。", 
            "望魂兮归来，武担山畔。", 
            "古佛同居，总平生英气，法华千转。", 
            "柳色依然，春未了、台城先换。", 
            "第一伤心，泉路交期，十三峰馆。", 
            "三度同经兵乱。", 
            "记旧国黄尘，夜深长叹。", 
            "小阁延秋，有相公来去，履痕都满。", 
            "是色是空，全付与、钟声肠断。", 
            "岁岁寻碑唐寺，丁香泪点。"
        ], 
        "title": "三姝媚 闻乔损丈卒法源寺", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "月中滴液，是妙香仙子，化身罗幕。", 
            "得气自天成酿法，翠孕人形灵药。", 
            "碧井华泉，黔山麴院，露似金茎作。", 
            "欲斟还借，一尊量取犀角。", 
            "此地是古犍为，如今天远，不赠那能酌。", 
            "未揭瓮签心已醉，霸子鸿妻齐乐。", 
            "千里交深，通身春沁，花外鸣乾鹊。", 
            "大茅君洞，几家移此村落。"
        ], 
        "title": "壶中天 其一 茅苔酒", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "古唐秋味，自雁飞来处，彼汾一曲。", 
            "花满尧祠山扫黛，晋水春流碧玉。", 
            "石髓清甘，冰心酝酿，小瓮鹦哥绿。", 
            "酒星红照，略阳无此嘉麴。", 
            "前世记醉长安，银屏笑索，下马垂杨屋。", 
            "重见藐姑仙子面，泪点梦华新录。", 
            "独夜斟时，太行天外，香梦陶潜菊。", 
            "白云飞去，汉皇何地仙躅。"
        ], 
        "title": "壶中天 其二 汾酒", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "烟柳双溪，展残卷半窗，丛话渔隐。", 
            "逗夜雨朝晴，四乡蓑影。", 
            "沙上飞禽知我意，劝延山翠疗诗病。", 
            "画中景。", 
            "微欠浣花，花外渔艇。", 
            "琴引。", 
            "相思成兴。", 
            "问凄凉犯里，哀韵谁听。", 
            "愿老唱农歌，秧塍千顷。", 
            "无恙临邛应早到，自眉州下江程近。", 
            "归心紧。", 
            "野田鹭鸶飞暝。"
        ], 
        "title": "梅子黄时雨 横溪阁，用玉田韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "虎口生涯，凤毛文采，崃山绿到天头。", 
            "借好风吹送，寸版银钩。", 
            "满眼雍陶句子，蛮嶂远、队队归休。", 
            "芙蓉郭，春浓似病，人瘦于秋。", 
            "扁舟。", 
            "渡来弱水，清净四禅天，慧业人留。", 
            "补杏花红处，春雨登楼。", 
            "江上鲤鱼风起，双流路、盼断双眸。", 
            "银蠡酒，思公子兮，代畔牢愁。"
        ], 
        "title": "凤皇台上忆吹箫 漱玉韵答辛子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "苍岩列岫，似镜中，描取小鬟妆束。", 
            "皴法全抛山乍笑，西子苧萝新浴。", 
            "石色鹦哥，篙声渔父，夜雨生飞瀑。", 
            "了然疯性，水中添个茅屋。", 
            "云是一角罗浮，罗含宅子，借画消三伏。", 
            "自别宣南成泡影，梦里人归西蜀。", 
            "白鹤新居，红羊浩劫，一绢春山绿。", 
            "钩辀如叫，黄梅雨霁云木。"
        ], 
        "title": "百字令 梁杭雪画", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "灯尽方花，诗来引梦，露华霏雨。", 
            "怀人半枕，杨柳风前张绪。", 
            "响谯楼一更两更，杜鹃啼遍相思苦。", 
            "望邛山西角，两三星点，算君来路。", 
            "迟暮。", 
            "愁乡住。", 
            "念锦绣成都，托身无所。", 
            "东城向晚，新鬼多于人数。", 
            "扫山中茅屋半间，小禾四月天未暑。", 
            "到荣州，一醉红香，笑作榴花主。"
        ], 
        "title": "琐窗寒 次辛子见寄韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "相如病较，料春山、横黛镜华明。", 
            "叶叶花花当对，绿意逗红情。", 
            "识字早关忧患，判头衔、世外署田更。", 
            "莫近弹棋局，一枰如梦，半夜有潮声。", 
            "铸得金瓯无缝，到如今、瓜剖已成形。", 
            "不卜浮家何地，生计稳樵青。", 
            "我是有诗渔父，泛风波、一舸当西泠。", 
            "盼玉台新咏，小荷花底寄人听。"
        ], 
        "title": "南浦 次韵调辛子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "征帆目送。从此一春无好梦。", 
            "驻马谁家。刬地东风是处花。", 
            "黄昏易过。吹彻玉笙愁入破。", 
            "有恨难忘。那更楼高近夕阳。"
        ], 
        "title": "减字木兰花 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "嘶骢曾住。花外系人心眼处。", 
            "落尽红英。风雨声中昨夜情。", 
            "归期未稳。数尽番风余别恨。", 
            "一自春前。琴为嫞弹祇惯眠。"
        ], 
        "title": "减字木兰花 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红芳满路。最忆年事行乐处。", 
            "不分东风。花信更番荏苒中。", 
            "愁来欲遍。比似行春腰脚健。", 
            "薄暖轻凉。天气浑如意短长。"
        ], 
        "title": "减字木兰花 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "低徊南浦垂杨路。绿阴前度分携处。", 
            "再见若无缘。月华休更圆。", 
            "心随流水去。泪作黄昏雨。", 
            "泪雨尚多情。月圆愁煞人。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "愔愔画阁双双燕。柳昏花暝常相见。", 
            "相见隔帘波。隔帘春几多。", 
            "帘波风约住。莫放韶光去。", 
            "日暮碧云天。相思年复年。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "尊回听彻娇莺语。狂花俊煞天魔舞。", 
            "锦罽画堂西。绿椒新壁泥。", 
            "人愁春易老。春似人长好。", 
            "香雾湿菭衣。绿肥红未稀。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "瓶花弄色三分吐。笼莺学舌无多语。", 
            "窗影度迟迟。绿杨春几枝。", 
            "屏山幽梦浅。不似吴云远。", 
            "云外有高楼。相思楼上头。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "华琚瑶碧香罗雪。雕阑倚遍桐阴月。", 
            "辛苦伫归人。璇玑图未成。", 
            "幽怀何处在。钿约长留待。", 
            "一角小楼红。度箫无奈风。"
        ], 
        "title": "菩萨蛮 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春寒浅浅荼䕷雪。玉奴妆镜羞明月。", 
            "月也妒春容。画阑回脸红。", 
            "春城喧笛鼓。何处无歌舞。", 
            "舞罢怯余寒。为谁腰带宽。"
        ], 
        "title": "菩萨蛮 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "东风款梦屏山曲。天涯望极蘼芜绿。", 
            "尽意托鹍弦。难将心绪传。", 
            "小红春唱慢。筝柱移银雁。", 
            "占断艳阳时。流云歌外低。"
        ], 
        "title": "菩萨蛮 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "阑深影贮梨花白。番风不送归来客。", 
            "容易得相逢。绣帏香梦中。", 
            "鱼笺疏远信。怕说归期近。", 
            "却忆别离时。斜门眉月低。"
        ], 
        "title": "菩萨蛮 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一春长是思量苦。思量博得人知否。", 
            "灰不尽相思。除非金鸭知。", 
            "春深肠断处。花落春归路。", 
            "已是绿阴时。好春侬负伊。"
        ], 
        "title": "菩萨蛮 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳昏花暝雨廉纤。", 
            "烟颦怯翠奁。", 
            "闷人天气暖寒兼。", 
            "炉香嫞自添。", 
            "风乍峭，日长厌。", 
            "春魂荡绣帘。", 
            "帘深犹凝伫新蟾。", 
            "斜红恋画檐。"
        ], 
        "title": "阮郎归 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花蹊春服纤蝉纱。", 
            "轻红衬浅霞。", 
            "余寒犹妒鬓边雅。", 
            "残阳不肯斜。", 
            "占好景，惜芳华。", 
            "番风数惯差。", 
            "楝花开后更无花。", 
            "萧条燕子家。"
        ], 
        "title": "阮郎归 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "兰房妆罢晚晴初。", 
            "风流谁得如。", 
            "凝颦嫞展寄来书。", 
            "八行无那疏。", 
            "怜梦远，惜吟孤。", 
            "春云自卷舒。", 
            "那堪云散约长虚。", 
            "约虚何似无。"
        ], 
        "title": "阮郎归 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一秋心事冷吴霜。", 
            "月移更漏长。", 
            "带围宽尽沈东阳。", 
            "无愁可有乡。", 
            "山黛绿，钿花黄。", 
            "相思不尽狂。", 
            "狂余却忆旧凄凉。", 
            "萦回寸寸肠。"
        ], 
        "title": "阮郎归 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春城长忆旧歌钟。", 
            "花前琥珀浓。", 
            "碧阑干外露华浓。", 
            "灯痕晕靥红。", 
            "翻舞曲，展颦容。", 
            "柔情薄醉中。", 
            "醉余欢事几时重。", 
            "频番廿四风。"
        ], 
        "title": "阮郎归 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "缟袂扶将醉倚梅。", 
            "幺禽啼彻梦频催。", 
            "梦回犹自恋深杯。", 
            "拗铁为枝新样巧，镌琼作骨化工才。", 
            "月移疏影上窗来。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "晓翠屏山六扇开。", 
            "璚云依约护芳梅。", 
            "梦中花路似肠回。", 
            "疏影暗香翻艳曲，吟笺赋笔费清才。", 
            "红罗亭畔约重来。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "十二阑干似碧城。", 
            "千条弱柳解将迎。", 
            "殢人烟景况清明。", 
            "绣幂鸳鸯偏弄色，玉笼鹦鹉自呼名。", 
            "凭谁诉与此时情。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "十里妍风试玉鞭。", 
            "画楼西畔驻香鞯。", 
            "绿阴佳处夕阳天。", 
            "细草织茵缠锦道，落花霏雪缀琼筵。", 
            "游春须不羡游仙。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "懊恨当楼一抹山。", 
            "为谁空翠约轻寒。", 
            "杜鹃声里日长闲。", 
            "芳约总随幽梦远，倦云莫误锦书还。", 
            "半灰心字惜香残。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "为爱春晴不掩关。", 
            "碧桃门巷柳阴閒。", 
            "惜花长自怕花残。", 
            "画阁峭寒鹦未睡，绣帘深下燕初还。", 
            "四条弦子诉愁难。"
        ], 
        "title": "浣溪沙 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "酒不消愁懒更沽。", 
            "东君怪底费工夫。", 
            "花如渲染柳如梳。", 
            "门映笑桃前度护，梁栖海燕旧时卢。", 
            "年芳得似梦痕无。"
        ], 
        "title": "浣溪沙 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳树移阴昼浅长。", 
            "游蜂未减一春狂。", 
            "玉珰消息误檀郎。", 
            "秦月总虚箫凤约，楚风不度袖罗香。", 
            "残寒依约早秋凉。"
        ], 
        "title": "浣溪沙 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "无雨无花也闭门。", 
            "梦余寻遍梦中痕。", 
            "声声杜宇忆王孙。", 
            "往事金炉消翠缕，新愁罗幕罥黄昏。", 
            "天涯芳草黯吟魂。"
        ], 
        "title": "浣溪沙 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暖入莺吭醉眼醒。", 
            "梦回犹凭枕檀听。", 
            "小屏山作雨余青。", 
            "娇靥杏花窥画阁，香巢乳燕认池亭。", 
            "清明过也足春情。"
        ], 
        "title": "浣溪沙 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠罨凉阴晚放舟。", 
            "莲娃妆面怕花羞。", 
            "便将秋泛作春游。", 
            "祇有鸳鸯无别恨，肯教鸥鹭占清流。", 
            "小红桥下碧矶头。"
        ], 
        "title": "浣溪沙 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "笃耨嫞烧镇日闲。", 
            "钿钗残梦落花间。", 
            "屏山犹学旧烟鬟。", 
            "倚袖暗惊寒料峭，映帘生怕月环弯。", 
            "柳丝难系坠时欢。"
        ], 
        "title": "浣溪沙 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "百蝶能消六幅裙。", 
            "梦魂辛苦唤真真。", 
            "镜屏前度恨犹新。", 
            "怨极只拌金谷酒，情多谁似玉楼人。", 
            "好花开处不芳春。"
        ], 
        "title": "浣溪沙 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "帘幕风微莫雨收。", 
            "夕阳西下碧云留。", 
            "一声长笛十分秋。", 
            "金鸭无温罗袖薄，最先凉是最高楼。", 
            "辞巢双燕有离愁。"
        ], 
        "title": "浣溪沙 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "不信高楼百尺危。", 
            "凤箫端合倚云吹。", 
            "断肠空有梦魂飞。", 
            "月浅可能知别愁，灯昏暂许诉心期。", 
            "金风玉露似年时。"
        ], 
        "title": "浣溪沙 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "开到将离蝶恋香。", 
            "远山禁得几秋藏。", 
            "生憎小玉劝持觞。", 
            "银雁费声筝柱短，彩鸾延伫眼波长。", 
            "峭风吹絮缀钗梁。"
        ], 
        "title": "浣溪沙 其十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "特地明妆俊似仙。", 
            "杏花天气月初弦。", 
            "脸红眉翠映琼筵。", 
            "禁得暗香萦舞罢，可无幽恨殢尊前。", 
            "莲花婀娜赚人怜。"
        ], 
        "title": "浣溪沙 其十七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "记浣红薇序玉台。", 
            "纹窗网户旧曾来。", 
            "一弯眉月似秦淮。", 
            "宝瑟清弦离恨谱，轻罗小扇合欢裁。", 
            "错疑飞梦到天台。"
        ], 
        "title": "浣溪沙 其十八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "酒罢华灯未肯收。", 
            "绪风珠露暗凝秋。", 
            "笛声惊起夜眠鸥。", 
            "欲托微波增怅望，惯吟佳句怯新愁。", 
            "碧云深处是朱楼。"
        ], 
        "title": "浣溪沙 其十九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "沈醉东风第几回。", 
            "清歌宛宛亦仙才。", 
            "好春珍重碧桃开。", 
            "月乍笼云疑暂别，柳将飞絮约重来。", 
            "余情得似最深杯。"
        ], 
        "title": "浣溪沙 其二十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳眠花亸，绿意暗芳阁。", 
            "画屏远山眉蹙，巧向晚妆学。", 
            "已忍残寒料峭，那更愁边觉。", 
            "带宽围匝。", 
            "琵琶曲怨，苦忆檀痕旧谁掐。", 
            "别恨凭谁诉与，影问惟形答。", 
            "怕见华月团圞，绣幕耽银押。", 
            "兰夜苕苕玉漏，底事流光霎。", 
            "泪珠销蜡。", 
            "青鸾无信，几盼佳期误张角。"
        ], 
        "title": "六幺令 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳条初展，阑畔晚风息。", 
            "日迟暖熏芳草，草亸玉阶碧。", 
            "叶样眉妆巧缀，扫黛安檀的。", 
            "暂来歌席。", 
            "遏云一曲，绛爉烧残赋狂客。", 
            "银汉西流月上，絮絮鳞云拆。", 
            "别后孤负闲庭，夜合花堪摘。", 
            "比似阳关更苦，怕听宁歌笛。", 
            "梦余岑寂。", 
            "欢悰逝水，总付明朝醉时忆。"
        ], 
        "title": "六幺令 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "宝钿琼佩，晚镜靓妆束。", 
            "回眸桃靥红晕，越恁娇娆足。", 
            "烟约湘裙浅翠，步步香风逐。", 
            "鬓轻蛾绿。", 
            "尊前小立，为唱韩娥驻云曲。", 
            "一向低鬟亸裒，软语偎红烛。", 
            "生怕莲漏忽忽，晓梦流莺促。", 
            "珍重云屏半摺，曾是欹香玉。", 
            "旧欢重续。", 
            "麝熏褥绣，看取金鸳也双宿。"
        ], 
        "title": "六幺令 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暖烟稠，芳草遍。", 
            "帘卷绿阴深院。", 
            "莺款语，燕嫞飞。", 
            "还疑春未归。", 
            "短长愁，深浅意。", 
            "都付一年花事。", 
            "才薄暖，似新凉。", 
            "销香昼渐长。"
        ], 
        "title": "更漏子 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "海棠眠，蝴蝶醉。", 
            "帘外落英刬地。", 
            "偷晕浅，学颦轻。", 
            "如眉杨柳青。", 
            "鸟惊心，花溅泪。", 
            "争识个侬芳意。", 
            "催暗绿，妒残红。", 
            "疏棂料峭风。"
        ], 
        "title": "更漏子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "碧阴圆，娇燕小。", 
            "画阁不堪重到。", 
            "愁暂遣，泪初晴。", 
            "啼鹃声复声。", 
            "恨时少，欢事少。", 
            "梦肯留人长好。", 
            "鸾柱涩，雁书迟。", 
            "相逢知几时。"
        ], 
        "title": "更漏子 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦寻难，人去远。", 
            "帘为恨春迟卷。", 
            "梨雨后，杏花嫞。", 
            "半庭香雪浓。", 
            "靥红残，鬟翠重。", 
            "依约梦中相送。", 
            "催暝色，入离愁。", 
            "相思云外楼。"
        ], 
        "title": "更漏子 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "血啼鹃，丝织柳。", 
            "愁绝问伊知否。", 
            "传笑语，逗娇颦。", 
            "梦中无限春。", 
            "恨如烟，身似客。", 
            "忍说有花须折。", 
            "狂杜牧，瘦东阳。", 
            "萦回百结肠。"
        ], 
        "title": "更漏子 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "意中人，笺上字。", 
            "消受别离滋味。", 
            "如梦里，忆年时。", 
            "柔肠说与知。", 
            "絮风愁，花月怨。", 
            "何日玉台重见。", 
            "情不尽，恨难禁。", 
            "烧残红烛心。"
        ], 
        "title": "更漏子 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "琼枝倚立凝香露。", 
            "如怨韶光暮。", 
            "晓莺惊觉玉楼人，一抹翠阴笼树。", 
            "镜奁愁照，绣帷嫞卷，苦忆关情处。", 
            "柔丝不系东风住。", 
            "一霎成歧路。", 
            "映花门巷梦魂中，恰似玉骢轻去。", 
            "清明过却，将离开遍，惆怅佳期误。"
        ], 
        "title": "御街行 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "新萍总是风中絮。", 
            "迢递横塘路。", 
            "画船回首碧云西，约略茜纱朱户。", 
            "一奁明镜，数声柔橹，又过长亭树。", 
            "流云不作无情去。", 
            "却作留人雨。", 
            "绿波总是接天涯，春色几分能驻。", 
            "骊歌易阕，鸾肠禁续，掩袂伤离处。"
        ], 
        "title": "御街行 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "字密题团扇。", 
            "花亸娇新燕。", 
            "梦里春秾，不道惊回春远。", 
            "十二回阑，罥绿阴将遍。", 
            "萧条斜日深院。", 
            "恨无限。", 
            "倦倚芳阁晚。", 
            "心期岁华同换。", 
            "欲寄相思，字问去程长短。", 
            "未必婵娟，千里知人愿。", 
            "凝情空伫归雁。"
        ], 
        "title": "碧牡丹", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "丝柳拂银塘。", 
            "摇曳烟光。", 
            "梦魂依约旧潇湘。", 
            "莺语似含清瑟怨，空诉残阳。", 
            "波路九回肠。", 
            "山作眉妆。", 
            "罗衣犹惹去年香。", 
            "苦恨东风花落后，一例能狂。"
        ], 
        "title": "浪淘沙 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "飞燕蹴香红。", 
            "小立芳丛。", 
            "韶华锦样去年同。", 
            "祇有芳心嫞不展，寸碧春空。", 
            "相见几时重。", 
            "犹记初逢。", 
            "隔花烟语小窗中。", 
            "百计无聊从别后，孤负番风。"
        ], 
        "title": "浪淘沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "容易梦游仙。", 
            "锦瑟冰弦。", 
            "沈香亭北醉青莲。", 
            "冉冉香云腾宝鸭，璧月琼筵。", 
            "一向换华年。", 
            "醒眼愁边。", 
            "啼莺犹似劝觥船。", 
            "打叠新欢成旧恨，楝子风前。"
        ], 
        "title": "浪淘沙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "画阁绮筵张。", 
            "有恨须忘。", 
            "窥人小燕在雕梁。", 
            "记取春秾花亸处，纤手传觞。", 
            "余事付荒唐。", 
            "消得回肠。", 
            "晚来云淡露华凉。", 
            "月到圆时人意好，端的思量。"
        ], 
        "title": "浪淘沙 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "峭寒霜叶又辞柯，有恨如人离拆。", 
            "此际多愁多感，明月宁知得。", 
            "片云伫到天涯，清露滴残秋色。", 
            "已拌云山遥隔。", 
            "空系人思忆。"
        ], 
        "title": "望仙楼", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "珍珠手卷暗香来。", 
            "帘外几枝梅。", 
            "镜奁春意先暖，含萼未全开。", 
            "扶缟袂，下瑶台。", 
            "费诗才。", 
            "那堪愁里，莫惜花前，吟绕千回。"
        ], 
        "title": "诉衷情 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春青剪叶妒妆眉。", 
            "风流些子儿。", 
            "折花嫞理双袖，芳意总相宜。", 
            "闲体态，倦腰肢。", 
            "自寻思。", 
            "杏花藏笑，杨柳含颦，得似心期。"
        ], 
        "title": "诉衷情 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳塘波绿漾残红。", 
            "此景别时同。", 
            "别愁长是千里，无赖又东风。", 
            "花艳艳，月胧胧。", 
            "旧情浓。", 
            "那堪回首，梦怯啼莺，望极征鸿。"
        ], 
        "title": "诉衷情 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蘋风荻雪作深秋。", 
            "极目水东头。", 
            "寒云弄影天末，年事逐云流。", 
            "波宛宛，梦悠悠。", 
            "合成愁。", 
            "玉容安否，筝尘画阁，笛语高楼。"
        ], 
        "title": "诉衷情 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红灯翠袖映娇娆。", 
            "微酲晕粉消。", 
            "珠歌一串尘簌，歌外驻云遥。", 
            "萦洛浦，度湘皋。", 
            "梦迢迢。", 
            "芳时弹指，满目青山，何处蓝桥。"
        ], 
        "title": "诉衷情 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "金鸳绣蹙藕丝裙。", 
            "浓香草眼熏。", 
            "花蹊步拾兰翠，楼阁未黄昏。", 
            "纤屐齿，印苔痕。", 
            "怯心魂。", 
            "娉婷自惜，红粉青娥，见说如云。"
        ], 
        "title": "诉衷情 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "软风摇漾郁金裙。", 
            "香罗更麝熏。", 
            "双鸾浅移娇步，犹自惜苔纹。", 
            "搴带草，撷书芸。", 
            "最思君。", 
            "忽忽芳节，脉脉幽怀，付与行云。"
        ], 
        "title": "诉衷情 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暖风迟日敞琼筵。", 
            "彩袖拨湘弦。", 
            "飞花掠鬓回袖，芳物媚韶年。", 
            "香雾重，紫霞鲜。", 
            "艳阳天。", 
            "扶酲归去，花碍罗衣，柳拂丝鞭。"
        ], 
        "title": "诉衷情 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "漾碧流红。", 
            "烟路忽忽。", 
            "舣兰桡、前度曾同。", 
            "玉箫声里，惆怅惊鸿。", 
            "几伫行云，吟落月，倚东风。", 
            "画帘深下，茸窗静掩，费低徊、情味何穷。", 
            "天涯芳草，庭院梧桐。", 
            "也宿妆残，罗袖薄，翠眉空。"
        ], 
        "title": "行香子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "双燕来时，落红门巷浑如旧。", 
            "最怜人瘦。", 
            "忍折风前柳。", 
            "锦瑟无端，谁共心魂守。", 
            "分携后。", 
            "梦痕消酒。", 
            "和泪盈双袖。"
        ], 
        "title": "点绛唇 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "兰夜华灯，麝薰一缕肠千折。", 
            "自从离别。", 
            "此际真愁绝。", 
            "花近窗前，云掩窗前月。", 
            "圆还缺。", 
            "落花时节。", 
            "旧恨凭谁说。"
        ], 
        "title": "点绛唇 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花落花开，妒花风里春如寄。", 
            "不成芳意。", 
            "倦倚屏山翠。", 
            "偶忆年时，罗袖沾新泪。", 
            "愁无计。", 
            "为谁拌醉。", 
            "醉也和愁睡。"
        ], 
        "title": "点绛唇 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春近阑干，淡黄杨柳抽新缕。", 
            "旧情何许。", 
            "莫放游丝去。", 
            "极目南云，迢递钿车路。", 
            "留难住。", 
            "片风丝雨。", 
            "苦忆伤离处。"
        ], 
        "title": "点绛唇 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "开到将离，谢娘池馆春先老。", 
            "玉骢芳草。", 
            "烟景无多好。", 
            "杜宇声中，忍见春归了。", 
            "云涯渺。", 
            "贮愁多少。", 
            "珍重眉痕小。"
        ], 
        "title": "点绛唇 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "茜纱窗外，微云丝雨，春意逗芳红。", 
            "飞来燕子，关情底事，软语诉东风。", 
            "星期月约，年年虚度，容易梦中逢。", 
            "游丝千缕，横波一霎，何似莫忽忽。"
        ], 
        "title": "少年游 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "螺鬟高耸，蝉钗倦亸，眉叶翠初匀。", 
            "帘波浅约，屏风轻叠，赪脸晕娇颦。", 
            "蓦然相见，惺忪薄困，依约画中人。", 
            "别后情怀，梦余滋味，惆怅隔年春。"
        ], 
        "title": "少年游 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秋阴院落，侧寒天气，帘下乍相逢。", 
            "人家深巷，兽镮微动，丝雨寂寥中。", 
            "横波无那，凝情欲伫，珍重意千里。", 
            "遍写乌丝，谁传鱼素，除是梦魂中。"
        ], 
        "title": "少年游 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "碧梧清夜，桃笙荐爽，楼上月华明。", 
            "阑干倚遍，微云弄影，枨触别离情。", 
            "锦书难寄，罗衣空换，孤负雁南征。", 
            "别时能得几叮咛。", 
            "无数短长亭。"
        ], 
        "title": "少年游 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "平沙岸曲，垂虹桥下，双桨划清流。", 
            "云山未改，烟波无恙，不似去年秋。", 
            "去年近日，茜窗深话，低控玉帘钩。", 
            "祇今衰柳夕阳楼。", 
            "谁与诉新愁。"
        ], 
        "title": "少年游 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "垂杨织遍吹笙路。绿意新帘户。", 
            "隔帘依约玉娟娟。最忆年时红袖捧金船。", 
            "攀条惜别年年惯。几度斜阳晚。", 
            "晚风双燕入帘时。尽意呢喃如话旧相思。"
        ], 
        "title": "虞美人 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦醒人远销魂地。玉倦钩斜坠。", 
            "玉钩随意挂闲愁。一任柳绵飞雪上层楼。", 
            "楼高望极伤情怨。云袅春空遍。", 
            "落霞犹是旧时红。祇是别来心眼不相同。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秋河似泻银瓶水。遥夜阑干倚。", 
            "绿章乞与展星期。为问填桥灵鹊忍轻归。", 
            "银云漏处蟾钩在。月转花阴改。", 
            "云涯有恨托鹍弦。生怕一声河满到尊前。"
        ], 
        "title": "虞美人 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "篆烟销尽沈馢缕。愁坐清无语。", 
            "宫罗软绣曲屏风。移向花间应解护香红。", 
            "红英落尽春无信。莺燕归期近。", 
            "伊行能得共归无。看取缃桃瘦损要人扶。"
        ], 
        "title": "虞美人 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春风飘拂长亭路。又送兰船去。", 
            "归来临镜怯颦眉。从此一春长是别伊时。", 
            "无心更惜春光好。春去凭迟早。", 
            "梦中欢会醒分飞。却见画帘娇燕一双归。"
        ], 
        "title": "虞美人 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "花秾柳亸韶容好。不信春将老。", 
            "珠帘斜搭玉阑干。何事落红飞不到屏山。", 
            "啼鹃为说春犹在。祇是芳期好。", 
            "芳期那得是归期。此际万千心绪一颦眉。"
        ], 
        "title": "虞美人 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "双鸿未有归来信。已是秋风近。", 
            "夫容容易绕池开。冷艳相看能得几人来。", 
            "夜凉珠露如清泪。寥泬成霜意。", 
            "玉阑凭瘦玉楼人。便是远山眉翠亦含颦。"
        ], 
        "title": "虞美人 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玉珰缄札珍珠字。不尽心中事。", 
            "若教双鲤肯来时。便似番风有信怕花迟。", 
            "花新不似情依旧。此恨年年有。", 
            "一回花褪一春阑。帘卷绿阴如画妒眉山。"
        ], 
        "title": "虞美人 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红牙按拍翻新乐。巧向韩娥学。", 
            "绕梁依宛遏云深。才信当筵一曲直千金。", 
            "歌残金缕花时怨。消得回肠断。", 
            "天涯难得是知音。越恁称人心处系人心。"
        ], 
        "title": "虞美人 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "当筵彩袖殷勤甚，态冶情闲。", 
            "舞罢歌阑。", 
            "不负宵深玉漏残。", 
            "门前金勒休催去，蜡泪初乾。", 
            "料峭微寒。", 
            "酒晕霞生子细看。"
        ], 
        "title": "采桑子 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "东风珍重吴侬意，帘外芳梅。", 
            "筵上深杯。", 
            "忍付昭华玉笛吹。", 
            "新篘拨尽翻成怨，锦字嫞裁。", 
            "甚日重来。", 
            "见说文无取次开。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦中依约凌波影，佩结瑶珍。", 
            "香裛梨云。", 
            "残月啼雅苦唤人。", 
            "梦魂悠飏如轻絮，一向前尘。", 
            "便抵飘茵。", 
            "咽尽铜壶悄恨春。"
        ], 
        "title": "采桑子 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "落花巧缀泥金幕，料峭东风。", 
            "社燕匆匆。", 
            "飞向邻家院落中。", 
            "杏梢犹怯余寒重，无语芳红。", 
            "自惜妖嫞。", 
            "写入猩屏那得同。"
        ], 
        "title": "采桑子 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玉钩银蒜春阴羃，深院微风。", 
            "梦语惺忪。", 
            "幻作柔云漾碧空。", 
            "垂杨画罨秋千索，惹翠萦红。", 
            "芳意千重。", 
            "扶上仙裙更不同。"
        ], 
        "title": "采桑子 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红窗燕子呢喃语，似说归期。", 
            "却忆年时。", 
            "未到将离已别离。", 
            "凭渠锦字殷勤寄，纵赋新诗。", 
            "不尽相思。", 
            "惆怅杨花满院飞。"
        ], 
        "title": "采桑子 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "机中长恨鱼中素，倦拨炉香。", 
            "愁倚眉妆。", 
            "袖薄天寒掩泪行。", 
            "游春总是愁春处，弱腕丝缰。", 
            "恨缕垂杨。", 
            "翠驿红亭路更长。"
        ], 
        "title": "采桑子 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "侧风趖日杨花乱，孤负芳期。", 
            "燕子楼西。", 
            "那得残红更上枝。", 
            "玉笼鹦鹉惟忺睡，燕子来迟。", 
            "诉与伊谁。", 
            "心事低颦彊笑时。"
        ], 
        "title": "采桑子 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "等闲过也芳菲节，小院红稀。", 
            "镇日相思。", 
            "凄绝遥山翠罨时。", 
            "凝情怕说当年事，后约难知。", 
            "昨梦都非。", 
            "纵有花笺得到伊。"
        ], 
        "title": "采桑子 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "夜遥桦烛消红泪，罨鬓颦眉。", 
            "翠袖双垂。", 
            "舞倦歌阑月上迟。", 
            "笼纱嘶马催归急，欲语期期。", 
            "最耐人思。", 
            "握手相看半向时。"
        ], 
        "title": "采桑子 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "银钩画箔闲朱阁，篆袅香浓。", 
            "渐入空濛。", 
            "偶逐游丝缱绻同。", 
            "云翘拥髻霞生脸，猩色屏风。", 
            "看取嫣红。", 
            "莫道佳期是梦中。"
        ], 
        "title": "采桑子 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "桃根双楫分蘋叶，明月团圆。", 
            "人劝金船。", 
            "醉去和衣一向眠。", 
            "夜凉诗思清于水，写遍花笺。", 
            "却忆当年。", 
            "艳曲江南听采莲。"
        ], 
        "title": "采桑子 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "双鱼不寄归来信，底事迟留。", 
            "负了扁舟。", 
            "玉露殷勤浣素秋。", 
            "闹红双桨年时约，赌酒藏钩。", 
            "旧梦新愁。", 
            "都付离人唱石州。"
        ], 
        "title": "采桑子 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "茜窗闲煞丹青笔，画稿嫞临。", 
            "薄怯罗襟。", 
            "秋入屏帷问浅深。", 
            "渐深秋似春犹浅，最是而今。", 
            "孤负春心。", 
            "残梦都随断续砧。"
        ], 
        "title": "采桑子 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "宵来赢得凉如水，青琐朱楼。", 
            "玉腻香柔。", 
            "月影偎人故故留。", 
            "诗成绿蚁倾须满，漏箭银虬。", 
            "疏幌萤流。", 
            "倚笛谁家各自愁。"
        ], 
        "title": "采桑子 其十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秋千院落蔷薇架，花絮忽忽。", 
            "帘幕重重。", 
            "总在鹃啼蝶梦中。", 
            "等闲佳景蹉跎了，容易相逢。", 
            "瘦损西风。", 
            "一日三秋两地同。"
        ], 
        "title": "采桑子 其十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "嘶骢门巷寻芳陌，雏凤知名。", 
            "人月双清。", 
            "霓曲人间第一声。", 
            "无端唱彻阳关叠，云散离情。", 
            "水咽长亭。", 
            "莺语春来未忍听。"
        ], 
        "title": "采桑子 其十七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "年时玉简酬芳约，靥杏脂匀。", 
            "眉柳烟颦。", 
            "彩笔安排记会真。", 
            "浮云西北堪回首，酒涴衫春。", 
            "歌涩筝尘。", 
            "楼上花枝莫笑人。"
        ], 
        "title": "采桑子 其十八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "厌厌三月长如醉，怨宇啼春。", 
            "斜照含颦。", 
            "花信忽忽记不真。", 
            "枨枨帘幕深深院，红剩香尘。", 
            "绿作浓云。", 
            "柳外楼高望远人。"
        ], 
        "title": "采桑子 其十九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "西风消息啼螀急，一夜新凉。", 
            "底费商量。", 
            "玉漏争如绮恨长。", 
            "素娥宛宛移花影，影绕回廊。", 
            "香袭茸窗。", 
            "香影缠绵欲断肠。"
        ], 
        "title": "采桑子 其二十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "小红亭外垂丝柳，烟景依稀。", 
            "送别斜溪。", 
            "掠鬓东风絮乱飞。", 
            "踏青拾翠嬉游处，香雾霏微。", 
            "行乐年时。", 
            "草眼晴熏袭画衣。"
        ], 
        "title": "采桑子 其二十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "斜风淡日帘垂地，酒黯离襟。", 
            "旧谱嫞寻。", 
            "闲煞红囊绿绮琴。", 
            "雨余花落知多少，最是关心。", 
            "不道而今。", 
            "泪与残红较浅深。"
        ], 
        "title": "采桑子 其二十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "别来无计消长日，晚岫匀螺。", 
            "秋水凝波。", 
            "一抹斜晖恨许多。", 
            "试倾新酿欢娱减，莫更闻歌。", 
            "往事蹉跎。", 
            "纤月笼云蹙怨蛾。"
        ], 
        "title": "采桑子 其二十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "宿酲初解琼钩上，晓色帘栊。", 
            "人意新嫞。", 
            "网户朝暾罨镜红。", 
            "镜奁双凤多情甚，总与春逢。", 
            "丽日妍风。", 
            "宛宛行云在碧空。"
        ], 
        "title": "采桑子 其二十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秋心不放愁心展，一曲尊前。", 
            "唤起闲眠。", 
            "露浥凉蟾分外圆。", 
            "听歌看舞游情懒，写遍红笺。", 
            "弹彻冰弦。", 
            "别恨难凭雁与传。"
        ], 
        "title": "采桑子 其二十五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "回阑那角珠帘影，蜂蝶殷勤。", 
            "柳绽黄金。", 
            "昨梦如烟记未真。", 
            "是真是梦浑难问，低草迷春。", 
            "高柳窥邻。", 
            "满目韶华苦赚人。"
        ], 
        "title": "采桑子 其二十六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "愁深春水较浅。", 
            "负花风妍暖。", 
            "送别经时，天涯魂梦远。", 
            "垂杨翠缕漫剪。", 
            "付杜宇、一枝春晚。", 
            "盼煞归期，离亭长更短。"
        ], 
        "title": "清商怨", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "风絮飘残，烟丝低尽。", 
            "愔愔院落寻芳信。", 
            "小颦窥镜去年时，不堪重向啼莺问。", 
            "锦字情长，碧云天近。", 
            "蓬山祇在灵犀寸。", 
            "西楼昨夜月胧明，欢尘坠处凭谁认。"
        ], 
        "title": "踏莎行 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "檐马喧晴，林鸦绕暝。", 
            "无情寒暖浑无定。", 
            "因风起絮作牵萦，游丝肯为相思静。", 
            "去日华笺，年时粉镜。", 
            "高楼何处传归信。", 
            "回环心字玉炉熏，倦余惆怅还成醒。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暝霭如愁，年涯似水。", 
            "绿芜不尽相思地。", 
            "倚阑生怕见遥岑，向人犹学眉痕翠。", 
            "何计酬春，无聊拌醉。", 
            "醉余苦忆欢娱事。", 
            "欢娱能几醉还醒，㩻斜泪墨吴笺字。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "奁远云开，橹柔波重。", 
            "扁舟容与双凫共。", 
            "水荭花外有轻寒，斜阳罨画钟初动。", 
            "千里婵娟，双飞彩凤。", 
            "无情一碧天如梦。", 
            "梦中犹记去时情，搴裾南浦花前送。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "长相思。长相思。", 
            "欲寄相思未可期。雁来知几时。", 
            "长相思。长相思。", 
            "满目韶华付与谁。缄愁只自知。"
        ], 
        "title": "长相思", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绿阴楼外，夕阳多处，旧痕烟水。", 
            "听彻啼莺落花深，忆前度、欢娱事。", 
            "十二阑干能几倚。", 
            "更笙歌邻里。", 
            "如许韶华不成欢，只怀远、凝清泪。"
        ], 
        "title": "留春令 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "絮阶虫咽，打窗叶响，满庭霜意。", 
            "欲摘金英附瑶华，道人瘦、花相似。", 
            "暂遣闲愁须𢬵醉。", 
            "念楚腰纤细。", 
            "锦瑟华年恁忽忽，最惜起、花时事。"
        ], 
        "title": "留春令 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "夜长衾冷，月移帘悄，炉熏烬半。", 
            "更忍银灯照窗纱，傍镜影、愁中看。", 
            "往事魂销尊酒畔。", 
            "是鲛绡偷换。", 
            "千里从教共婵娟，也寸寸、回肠断。"
        ], 
        "title": "留春令 其三", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "月易缺圆云易散。", 
            "九十韶光，又早花朝半。", 
            "镜里朱颜今昔换。", 
            "年年春去春来惯。", 
            "一两流莺声呖乱。", 
            "斗酒双柑，记否江南岸。", 
            "和梦和人消息断。", 
            "泪痕莫向青衫看。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "巫峡女。", 
            "总为行云行雨苦。", 
            "朝朝暮暮痴应语。", 
            "隔江有个人独处。", 
            "知交许。", 
            "化为顽石甘心汝。"
        ], 
        "title": "归自谣", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "屠燕市，宿秦楼。", 
            "黄金尽，白日幽。", 
            "酣歌达旦舞吴钩。", 
            "行迹独，知交绝，奈何秋。", 
            "朝雌伏，夕远游。", 
            "出入波涛惯也，如风雨，取仇雠。", 
            "刀光起，革囊血，遍全球。"
        ], 
        "title": "芳草渡 游侠", 
        "type": "词", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "桃也红。", 
            "面也红。", 
            "旧日相看今梦中。", 
            "愁多欢又匆。", 
            "西山西，东墙东。", 
            "塞雁河鱼消息通。", 
            "相思可是同。"
        ], 
        "title": "长相思", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "走狗功名悲绛灌。", 
            "鸟尽弓藏，收束从来幻。", 
            "永夜漫漫何日旦。", 
            "孤桐又付行厨爨。", 
            "独自思量无限恨，锦瑟年华，忧患消磨半。", 
            "碌碌依人何足算。", 
            "男儿好个头颅断。"
        ], 
        "title": "鹊踏枝", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "岭梅花著，喜噪庭前鹊。", 
            "木公金母三生约，订同时出世，福命休嫌薄。", 
            "好容易，经过六十年华各。", 
            "便古稀非寿，更百年欢乐。", 
            "还一个，二郎昨，万万千千里，为采长生药。", 
            "老莱子，堂前戏彩应相若。"
        ], 
        "title": "千秋岁 祝文君牧希双亲六十之寿", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "春草满池塘。", 
            "春梦凄凉。", 
            "章台垂柳水边杨。", 
            "旧是殷勤扶植处，刚几星霜。", 
            "今日比蜂狂。", 
            "飞过东墙。", 
            "温柔何处可为乡。", 
            "早悟回头皆是幻，断甚心肠。"
        ], 
        "title": "卖花声", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "光阴老却棋枰。", 
            "锁江城。", 
            "何处霜砧敲一两三声。", 
            "魂欲堕，星欲小，隔天明。", 
            "恼乱不堪离别万般情。"
        ], 
        "title": "相见欢", 
        "type": "词", 
        "yun": "庚"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "欢断肠。", 
            "侬断肠。", 
            "海天人远月如霜。", 
            "何限今生今后愿，肩儿相对影儿双。"
        ], 
        "title": "潇湘神", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "金笼鹦鹉年年困，毛也飘零。", 
            "羽也纵横。", 
            "陇月汉云空复情。", 
            "前途可有翱翔处，山有鸣矰。", 
            "水有鱼罾。", 
            "孤掌难鸣死不能。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "黄叶萧萧故国秋。明月如钩。", 
            "好梦如鸥。问天贮有许多愁。", 
            "朝葬蜉蝣。暮听猿猴。", 
            "隔一年前事记不。遮莫回头。", 
            "望岳阳楼。华年抛掷万般休。", 
            "十载幽囚。九十仇雠。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "相逢不久分离又。桂子香时候。", 
            "更无长物作人情。分半秋愁秋闷送君行。", 
            "身世把浮萍看待。后约何当再。", 
            "一天路远一天云。珍重夜眠添盖饭加餐。"
        ], 
        "title": "虞美人 赠别雪安、子惠", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "故国莺花一梦阑。", 
            "不堪回首问，旧河山。", 
            "思量却有泪汍澜。", 
            "时流千百辈，可儿艰。", 
            "卅年迟暮美人欢。", 
            "头颅如此好，付谁看。", 
            "会将携手抵幽燕。", 
            "明珠珍重些，莫轻弹。"
        ], 
        "title": "朝玉阶 为楚狂题小照", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "一天情绪。遇著西风吹作雨。", 
            "雨雨风风。听到黎明耳也聋。", 
            "好事休说。好月易圆行复缺。", 
            "猛些回头。各散芳筵各自愁。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "满城风雨重阳近，白了芦花。", 
            "苍了蒹葭。", 
            "孤负年华与岁华。", 
            "穷愁肯向人前诉，出也无车。", 
            "归也无家。", 
            "撒手悬崖计又差。"
        ], 
        "title": "丑奴儿令", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "灯花坠落寒风骤。消受秋愁彀。", 
            "回思往事百伤怜。心似辘轳上下转床前。", 
            "夜来更漏敲残未。和梦和衣睡。", 
            "欲随明月过东墙。身子怜他依旧恋空房。"
        ], 
        "title": "虞美人", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "陇首秋云飞作雨。", 
            "打得人心怖。", 
            "才过了中秋，又过重阳，悔把佳期误。", 
            "年年花下闭门住。", 
            "啼血化为树。", 
            "银汉隔红墙，诗句题将，知流到何处。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "人去也，隔潇湘。", 
            "绛蜡成灰夜未央。", 
            "万事何堪都作梦，西风吹堕菊枝霜。"
        ], 
        "title": "捣练子", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "独处无郎良夜误。", 
            "宋玉东墙住。", 
            "红豆是前身，粒粒相思，谁复卿卿误。", 
            "旧时为雨为云处。", 
            "分手天如雾。", 
            "只有梦堪勋，梦到醒时，更不堪云雨。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "关河一带玄黄色。", 
            "正争战，龙蛇激。", 
            "夜气冥冥天叵测。", 
            "人民城郭，大江南北。", 
            "万种空陈迹。", 
            "头颅尚保将三十。", 
            "竖子成名几千百。", 
            "恨事如天谁与白。", 
            "君为侬舞，侬为君泣。", 
            "迢递风烟隔。"
        ], 
        "title": "青玉案 答钝子 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "去年今日分飞疾。", 
            "岂知隔年今日。", 
            "别有升沉天各一。", 
            "是奇难偶，是双成只。", 
            "梗断萍应泣。", 
            "更从今后知何极。", 
            "鸡鹜凤凰常共食。", 
            "世事迷离谁黑白。", 
            "怀荆山璞，载鸱夷革。", 
            "总为前途侧。"
        ], 
        "title": "青玉案 其二", 
        "type": "词", 
        "yun": null
    }, 
    {
        "author": "寿森", 
        "era": "近现代", 
        "subtype": null, 
        "text": [
            "金马门颓，铜驼棘暗，国华只有斯文。", 
            "卅年感沧桑变，世事纷纭。", 
            "清才溯丰沛，羡刘安鸡犬尽青云。", 
            "玉树歌残南渡去，花落无春。", 
            "樵南谷，渔东海，望天游旧迹，画栋成尘。", 
            "绣阁缥缃几卷，历劫犹存。", 
            "惆怅名山孤本，忍教遗墨竟湮沦。", 
            "况又是天家眷属，盖代词人。"
        ], 
        "title": "庆清朝 校印东海渔歌即竟，因拟作校词图，先制此解为券。", 
        "type": "词", 
        "yun": null
    }, 
    {
        "author": "僧果玲", 
        "era": "近现代", 
        "subtype": null, 
        "text": [
            "离憾天宫杨白花，孽海渡头段芝草。", 
            "不知飘荡几经年，罡风振落生烦恼。", 
            "残芝半段何足贵，竟赚一颗黑龙宝。", 
            "杨花能断几人肠，竟使王孙位不保。", 
            "咄咄兰台皂玉狮，未免多事伸牙爪。", 
            "双雕翼折飞且鸣，惊起鸳鸯酣睡好。", 
            "毕竟残芝无气力，一经蹴蹋欲枯槁。", 
            "毕竟杨花似雪花，倏忽消灭形迹渺。", 
            "形迹虽渺魔力高，眼见玉狮宫门倒。", 
            "天津城南哈尔宾，杨花旧日软红尘。", 
            "落向席茵等落溷，竟与王孙作替身。", 
            "忽伎忽妃忽婢子，使人莫测花之因。", 
            "我思陈圆圆，兴替系一人。", 
            "我思赛金花，和局订一颦。", 
            "此花毋乃花之鬼，胡为见首不见尾。", 
            "杨花杨花方妙年，开幕一出已可怜。", 
            "倾城倾国岂其然，来日方长其勉旃。", 
            "吁嗟乎，杨翠喜，漫回离憾天，看焜东亚史。", 
            "倘见王孙收覆水，掩赛追陈将在子。"
        ], 
        "title": "杨翠喜", 
        "type": "古风", 
        "yun": null
    }, 
    {
        "author": "雷昭性", 
        "era": "近现代", 
        "subtype": "七言律诗", 
        "text": [
            "剧怜馋犬舔鱼腥，早据天关吠上灵。", 
            "掩断红泉乌丧目，修成青绮彘生翎。", 
            "地倾鳌柱惊三界，潮涌龙须沸四溟。", 
            "万古炎荒黄父死，输他磷火焰妖星。"
        ], 
        "title": "感事二首 其一", 
        "type": "律诗", 
        "yun": "青"
    }, 
    {
        "author": "雷昭性", 
        "era": "近现代", 
        "subtype": "七言律诗", 
        "text": [
            "几人可用金茎照，衔烛青龙漫吐光。", 
            "太白无精愁驭虎，小红有曲泪弹羊。", 
            "江南烟雨离魂断，直北旌旗野骨香。", 
            "回首却怜天汉月，影娥池畔黯苍苍。"
        ], 
        "title": "感事二首 其二", 
        "type": "律诗", 
        "yun": "阳"
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "芳草千花，暮春三月，池阳大好园亭。", 
            "绿杨高处，更自在娇莺。", 
            "岂有辽西别梦，恐飞去、步屧轻轻。", 
            "真堪喜，啭枝隔叶，端不怕人听。", 
            "有绿窗词客，写生妙笔，活泼天成。", 
            "趁良辰美景，贪看分明。", 
            "吹绉一池春水，微风起、柳拂花迎。", 
            "且携缺，双柑斗酒，明日再来听。"
        ], 
        "title": "满庭芳·半耕园听莺，同宝华林", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "杨柳朝飞雪。", 
            "杜宇宵啼血。", 
            "痴心何故苦留春，别别别。", 
            "流水无情，落花有恨，一场呜咽。", 
            "人世多离合。", 
            "月影常圆缺。", 
            "相思转眼是相逢，决决决。", 
            "布谷声中，鹧鸪天外，黄梅时节。"
        ], 
        "title": "醉春风", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "残照衔山，小桥流水，垂杨一带低垣。", 
            "海棠院宇，眉黛锁婵娟。", 
            "多少莺莺燕燕，柳枝上、唤起三眠。", 
            "只催得，香闺梦断，花老不飞绵。", 
            "听鹧鸪声里，落红如雨，障绿成烟。", 
            "怨东风无语，鹦鹉帘前。", 
            "放走春光大半，登楼望、芳草连天。", 
            "凭遍了，栏干十二，阑不住愁牵。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "湿云千叠，浓罩垂杨树。", 
            "窗外有声淅沥，梅子黄时雨。", 
            "小院苍苔滑滑，步屧须轻举。", 
            "画楼早闭，支颐独坐，欲拾坠欢往何许。", 
            "落花狼藉满地，肠断花无主。", 
            "含粉泪向东皇，泣诉年年苦。", 
            "细马轻车不到，有约今朝侣。", 
            "韶华易逝，佳期难再，双屐冲泥自来去。"
        ], 
        "title": "六么令", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "数声鶗鴂，对骊驹唱，停车待发。", 
            "乱来避地东里，过从诗酒，刚刚三月。", 
            "无计留君久住，竟离筵早设。", 
            "念此去、鸟道蚕丛，一线金牛蜀山隔。", 
            "忍心不送长亭别。", 
            "但关心、剑阁长途热。", 
            "魂销征尘细雨，秦栈外、荔枝时节。", 
            "算到锦城，应有画本鸾笺千叠。", 
            "倘听命、减却吟哦，心事同谁说。"
        ], 
        "title": "雨淋铃·送华林入蜀", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "车如流水褒斜路，直指锦官城。", 
            "连云栈阁，青红儿女，冒暑遄征。", 
            "飞行阿母，秦山蜀道，一瞬千程。", 
            "团圞今夜，草堂天上，人月双清。"
        ], 
        "title": "人月圆·旧历六月十五夜寄蜀", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "银汉斜流，玉绳低转，碧天如水云轻。", 
            "喜佳期又届，会牛女双星。", 
            "正虏骑、窥边时侯，万家瓜果，谁供中庭。", 
            "想锦江夜市，依然灯火蓉城。", 
            "年年此夕，算黄姑、重负卿卿。", 
            "纵天上一宵，人间五日，难尽离情。", 
            "我欲乘槎前去，怕河畔、鹊起鸳惊。", 
            "况成都卜肆，有人往问君平。"
        ], 
        "title": "扬州慢·七夕寄丽青华林蜀中", 
        "type": "词", 
        "yun": null
    }, 
    {
        "author": "贾景德", 
        "era": "近现代", 
        "subtype": null, 
        "text": [
            "一年一度盼佳期，此恨绵绵无绝。", 
            "报到鹊桥填就了，又促牛车齐发。", 
            "好梦重温，坠欢再拾，今夕兮何夕。", 
            "销魂前度，算来刚届弥月。", 
            "应是推步畴人，怜侬薄命，添渡河时节。", 
            "倘更遵行皇汉，腊三怕、明朝初八。", 
            "万事荒唐，千秋惆怅，神话从头说。", 
            "天阶卧看，新凉如水夜色。"
        ], 
        "title": "念奴娇·闰七夕", 
        "type": "词", 
        "yun": null
    }, 
    {
        "author": "贾声涛", 
        "era": "近现代", 
        "subtype": "七言律诗", 
        "text": [
            "风扫边关万马屯，心同天地一家春。", 
            "甲兵不用烽烟靖，士庶获安耕读亲。", 
            "塞外功留金石勒，镜中写出性情真。", 
            "归来检点征装里，剩有忧民泪满巾。"
        ], 
        "title": "风扫边关万马屯贾声涛恭和荫乔老夫子留别榆林士民之作谨步原韵", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "穿径贪依竹色凉，松涛渐觉到虚廊。", 
            "雨馀鸥队矜翔舞，风际蝉吟自抑扬。", 
            "忍道长安浑似奕，那知沧海又生桑。", 
            "匆匆一枕怀根梦，未抵狞飙半日狂。"
        ], 
        "title": "风雨过（六月初四日）", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "挟册频年似我长，论昏未就意几忘。", 
            "病中泪尽言难晓，身后房空事可伤。", 
            "丛稿悲凉留宿业，遗姿抑郁对回肠。", 
            "层楼向曙看渠去，却剩危梯望杳茫。"
        ], 
        "title": "思小乙", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "共推左癖如元凯，酷慕诗流必老坡。", 
            "失路江湖空愤慨，戕生陵谷生销磨。", 
            "向来天际真人想，昨日寒斋一梦过。", 
            "垂死犁来虽莫逆，鼠肝虫臂奈君何。"
        ], 
        "title": "哭爱苍", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "故人苦忆故山青，抛却东篱祇独醒。", 
            "病起吟笺能小草，梦回丛菊在双瓶。", 
            "客中欲问愁何味，晚景相看鬓已星。", 
            "且约窗间常促膝，海天寒雨任冥冥。"
        ], 
        "title": "叔伊以诗索剪菊插瓶", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楼头熄灯夜微明，回首仓皇意自惊。", 
            "志气太强翻一折，奔波苦学竟何成。", 
            "早令从我寻文字，或幸延年换性情。", 
            "今日馀哀兼痛悔，弥天踪戢恨难平。"
        ], 
        "title": "正月三日昧爽作 以下己未", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "惨淡苍穹久屈蟠，沧波老树想高寒。", 
            "天鸡白鹄愁霄汉，志士仁人伤肺肝。", 
            "一日缚茅成故事，诸君抱膝恣游观。", 
            "何当侧杖追公等，徙倚亭前话戒坛。"
        ], 
        "title": "寄题杭州樟亭", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "坐上白虹贯酒卮，酒阑人散别君时。", 
            "三人来告欲惊走，一瞑讵知无见期。", 
            "肝胆平生心已许，雷霆独立识堪悲。", 
            "挝门夜访从今绝，寂寞凭谁说项斯。"
        ], 
        "title": "丁恪敏公挽诗", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "却病因之废酒杯，杜门谁复揽崔嵬。", 
            "一庭秋气人先觉，累日霜风菊又开。", 
            "遂付虫沙期共灭，并疏文字但馀哀。", 
            "朋侪乱后凋零甚，怅望斜阳更不回。"
        ], 
        "title": "九日", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "蒙难灵修久苦辛，玩时愒日坐诸臣。", 
            "一为孤注机旋失，再卜中兴义未申。", 
            "江左夷吾虚想象，黄图赤县付何人？", 
            "楚囚君子吾何敢，深觉新亭愧伯仁。"
        ], 
        "title": "消寒会示同坐", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "埋骨虹桥即九原，年年草色与愁痕。", 
            "浮生如梦空流传，宿泪难干复抱孙。", 
            "画本英雄增短气，人间成败动惊魂。", 
            "锋铓休痛干将折，战士残骸等负冤。"
        ], 
        "title": "小乙忌日", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "霏霜蚀月月魂寒，可奈当头隔雾看。", 
            "宫阙天高归已晚，江湖夜永梦将残。", 
            "未斜何碍悬银汉，自转休疑失玉盘。", 
            "白发丹心人渐老，绕枝乌鹊待谁安？"
        ], 
        "title": "咏月当头（十一月十五夜）", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "郁郁楼居动累年，胸中正欠海吞天。", 
            "潮回淞市成高垒，帆落崇沙见葑田。", 
            "伤逝招魂须一放，行歌散发入无边。", 
            "人间善败犹难死，却为童乌废《太玄》。"
        ], 
        "title": "吴淞望海", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "地旷风号势始张，触楼益怒转成狂。", 
            "垂杨万里柔将绝，黄雀一群轻自翔。", 
            "挥扇暂停迎晚雨，披襟对坐爱虚廊。", 
            "灌坛神女应相避，可怪封姨戏海藏。"
        ], 
        "title": "答梅泉风雨见过", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "十年几见海扬尘，犹是登高北望人。", 
            "霜菊有情全性命，夜楼何地数星辰？", 
            "晚涂莫问功名意，往事惟馀梦寐亲。", 
            "枉被人称郑重九，更无豪语压悲辛。"
        ], 
        "title": "九日", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "世弃天留等可哀，黍离荆棘更能来。", 
            "还从铜辇寻残梦，早向昆明辨劫灰。", 
            "吞炭漆身殊未避，触山逐日漫相猜。", 
            "两朝国士虚名在，骏骨聊堪比郭隗。"
        ], 
        "title": "孝胥以戊戌九月出京至庚戌七月入京凡十三年有诗纪之辛亥九月出京至癸亥七月入京亦十三年且出京皆以九月入京皆以七月悟而嗟叹自念生逢世乱穷老无所就复为此诗", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "闻命须为岁暮行，敢辞风雪犯峥嵘。", 
            "喑呜朔吹车初发，浩荡江声夜欲明。", 
            "忧患万端天正醉，蹉跎一老世方轻。", 
            "病山此作增人气，众浊何妨号独清。"
        ], 
        "title": "入都车中和病山韵", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "雾雨冥濛春暗回，柳芽未吐已含苔。", 
            "池鱼久伏犹思动，石壁和云亦渐开。", 
            "运会或随枢斗转，阴寒休怯越兵来。", 
            "高情谁似周居士，参透天心向早梅。"
        ], 
        "title": "答周梅泉", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "云霾雾塞不成春，密雨旋风暗海滨。", 
            "酹酒可无回日意，闻鸡犹有戴天人。", 
            "未应豺虎穷吾道，小集衣冠慰众宾。", 
            "祇待少康收旧物，期君共踏软红尘。"
        ], 
        "title": "消寒会示坐中", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "白日销沈兵气昏，漫持热泪洒中原。", 
            "燕辽一战民应尽，江海横流溺岂援。", 
            "玉貌无求犹不去，西山始到欲何言。", 
            "残年残世还相对，便乞馀杯酹断魂。"
        ], 
        "title": "重九日曹纕蘅向仲坚邀至灵光寺登高", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "腹痛前朝宝侍郎，来寻遗墨耐思量。", 
            "犹留孤女非无后，纵识门生亦可伤。", 
            "士气几时成党锢，韬翁垂老自灵光。", 
            "翠微此日仍重九，试掬愁肠闻彼苍。"
        ], 
        "title": "秘魔岩下读竹坡先生题诗", 
        "type": "律诗", 
        "yun": "阳"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "过江人暮，怅韶华、岸草征袍摇碧。", 
            "鸾鹤风高馀几辈？", 
            "爽朗平生第一。", 
            "梵土情悬，郁金梦冷，肝胆明冰日。", 
            "飘然来去，吟鞭何处栖息？", 
            "肠断词赋中年，关河极目，依旧鹃痕𪒄。", 
            "慧剑长埋根性净，忍听玉龙哀篴？", 
            "簇草城弯，环林湖畔，踏碎楼心白。", 
            "半奁诗就，山猿水鸟能识。"
        ], 
        "title": "念奴娇 简黄叶海章", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "落花流水何穷，碧空描缋愁无际。", 
            "双旌绣簇，平湖光漾，翠罗云髻。", 
            "隔岸笙箫，近桥帘幕，断魂游子。", 
            "尽芳华未减，斜阳立尽，知谁会、凄凉意。", 
            "前度凭阑人换，倦风情、赋归与未？", 
            "镜鸾慵照，那堪重骋，杜郎才气。", 
            "万派雌黄，十方悲笑，一齐来此。", 
            "待都空色相，朱楼翠户，奈盈盈泪。"
        ], 
        "title": "水龙吟 感旧用稼轩登建康赏心亭韵", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "如此江山，更寒艳、搅碎千岩风色。", 
            "芳意轻落鸣潮，潮翻柳波直。", 
            "听隔水、筝琵竞奏，又惊起、一双鸂鶒。", 
            "倚醉敲春，和香煮梦，山鬼知得。", 
            "再休讯、箫剑当年，已流月空花自今昔。", 
            "依约旧家门巷，只归魂难觅。", 
            "清泪断、关河寸寸，问几人、万一怜惜？", 
            "最苦残照当楼，乱红飘篴。"
        ], 
        "title": "琵琶仙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "高林脱叶，坏壁留题，平波千里迢遥。", 
            "一负孤亭经年，风色慵敲。", 
            "吹花旧曾驰马，换荒凉、艳冶难描。", 
            "凝望久，有霜禽惊坠，啼向青霄。", 
            "知是谁方哀怨？", 
            "又黄昏、箫笛凄紧帘腰。", 
            "拥鼻微哦，和愁写上蛮蕉。", 
            "休长惜春无梦，梦春归、到底无憀。", 
            "寒信急，好心情、分付去潮。"
        ], 
        "title": "声声慢 江亭重到景物都非感赋此阕", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "髡柳歌台，毒腥挝鼻，倚天剑气凝霜。", 
            "望边城一角，影旧日斜阳。", 
            "自湖上、清欢老去，病里欺酒，羸马逢场。", 
            "甚多情、依恋年年，消受悽惶。", 
            "俊才漫许，有飞花、飞絮颠狂。", 
            "况海国嘘龙，孤亭唳鹤，大野荒荒。", 
            "说与故山猿鸟，㓻风紧、片月微茫。", 
            "剩沧桑、危涕愁听，空外吟商。"
        ], 
        "title": "扬州慢 癸酉十月，霜风凄紧，缯纩无温，忆枯萍狱中情况，悲痛欲绝。用白石自度腔写寄冰若逸农", 
        "type": "词", 
        "yun": "阳"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "过桥风急，吹水无波吹鼻湿。", 
            "真个寒山，不展春痕抵死寒。", 
            "相怜前夜，磨鬓八分呵冻写。", 
            "一去何归，一日凭阑一百回。"
        ], 
        "title": "减兰", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "八年已共韩山老，鸟雀珑玲，蕉枥萧森，外有回波照眼明。", 
            "崚嶒时见童樵下，一担红青，双篴飞鸣，胜似长斋作老僧。"
        ], 
        "title": "采桑子 韩山寓兴", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "摇红簇翠见天骄，呼月上东桥。", 
            "桥外青山，山前小阁，相对坐深宵。", 
            "重来草色浮孤影，绿鬓不禁凋。", 
            "莫问行藏，马牛身世，方寸响春潮。"
        ], 
        "title": "少年游", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "过雨条风梳万缕，花外听、一棚禽语。", 
            "春色山山住，安心无地空凝伫。", 
            "上方古寺闲钟鼓，楼阁隐、斜阳红暮。", 
            "休便钟情去，野人歌笑天为侣。"
        ], 
        "title": "惜双双令", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "伫听花魂咒晚风，沉阴江表乱啼红。", 
            "离忧人倚千林玉，警梦僧敲鬲岸钟。", 
            "云施施，月溶溶。", 
            "新词谁寄水堂东。", 
            "三年前事深深叩，净果人天一例空。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "清明节近毛毛雨，山崦浮烟花著露。", 
            "傍檐怕见燕雏飞，贴枕如闻雷母语。", 
            "城外春波山外路，多少行人驮梦去。", 
            "算来和酒最宜诗，写向碧天天睡去。"
        ], 
        "title": "木兰花", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "帘波隔水动妆光，树老天低鸡子黄。", 
            "啼梦骄花自短长，要思量，古月溶溶弄素珰。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "春去远，红褪绿芜庭院。", 
            "院外清波扇影乱，芰荷香四面。", 
            "风㬉昼长人倦，臂弱不胜斜脸。", 
            "记向白蘋江上见，晴愁生泪线。"
        ], 
        "title": "谒金门", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "日日江头愁远水，明月来时，清泪汪汪地。", 
            "十丈尘天胡此醉，蛮方千古沈佳丽。", 
            "一味狂欢谁与记，宛宛垂杨，飞坠还飞起。", 
            "除博人怜无好计，休寻往事添憔悴。"
        ], 
        "title": "蝶恋花 咏事四首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "倦理云鬟拢玉柱，梦外笙歌，梦里空相觑。", 
            "曾博君王回一顾，明珠百斛恣欢取。", 
            "一霎东风惊碧树，小阁窗开，尽日濛濛雾。", 
            "解得香囊寻系处，不辞夜夜随潮去。"
        ], 
        "title": "蝶恋花 咏事四首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "春事隔邻无可说，十里春风，不耐珠帘揭。", 
            "临水折花心胆裂，舞腰酒面相抛撇。", 
            "媚向行人羞未得，顾影矜持，好梦成销歇。", 
            "一觉年华如过翼，沉沉恨海茫茫月。"
        ], 
        "title": "蝶恋花 咏事四首 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "明艳一春芳意闹，眼底波翻，风外流莺巧。", 
            "尘掩镜鸾慵对照，有谁惜取如花貌。", 
            "旧侣钗环梦纵到，各自飞沉，各自伤怀抱。", 
            "短雨残云情不了，眉山摺叠天知道。"
        ], 
        "title": "蝶恋花 咏事四首 其四", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "败壁午禽啼美睡，树影合、凉阴满地。", 
            "石腹泉飞，云根篴响，别有羲皇意。", 
            "梦不散、相思江上醉。", 
            "又商略、黄昏滋味。", 
            "种秫天荒，莳花人老，冉冉愁云起。"
        ], 
        "title": "雨中花", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "长日画楼上，和泪惯笺天。", 
            "对门花树，蝉响凄切故依然。", 
            "不共美人游赏，尚想闲沤清兴，快泛五湖船。", 
            "风雨镇如晦，野马走荒烟。", 
            "事难料，情不灭，恨谁捐。", 
            "昂藏抵掌如钜，野横大河前。", 
            "未信惟公独健，且试推戈起舞，一笑断千缘。", 
            "剩有兰成笔。", 
            "与汝赋哀篇。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "做雨还阴幕四垂，青烟古柳袅残丝，风帘轻放晚禽啼。", 
            "唤起别情馀梦在，待邀明月诉天知，一秋无月得人宜。"
        ], 
        "title": "浣溪沙 穷阴凝闭，闷极成歌", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "苍山不语，人在山棱住。", 
            "细味十香香篆古，零落几帘花雨。", 
            "幽弦凄断青琴，年年病客孤衾。", 
            "卖赋扶头无分，黄鹂死守红心。"
        ], 
        "title": "清平乐 二首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "愁云不解，人在行云外。", 
            "一夕三星长百拜，障扇还羞风采。", 
            "春无消息谁描，青环珠佩轻抛。", 
            "未是无花怜见，见花转觉难饶。"
        ], 
        "title": "清平乐 二首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "梧井飞霜，螀啼败墄，月放寒芒。", 
            "万窍号风，天留病叶，秋老何乡？", 
            "十年日日愁望，负绣阁、波明脸芳。", 
            "狂荡无归，床头有约，如此肝肠。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "婉暗流年迟暮感，羞向碧空掷。", 
            "疏花未老，荃桡江上，还对小楼篴。", 
            "曲栏徙倚愁千结，泪点茜窗槅。", 
            "待问讯玉关，暗尘生袖，荒鸡动行色。"
        ], 
        "title": "思远人", 
        "type": "词", 
        "yun": null
    }, 
    {
        "author": "詹文祥", 
        "era": "近现代", 
        "subtype": "七言律诗", 
        "text": [
            "大好金秋一半分，临期约践友情温。", 
            "徐行似热犹生路，直到虽偏不陋村。", 
            "驹隙光阴嗟共老，牛棚风雨怯重论。", 
            "良朋畅叙沧桑里，欲别依依怅夕曛。"
        ], 
        "title": "中秋访詹旭初先生", 
        "type": "律诗", 
        "yun": null
    }, 
    {
        "author": "詹文祥", 
        "era": "近现代", 
        "subtype": "七言律诗", 
        "text": [
            "瞻望丰仪抱至诚，湾环小径绕湖行。", 
            "钥鱼严锢拣清闼，客燕空来寻旧楹。", 
            "岂是闻风三舍避，莫非吝水一杯迎。", 
            "情深不敢轻题舞，只好留笺报姓名。"
        ], 
        "title": "偕詹振国访詹春旭不遇", 
        "type": "律诗", 
        "yun": "庚"
    }, 
    {
        "author": "詹文祥", 
        "era": "近现代", 
        "subtype": "七言律诗", 
        "text": [
            "风清月朗夜三更，辗转寻思梦不成。", 
            "寂寞尤怜衾枕冷，飘零翻笑水云轻。", 
            "女牛对望河无渡，鸿雁纷飞啼有声。", 
            "最是凝眸凄绝处，一灯花蕊共愁生。"
        ], 
        "title": "秋夜书怀 其一", 
        "type": "律诗", 
        "yun": "庚"
    }, 
    {
        "author": "詹文祥", 
        "era": "近现代", 
        "subtype": "七言律诗", 
        "text": [
            "独坐书斋夜未眠，暗将心事诉苍天。", 
            "万分愁绪三更结，一缕情思两地牵。", 
            "入耳怕闻风淅沥，当头输看月团圆。", 
            "许多痕迹依稀在，回首何堪意渺然。"
        ], 
        "title": "秋夜书怀 其二", 
        "type": "律诗", 
        "yun": "先"
    }, 
    {
        "author": "詹文祥", 
        "era": "近现代", 
        "subtype": "七言律诗", 
        "text": [
            "灰色生涯写照奇，沉沦翻笑世迷离。", 
            "花因地冷慵迟放，鸟为弦惊辄乱飞。", 
            "曲度琵琶悲夜月，灯催怨恨逼秋帏。", 
            "而今想到酸心处，泣怕闻声泪暗垂。"
        ], 
        "title": "寓感", 
        "type": "律诗", 
        "yun": null
    }, 
    {
        "author": "裘祖诰", 
        "era": "近现代", 
        "subtype": null, 
        "text": [
            "故乡鲈味久怀思，知己遗来蟹几只。", 
            "温饱欲忘空有志，尖圆得换愧无诗。", 
            "总知敦甫姜宜辣，争奈渊明菊就迟。", 
            "觅食江湖今老矣，哪容衰梦到蟛蜞。"
        ], 
        "title": "谢张云心刺史赠蟹", 
        "type": "古风", 
        "yun": null
    }, 
    {
        "author": "裘祖诰", 
        "era": "近现代", 
        "subtype": null, 
        "text": [
            "人爱醒兮我爱醉，长安一醉谈何易。", 
            "天子有时不能呼，俗吏何须较同异。", 
            "一落仙云万丈尘，须眉竹笠无真气。", 
            "侧闻南昌魏使君，玉堂金马恣游戏。", 
            "汉廷未究汲黯清，飘飘白鹤来天际。", 
            "牛刀小试亦弦歌，馀事文章兼篆隶。", 
            "萱堂岁月正绵延，捧檄原有陈情例。", 
            "帝曰俞哉以孝先，鞅掌匆匆理归骑。", 
            "攀軏未识孝子心，伦常出处皆储器。", 
            "羡君勇退我归迟，曷胜寸心春晖意。"
        ], 
        "title": "贺掖（县）前令南昌魏起鹏使君乞养还山吟四叠选二 其一", 
        "type": "古风", 
        "yun": null
    }, 
    {
        "author": "裘祖诰", 
        "era": "近现代", 
        "subtype": null, 
        "text": [
            "君非真醉我真醉，君归非易我来易。", 
            "书生谬博戎马功，陆路乘舟何以异。", 
            "万卷未识古人心，一官竟短英雄气。", 
            "南滇守遍守东莱，蹉跎堂上斑衣戏。", 
            "绝裾安知望散贤，击壤空慕唐虞际。", 
            "闻君口碑心彷徨，万家永托帡幪隶。", 
            "文章事业两苍茫，循良未许凡庸例。", 
            "仙迹可留不可留，云中白鹤天边骑。", 
            "遗编珍重碧纱新，一纸流传千载器。", 
            "我今临风热瓣香，悠悠白云无尽意。"
        ], 
        "title": "贺掖（县）前令南昌魏起鹏使君乞养还山吟四叠选二 其二", 
        "type": "古风", 
        "yun": null
    }, 
    {
        "author": "裘庆元", 
        "era": "近现代", 
        "subtype": "七言绝句", 
        "text": [
            "徒柳针茅技轶轮，羡君妙手总回春。", 
            "得邀贤主垂青眼，世上应无疾苦人。"
        ], 
        "title": "题张相臣先生像 其一", 
        "type": "绝句", 
        "yun": "真"
    }, 
    {
        "author": "裘庆元", 
        "era": "近现代", 
        "subtype": "七言绝句", 
        "text": [
            "一方真可按千金，抱朴还存济世心。", 
            "我在南方深自愧，输君德泽遍医林。"
        ], 
        "title": "题张相臣先生像 其二", 
        "type": "绝句", 
        "yun": "侵"
    }, 
    {
        "author": "裘庆元", 
        "era": "近现代", 
        "subtype": "七言绝句", 
        "text": [
            "禁方三十得龙宫，术胜巫彭德誉隆。", 
            "如此丰神倍景仰，何时把臂话情衷。"
        ], 
        "title": "题张相臣先生像 其三", 
        "type": "绝句", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "庄生颇耐寒，意度殊落落。", 
            "朱生特温雅，可怪耽寂寞。", 
            "二生皆能诗，过我出所作。", 
            "不为世俗语，往往为惊愕。", 
            "我诗常自疑，瘦涩不堪嚼。", 
            "将为知己累，世议苦见搏。", 
            "有雠缘有党，相厄定何乐。", 
            "避人亦足豪，闭户专一壑。"
        ], 
        "title": "答庄吕尘朱大可 其一", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "朱生咏史诗，意若有所讽。", 
            "子意吾深了，不惮独为众。", 
            "舜文东西夷，中国行一统。", 
            "兴亡何足道，委质意自重。", 
            "贼民乱无极，相斫绝可痛。", 
            "徒为枭雄资，图霸力徐纵。", 
            "惜哉无斧柯，虽老犹堪用。", 
            "君岂真楚狂，长歌亦叹凤。"
        ], 
        "title": "答庄吕尘朱大可 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "吴越品茶重龙井，双熏香片来燕京。", 
            "祁门乌龙上番舶，雨前普洱饶时名。", 
            "俄都砖茶近不出，建安小种如瑶琼。", 
            "碧螺春者推倾国，铁观音若誇莼羹。", 
            "平生于茶非酷嗜，所闻若此谁能评？", 
            "巢国善病苦少睡，正坐好事兼多情。", 
            "诗清岂必茶所助，圣俞永叔真齐盟。", 
            "老坡论茶忽论史，世贤张禹彼独轻。", 
            "古今人物等升降，我欲效苏严浊清。"
        ], 
        "title": "答周梅泉赋建茶", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "壮年喜习劳，不用颇自惜。", 
            "匆匆过六十，未觉减筋力。", 
            "饥餐倦乃卧，恃此神以适。", 
            "犹能免乘兴，无事滞形迹。", 
            "去冬稍不快，有气阻胸膈。", 
            "左肱且酸楚，夜寐苦反侧。", 
            "岂甘就逸豫，屈指日月积。", 
            "魂梦久未宁，渐使须发白。", 
            "沈思若省悟，何间顺与逆。", 
            "恒情犹在己，造物讵汝释。", 
            "观化自我始，忧乐奚所择。", 
            "置之成坐忘，层霄施羽翼。"
        ], 
        "title": "左臂痛", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "拔可梅泉皆善诗，闻我说诗必称善。", 
            "近日独推伏敔堂，笔力精深语能浅。", 
            "诗境犹难在逼真，落落江君去人远。", 
            "拔可初示缺后卷，未知所终意不满。", 
            "梅泉诣市立得之，异哉江君神所遣。", 
            "叔通复示江笔迹，逸气票姚纷照眼。", 
            "诗中颇自矜其书，忽来此卷手中展。", 
            "斯人冥冥想颠倒，急觅知音苦难缓。", 
            "名心未死深可哀，文字沈埋谁解返？"
        ], 
        "title": "陈叔通属题江韬叔墨迹", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世人久见轻，谁归念逝者？", 
            "当时相重意，得此盖已寡。", 
            "此意殊不忘，耿耿中难舍。", 
            "偶然见翰墨，何意接杯斝。", 
            "恒斋废右肱，左臂犹挥洒。", 
            "豪情晚未尽，中有泪盈把。", 
            "曾侯感知己，风义托弓冶。", 
            "使我书其端，怆怀平生雅。"
        ], 
        "title": "题丁叔衡画（壬戌闰五月）", 
        "type": "古风", 
        "yun": "马"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "少年岂知有死别，悠悠归人竟长绝。", 
            "毕生庸行击人思，不待高文写冰雪。", 
            "事亲何殊膝下儿，三载作妇未展眉。", 
            "九原纵化望夫石，应念人间失耦悲。"
        ], 
        "title": "陈邦怀室胡珏诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "污世安足留，及尸犹一哭。", 
            "盖棺事遂已，相逼意何速。", 
            "宣南旧朋侣，志叶付鬼录。", 
            "惟君命稍达，又际世翻覆。", 
            "苌弘力违天，定鼎继郏鄏。", 
            "丹心岂可灭，摧折遇殊酷。", 
            "病中加愤慨，祈死若饮毒。", 
            "多生證佛果，难脱忠义梏。", 
            "百年身遽尽，千载名安属？", 
            "相期后死责，剥极行当复。"
        ], 
        "title": "沈乙盦挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "皇纲昔解纽，举朝噤无言。", 
            "二王义不从，仓促东南奔。", 
            "十年极穷困，赍志嗟独存。", 
            "胶湾不可居，辽海聊栖屯。", 
            "滔天乱未艾，孰能正乾坤？", 
            "此来傥天意，抱道非难援。", 
            "孤忠生众感，气类自相敦。", 
            "一朝事机发，群盗何足论。", 
            "狂生如夸父，追日愁黄昏。", 
            "愿王慎观变，延伫依天阍。"
        ], 
        "title": "题恭邸移居大连诗后", 
        "type": "古风", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "为雪为云石欲起，皎然群姝从逼视。", 
            "神情凛凛绝精严，颠倒摇魂自披靡。", 
            "负剑辟咡婴跃怀，蹴毬注晴羿发矢。", 
            "寒衾虚幌月窥窗，愁君独居意难止。"
        ], 
        "title": "梅泉属赋意大利石像", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "货畚事怪不可诘，意必景略所自言。", 
            "一餐之惠犹将报，十倍偿直应怀恩。", 
            "治国才与孔明近，澹泊退让谁比伦？", 
            "独恨意度稍狭隘，睚眦小忿何久存。", 
            "图中眉宇绝矫异，于法当贵非长贫。", 
            "被褐扪虱更多事，奚取知己来桓温。"
        ], 
        "title": "陈仁先属题货畚图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "草窗始称韩柳集，韩集点勘颇流传。", 
            "谢山跋语又及柳，项宋得此何寂然。", 
            "东雅济美相竞出，悉祖廖氏如比肩。", 
            "墨光欧体忽照眼，焕若神明当我前。", 
            "乐盦适藏郭氏本，借校傥辨谁愚贤？", 
            "嗟余嗜柳自童稚，六十见此非壮年。", 
            "犹将抱书诵万遍，纤秾简古期华颠。", 
            "潘君好古不自秘，重价奚吝金累千。", 
            "赋诗容我题纸尾，愿与竹垞为执鞭。"
        ], 
        "title": "宋廖氏世綵堂河东集书后", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "少喜摹刻稍废事，介节见之戒勿为。", 
            "所见常疑后者胜，皖浙虽盛难诡隋。", 
            "近年古鉥益竞出，始知秦汉犹莫追。", 
            "直学古人法不尽，何取派别相瑕疵。", 
            "成邸旧蓄号至博，松月收集犹多奇。", 
            "我虽弃去心终喜，当世苦铁称老师。", 
            "吾印八九出吴手，朴雅视古无愧辞。", 
            "此编新异又最晚，风行一世夫何疑。"
        ], 
        "title": "松月居士集印编书后", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "鸥榭三陈隔江居，石遗士可及善馀。", 
            "士可健游善馀病，石遗时时犹我俱。", 
            "当年武汉不忍道，朋交变幻谁吾徒？", 
            "寒盟于鸥复何责，老我久化为鶢鶋。", 
            "更营此榭傍松石，江神窃笑将揶揄。", 
            "与君席地寻旧梦，自诩双鸟殊未孤。", 
            "伤心黄鹤去不返，但见举世腾群狙。", 
            "南皮残客今有几？宁处沟壑非泥涂。"
        ], 
        "title": "酬石遗题盟鸥榭诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "彦冲贫而文，养母终不娶。", 
            "母殁亦旋卒，故友表其墓。", 
            "其友江韬叔，感逝诗无数。", 
            "乃云最善画，虽见空想慕。", 
            "梅泉爱韬叔，短卷孰相付。", 
            "卷中写人物，隽笔生澹趣。", 
            "閒閒若无意，冉冉胸中吐。", 
            "绝非画工艺，祇有天机露。", 
            "平生轻戴吴，少见论颇误。", 
            "泠泠性真语，已过初不护。", 
            "以此思其人，贤达多妙悟。", 
            "江诗不吾欺，得之幸奇遇。"
        ], 
        "title": "梅泉属题刘彦冲泳之临明吴次翁伟修文会赠言图卷", 
        "type": "古风", 
        "yun": "遇"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "扪胸极坦荡，何时幻嵯峨。", 
            "为山仅二仞，倒影临池波。", 
            "袖中出太华，夜负烦夸娥。", 
            "儿童尽惊倒，势欲苍苍摩。", 
            "鬼凿混沌窍，灵探星宿窝。", 
            "碧云飞未起，作态犹婆娑。", 
            "篆文志其胁，安知非皇娲。", 
            "小窗学跏趺，尽日对吟哦。", 
            "祇愁风雨来，跋扈如天魔。", 
            "挟山以超海，老矣将奈何。"
        ], 
        "title": "盟鸥榭之北作一峰名碧云自", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "神京未邱墟，狐鼠遽窟穴。", 
            "十年玉座移，万事成瓦裂。", 
            "此泉有至性，不改当时热。", 
            "我来岂望敬，照影久呜咽。", 
            "浮云水中过，倏忽几变灭。", 
            "群松如耆旧，乱事从头说。", 
            "莫令污吾听，洗耳就归辙。", 
            "沙河双石桥，郁丽犹积雪。", 
            "停车不能去，怅望念豪杰。", 
            "聊为洛生咏，坐待洪流绝。"
        ], 
        "title": "汤山行宫", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "为妇而无子，犹以孝自名。", 
            "为子而显母，何必己所生。", 
            "高门重礼义，节孝良易成。", 
            "岂知有至难，蓬户同艰贞。", 
            "乱世竞放诞，耻以义制情。", 
            "相率入儇薄，人纪将俱倾。", 
            "勖哉李使君，勿忘世簪缨。"
        ], 
        "title": "开县李节母林夫人诗", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "受爵于公朝，拜恩于私室。", 
            "大义久不明，知己皆私昵。", 
            "将军怀国恩，成败弗所恤。", 
            "依违为袁氏，晚举犹未失。", 
            "惜哉群疑萃，一蹶太仓卒。", 
            "平生欠谋面，忠烈感吾笔。", 
            "使我早识公，救败岂无术。", 
            "犹当歌正气，坐待桑榆日。"
        ], 
        "title": "张忠武挽诗", 
        "type": "古风", 
        "yun": "质"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "竹性劲直又潇洒，难得天机来笔下。", 
            "会心不远妙能追，取势谁如两峰者。", 
            "人言善书必善画，此语似是而非也。", 
            "阴晴风雨满卷中，置我已在苍梧野。"
        ], 
        "title": "为葱奇题罗两峰画竹卷子", 
        "type": "古风", 
        "yun": "马"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "荣县赵御史，告哀丧其兄。", 
            "弟兄过七十，相爱犹孩婴。", 
            "此世真恶世，此事嗟谁能？", 
            "忆昔光绪中，天地多青蝇。", 
            "御史立朝端，轰轰有直声。", 
            "文字绝雄丽，才华极飞腾。", 
            "公卿徒侧目，亲贵谁敢撄？", 
            "府君方力农，所居近县城。", 
            "安知御史贵，惟念手足情。", 
            "食贫久习苦，五十衣不缯。", 
            "亡何世翻覆，山河随倾崩。", 
            "御史能自归，殊非衣锦荣。", 
            "解衣衣吾弟，推食食同生。", 
            "吾弟乃贵人，岂逐恶子行。", 
            "吾弟乃贤人，岂避群盗憎。", 
            "世途从万变，元气留家庭。", 
            "御史怀才雄，无用久见轻。", 
            "一读告哀辞，使我涕泗零。", 
            "丧耻而趋时，知免赖神明。", 
            "守死幸自信，白日非幽冥。"
        ], 
        "title": "荣县赵府君诗", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "君不来兮，又看春尽，清夜无睡。", 
            "玉叶从风，缸花笑客，阁阁蛙鸣水。", 
            "麦黄云过，梅红雨绽，都入杜鹃深意。", 
            "立花前、相思一片，谢郎愁到千里。", 
            "柝声楼阁，三更天净，想得佳人都起。", 
            "玉臂云鬟，青天碧海，圆了姮娥味。", 
            "天南地北，苍龙星没，惨惨镜中田地。", 
            "剑光寒、荒鸡远叫，万山梦里。"
        ], 
        "title": "消息 答辛子望月寄怀", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "月明千里，人坐空山，好风吹送琼瑟。", 
            "煮药香中，看卫玠、天生英物。", 
            "荷气生凉，麦秋含润，浪痕鱼没。", 
            "笑春风鬓影，一点琴心，怎消受、临邛客。", 
            "簪山白发词仙，洗贫家似水，冷透诗骨。", 
            "布谷声声，知唤出、故人相忆。", 
            "碧纱外、榴花胜火，笑比红裙最初色。", 
            "且醉钗边，晋阳笳吹，只胡儿听得。"
        ], 
        "title": "梦横塘 次刘苕溪韵报辛子并寄休庵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "霞色千星，黄梅过，依稀杏花春雨。", 
            "倦枕乍羞，中酒微酣，勾引蝶儿娇舞。", 
            "宛然珠彩攒心髻，茜裙皱、定留仙去。", 
            "脸潮向，香瘢动了，个侬知否。", 
            "杂组分明剪处。", 
            "笼做月华圆，碎黏珊树。", 
            "淡里艳妆，错落玲珑，和合一团心绪。", 
            "汉阳宫外三郎醉，仿新样，大唐新语。", 
            "描绣谱，催它早拈绛缕。"
        ], 
        "title": "花心动 粉红绣球，梅溪韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "金屋阿娇。", 
            "又偷长绛雪，软醉蓝桥。", 
            "明珠千样锦，弄玉一枝箫。", 
            "星星丛露小蛮腰。", 
            "泫然午痕、唇脂未消。", 
            "同心彩，试换取、朵云红照。", 
            "风悄。", 
            "春思渺。", 
            "非是小家，翻作回身抱。", 
            "艳绝端阳，沁将纤指，生就香奁仙草。", 
            "休道镶蓝复镶黄，日华消尽旗妆老。", 
            "云霞衣，耐卿、著到秋晓。"
        ], 
        "title": "换巢鸾凤 五色凤仙，梅溪韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "向聋丞笑，得耳根清净。", 
            "是事关门不须听。", 
            "甚浮云、翳了秋水生时，明明月，又报蟾蜍蚀影。", 
            "伤心崔旰传，觱栗频吹，自惹多愁复多病。", 
            "种种悟空花，法眼依然，本来是、无明无尽。", 
            "但秪负、清娱弄新妆，逗镜里横波，乃公难省。"
        ], 
        "title": "洞仙歌 戏问休庵疾", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "苔礓净暑，药涧流澌，午风一道清芬。", 
            "叶叶干将，参差绿就龙文。", 
            "新芽乍吐努白，又丛丛、芳渚长春。", 
            "玉泓水，合湘兰风露，采供灵均。", 
            "岁岁京华佳节，遍家家儿女，挂艾当门。", 
            "寸蒂朱丝，香囊扣近罗裙。", 
            "芳醽至今味苦，任罗浮、山下移根。", 
            "仙梦远，一茎花、如见故人。"
        ], 
        "title": "声声慢 菖蒲", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天在玉壶中，自唐年、已照旭川春晓。", 
            "杨柳绿于人，青钱外，依旧浓烟梳扫。", 
            "田田弄影，风裳入夏迎苏小。", 
            "叶上明珠花上雨，心上美人香草。", 
            "凉云一片潇湘，念夫君，曾读离骚未了。", 
            "侬也梦西华，蓬莱殿、今问采芳谁到。", 
            "前生路渺。", 
            "一樽官阁云廊悄。", 
            "此时人间乾净地，却笑主人来少。"
        ], 
        "title": "南浦 廖芷才大令招饮镜香亭，用张春水韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "蓬山相望苦。", 
            "乍奇花初胎，镜心眉舞。", 
            "小幅唐妆，惹断肠人咏，鬓云松句。", 
            "燕舌和音，怎诉与、玳梁吹絮。", 
            "一种英姿，秋水双蛾，夐无前古。", 
            "春到樱花徐步。", 
            "著小风裙屐，蝶边红路。", 
            "采药三山，意旧随徐福。", 
            "水仙来处。", 
            "片月烘云，留妙影、非烟非雾。", 
            "更欲移情何地，冰弦暗谱。"
        ], 
        "title": "三姝媚 其一 日本美人小相，用半塘唱和韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "阿莲心最苦。", 
            "爱翩何珊珊，玉儿工舞。", 
            "净色嫣然，著碧纱笼上，冷香诗句。", 
            "盖得萍踪，遮不到、前生飞絮。", 
            "自小团圆，难怪红衣，此花千古。", 
            "风际凌波微步。", 
            "闪一镜凉痕，绣猗鱼路。", 
            "采绿前陂，问舵楼消酒，涉江何处。", 
            "护热鸳鸯，秋思在、洛妃乘雾。", 
            "渺渺扬荷新怨，骚心待谱。"
        ], 
        "title": "三姝媚 其二 新荷", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "层层心绪苦。", 
            "隔烟纱亭亭，倚风慵舞。", 
            "俊极波纹，向翠罗衣上，织成愁句。", 
            "醉血猩红，新染透、粉绵香絮。", 
            "似此花心，鱼缬凰钗，定撩柯古。", 
            "荷外轻移莲步。", 
            "误夜雨声声，一条溪路。", 
            "蝙蝠飞来，也变成仙种，绿天深处。", 
            "秀色传餐，蒸气喷、露华霏雾。", 
            "赠取虞兮名字，铙歌夜谱。"
        ], 
        "title": "三姝媚 其三 美人蕉", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "丹山归梦苦。", 
            "美人兮娟娟，绛河仙舞。", 
            "众绿生时，便守宫先染，定情新句。", 
            "艳蝶泥金，魂断了、午痕芳絮。", 
            "念佛成珠，修到红鸾，小星终古。", 
            "风露朱栏鸳步。", 
            "逗茜色榴裙，翠苔封路。", 
            "爪渍麻姑，怕痒时搔损，淡脂笼处。", 
            "夜月秦楼，帘半卷、云鬟香雾。", 
            "笑倚珊瑚钩坐，琼箫细谱。"
        ], 
        "title": "三姝媚 其四 凤仙", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春心攒万苦。", 
            "又菖蒲花开，彩舟龙舞。", 
            "咫尺前尘，尽华阳奔命，庾兰成句。", 
            "乱叶争风，偏更搅、漫天飞絮。", 
            "未省馀生，江北江南，几回盘古。", 
            "思向云中横步。", 
            "奈正则如今，梦天无路。", 
            "大局文楸，念去年今日，祖龙何处。", 
            "历劫群仙，聊共醉、澡兰香雾。", 
            "破子家山重按，铜琵断谱。"
        ], 
        "title": "三姝媚 其五 端午寄锦江词社", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "新篁摇醉影，端阳过了，凉雨四山秋。", 
            "故人天际去，几日荷花，红到镜香楼。", 
            "林西月子，未黄昏、先上帘钩。", 
            "烟寺暝，夜堂吹角，知白老僧头。", 
            "双流。", 
            "当官驿路，望子燕山，坐一灯人瘦。", 
            "定几时、吴淞觅句，江树归舟。", 
            "邛崃有客清如玉，昨书来、寸寸离愁。", 
            "全按苦，思君一骑眉州。"
        ], 
        "title": "渡江云 得景乔书", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "荷花红向午。", 
            "写青山如龙，掉头西去。", 
            "断角残钟，著老僧三两，戒坛烟树。", 
            "大瀑淙淙，知半夜浑河飞雨。", 
            "是梦全消，长乐花深，六龙何处。", 
            "遗事宣和笺注。", 
            "仗断幅收将，旧家坟土。", 
            "故国归来，任乱山无缝，幼舆难住。", 
            "大错而今，伤聚铁、九州还铸。", 
            "寄与南朝家令，星娥认取。"
        ], 
        "title": "三姝媚 偶以小绢写树石，有似蓟门山者，聊短述", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "云腴养碧，月液含秋，谁分老来乡味好。", 
            "美人新摘，春到千山万山早。", 
            "牛峰道。", 
            "苍苔冷处，红雨香中，才近露华先醉了。", 
            "少个樵青，莫笑烟波钓徒少。", 
            "旧游渺。", 
            "湖上记开寺门，井畔遍生瑶草。", 
            "曾煮松声涧声，翠楼钟晓。", 
            "梦痕杳。", 
            "烟蕊饷客自佳，风篁甚时重到。", 
            "且当龙泓片叶，寸心倾倒。"
        ], 
        "title": "泛清波摘遍 荣之北山产绿茶，香色一如龙井，借小山韵张之", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "净展流犁天正午。", 
            "倦摊书、翠阴笼树。", 
            "娟娟帝子，情根泪点，倩红斑留住。", 
            "纤就笛材匀，春葱乱，文涟千缕。", 
            "凉云半枕，清风半帘，诗来在、梦中路。", 
            "晚醉醒，茶味苦。", 
            "最承恩、汗香闻处。", 
            "纹帱未掩，蝉纱乍脱，衬冰肌如许。", 
            "玉腕嫩纹生，荷花样、脸潮含露。", 
            "秋心到此，青奴漫领，潇湘夜雨。"
        ], 
        "title": "湘江静 竹簟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一番雨、滴心儿醉。", 
            "番番雨、便滴心儿碎。", 
            "雨滴声声，都装在、心儿里。", 
            "心上雨，干甚些儿事。", 
            "今宵雨，声又起。", 
            "自端阳、已变重阳味。", 
            "重阳尚许花将息，将睡也、者天气怎睡。", 
            "问天老矣，花也知未。", 
            "雨自声声未已。", 
            "流一汪儿水。", 
            "是一汪儿泪。"
        ], 
        "title": "婆罗门令 两月来蜀中化为战场，又日夜雨声不绝，楚人云：后土何时而得乾也。山中无歌哭之所，黯此言愁", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "唤此人间何世，老天知醉醒。", 
            "为往日、二老销亡，山河影、步步新亭。", 
            "思君如今更酷，光天下、夜黑燐自青。", 
            "竟先后、化作长星。", 
            "空山叟、破屋珠泪盈。", 
            "去岁记寻雁程，江楼坐上，当官盼到黄琼。", 
            "按拍三清。", 
            "善才韵，有谁听。", 
            "甘人乍逢魑魅，酒后语，梦中情。", 
            "茅斋少城。", 
            "芙蓉万树外，风露零。"
        ], 
        "title": "绮寮怨 吊杜步云、樊孔周，清真韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "非竹非桃。", 
            "甚眉舒翠玉，泪掩红绡。", 
            "新妆明灼灼，嫩叶影萧萧。", 
            "天台仙子降湘皋。", 
            "泪痕酒痕，春情未消。", 
            "瑶池果，定惹得、凤皇儿笑。", 
            "诗巧。", 
            "图更巧。", 
            "春在武陵，人自弹琴啸。", 
            "万绿丛中，小红心上，和合琼株瑶草。", 
            "知是双仙化身来，夏中开到秋难老。", 
            "潼江边，杜陵翁、作杖尤好。"
        ], 
        "title": "换巢鸾凤 夹竹桃", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "酥了春心，但有物相挨，收尽娇艳。", 
            "碎叶摇风，花粲女儿宫脸。", 
            "无意挂到裙钗，未饮醉妆全乱。", 
            "问甚时、玉骨偷换。", 
            "香软任它厮见。", 
            "似闻仙液苔根荐。", 
            "系金茎、露珠圆茜。", 
            "依稀树痒搔无力，慵送秋波眼。", 
            "休认夜合性情，况翠柳章台千点。", 
            "仅向人迎送，吹作雪，随风散。"
        ], 
        "title": "玲珑四犯 含羞草，清真韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "竟无计。", 
            "作个乡农，荷笠归大理。", 
            "叹彩云春散，爱晴一草，潘安才费。", 
            "耿使星天际。", 
            "渝州四月千花委。", 
            "为杜宇，穿了望眼，铜仙铅泪。", 
            "甚巴云底。", 
            "又扁舟东下，蒲团面壁。", 
            "从今消尽世味。", 
            "生生誓撇残书，补陀山、自挑行李。", 
            "问何年、仍挂衲峨眉，淘滩灌水。", 
            "自失潜庵约，南天何限心悴。"
        ], 
        "title": "还京乐", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "数花衬叶，小风活了红儿靓。", 
            "香定。", 
            "幻弄玉施朱照妆镜。", 
            "新蝉抱树响，雨歇苔生径。", 
            "波静。", 
            "浑印出、湖州万竿影。", 
            "刘兼句里，绿水唐年莹。", 
            "闲自省。", 
            "几朝人、池上认家令。", 
            "半箔清风，老来梦迥。", 
            "烟暝落日，一瓯龙井。"
        ], 
        "title": "侧犯 唐池，清真韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "蜗角军声，鸿毛民命，龟城旧邻犀浦。", 
            "伤心是二三，耆老大劫荒荒，几时快聚。", 
            "问天公、何忍将人折磨，祸水又横江，与鸥为侣。", 
            "半月风影，频吹火云兼怪雨。", 
            "想旧京，初年光绪。", 
            "尚万方无尘，村农多吉语。", 
            "如今者般，送老崦嵫去。", 
            "将此恨谁诉。", 
            "劳天外双玉清词，殷勤鱼素。", 
            "流光且醉凭飞羽。"
        ], 
        "title": "倾杯乐 用耆卿韵寄锦城", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "重叠兵荒，苍茫天问，剩君矮屋如舟。", 
            "青眼高歌，赤眉新史，举家儿女蓬头。", 
            "桂湖招隐，又归路、西风送秋。", 
            "故乡无梦，门外湘漓，一样横流。", 
            "崔杨转转恩雠。", 
            "唐家此例，蜀局谁收。", 
            "刀上生涯，火边尸气，一城鲍照新愁。", 
            "休休居士，幸历劫、休庵未休。", 
            "此身何托，南北争椿，蛋壳神州。"
        ], 
        "title": "庆宫春 知休庵避（一作辟）新都，室庐未毁，既哀且慰", 
        "type": "词", 
        "yun": null
    }, 
    {
        "author": "蒯贞干", 
        "era": "近现代", 
        "subtype": "七言绝句", 
        "text": [
            "簪裾小集亦前缘，画舫清游不羡仙。", 
            "除却醇醪惟翰墨，旁人疑是米家船。"
        ], 
        "title": "丙辰中秋夜画舫即事二首 其一", 
        "type": "绝句", 
        "yun": "先"
    }, 
    {
        "author": "蒯贞干", 
        "era": "近现代", 
        "subtype": "七言绝句", 
        "text": [
            "四厢花影怒于潮，说剑吹箫读楚骚。", 
            "水底蛟龙潜出听，船头笑指月轮高。"
        ], 
        "title": "丙辰中秋夜画舫即事二首 其二", 
        "type": "绝句", 
        "yun": "豪"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "晚塘新月。", 
            "玉箫声里晶奁彻。", 
            "鸥鹭于人知款切。", 
            "却笑人人，长是长亭别。", 
            "长亭去日花如雪。", 
            "惆怅容易芳菲歇。", 
            "垂杨翠缕禁攀折。", 
            "缕织成愁，欲结浑无说。"
        ], 
        "title": "醉落魄 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "月圆还缺。", 
            "云涯怅望音书绝。", 
            "愁边荏苒芳菲节。", 
            "千里相思，一寸灵犀结。", 
            "兔走鸟飞无暂歇。", 
            "华年弦柱伤心彻。", 
            "素娥忍见多情别。", 
            "碧海青天，心事和谁说。"
        ], 
        "title": "醉落魄 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "天寒袖薄。", 
            "一春中酒情怀恶。", 
            "辛苦梦痕何处著。", 
            "切莫惊回，更于啼莺约。", 
            "钿金衾铁都成错。", 
            "怜花心事怜花落。", 
            "落花犹得浮君酌。", 
            "看取花浮，拌醉君休却。"
        ], 
        "title": "醉落魄 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "从今更莫。", 
            "从今莫怨东风恶。", 
            "东风尽意催花著。", 
            "不分春人，几误花前约。", 
            "芳期一向成今昨。", 
            "酬春祇办觥筹错。", 
            "倚阑极目春云薄。", 
            "极目云涯，多少春闲却。"
        ], 
        "title": "醉落魄 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "夕阳难系，春光老去。", 
            "绿阴中、芳阁愁无绪。", 
            "紫蝶黄蜂，也解惜、脂香铅素。", 
            "更何论、茜窗儿女。", 
            "文无开遍，荼䕷满院，忍重寻、玉骢嘶处。", 
            "录曲阑干，恁禁得、疏烟丝雨。", 
            "付鹍弦、替人深诉。"
        ], 
        "title": "解佩令", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "绣幕低垂院静，金炉悄拨香残。", 
            "流莺劝我惜春闲。", 
            "可奈扶头意懒。", 
            "柳色能将远恨，梨云惯作轻寒。", 
            "游丝欲罥落花难。", 
            "燕子归来太晚。"
        ], 
        "title": "西江月 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玳瑁梁间燕乳，沈香槛外莺稀。", 
            "新桐初引拂墙枝。", 
            "杨柳三眠似醉。", 
            "池水暗浮花涨，屏山静掩春归。", 
            "绿阴如梦忆人时。", 
            "消损春魂剩几。"
        ], 
        "title": "西江月 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "眉青隐岫，额雪窥帘，犹记那时风韵好。", 
            "解人春意，绰约枝头放花早。", 
            "宁知道。", 
            "银笺恨字，玉笛离声，一霎雨情云梦了。", 
            "侧帽轻衫，杜牧而今俊游少。", 
            "去尘渺。", 
            "千里沧波接天，一抹冷烟黏草。", 
            "过尽征帆都非，倚楼昏晓。", 
            "伫鸿杳。", 
            "辛苦问讯断云，玉珰甚时能到。", 
            "几许闲愁都付，醉和衣倒。"
        ], 
        "title": "泛清波摘遍", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "卷起珍珠钩起恨，新月素光流。", 
            "不尽遥天不尽秋。", 
            "更不尽离愁。", 
            "金钗钿合虚前约，魂梦误欢游。", 
            "重系斑骓翠陌头。", 
            "不似旧扬州。"
        ], 
        "title": "武陵春 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "浅醉人扶花绰约，蜂蝶恋芳丛。", 
            "花信频番春更浓。", 
            "瑶斝汎东风。", 
            "𢬵它醉懒如云态，云不驻春空。", 
            "花下何时一醉同。", 
            "春在小庭中。"
        ], 
        "title": "武陵春 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "别后愁长心字短，宝鸭蕙烟销。", 
            "画阁愔愔人去遥。", 
            "魂梦逐轻桡。", 
            "瑶珰不付新来雁，目断碧云遥。", 
            "莫更寻春弟几桥。", 
            "双袖泪红绡。"
        ], 
        "title": "武陵春 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "倦把番风数。", 
            "万缕已、忍新愁绪。", 
            "赚得莺声吐。", 
            "更离梦忽断，芳景难住。", 
            "荏苒去。", 
            "愁凭屏山成独语。", 
            "亸袖余寒春念否。", 
            "画帘残照，燕子凄凉侣。", 
            "梦余尚道得，旧分携处。", 
            "绿暗长亭怨花絮。"
        ], 
        "title": "归田乐", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "映额窥帘，海棠依约红腮。", 
            "春阴画罨楼台。", 
            "雾笼香，风泥醉，软绣屏开。", 
            "仙人萼绿，妒玉容、著意修梅。", 
            "絮果难论，苕华如梦，三生月地云阶，蕊珠宫，青鸟使，无限情怀。", 
            "天花伫久，东风里、万一飞来。"
        ], 
        "title": "于飞乐", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "月到团圞十五，花如佳丽三千。", 
            "得似阿侬娇俊否，看取将歌未舞前。", 
            "妆梅妒脸莲。", 
            "有约云涯青鸟，相思被底红绵。", 
            "占断韶光能几日，懊恨无端锦瑟弦。", 
            "春光泄绮年。"
        ], 
        "title": "破阵子", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "锦瑟长闲玉柱，绣帘懒上琼钩。", 
            "乍寒轻暖春正好，年时记省欢游。", 
            "柳叶才胜约指，花枝解恋搔头。", 
            "是处韶华如梦，者回芳约都休。", 
            "系情可奈游丝软，倚阑多少闲愁。", 
            "得似画图依旧，云山尽意当楼。"
        ], 
        "title": "河满子 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蹙黛谁知深意，横波自惜荣光。", 
            "背人私系双绣带，花时懒去寻香。", 
            "锁梦遥怜巫峡，流愁欲付潇湘。", 
            "绵邈一春望眼，萦回九曲柔肠。", 
            "碧云容易斜阳暮，遥山也倦眉妆。", 
            "那更残红簌簌，桃花苦忆连昌。"
        ], 
        "title": "河满子 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "试探芳信，便梦仙源。", 
            "茜霞影、齐飞孤骛，翠茵路、净拭纤尘。", 
            "东风里、皱水浮花，新绿当门。", 
            "此际浪漫开尊。", 
            "跌宕心魂。", 
            "酹红紫、直须千万，殢莺燕、莫负朝昏。", 
            "醉眠也，惨绿春衫，宜称苔痕。"
        ], 
        "title": "两同心", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "春波绿，照惊鸿。", 
            "贮愁浓。", 
            "杨柳不知人瘦损，系东风。", 
            "开遍小白长红。", 
            "情如水、泄泄溶溶。", 
            "孤负芳时人去也，梦魂中。"
        ], 
        "title": "愁倚阑令 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "长干道，啭春莺。", 
            "景清明。", 
            "一霎啼鹃风雨里，短长亭。", 
            "丽赋遥忆兰成。", 
            "韶光好、艳锦新绫。", 
            "鹃唤春归莺劝住，总关情。"
        ], 
        "title": "愁倚阑令 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "如眉月，罨轻寒。", 
            "怯更残。", 
            "数点流萤秋影瘦，落屏山。", 
            "依旧昨夜阑干。", 
            "杨丝弱、不系金鞍。", 
            "小叠蛮笺书恨字，付谁看。"
        ], 
        "title": "愁倚阑令 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "帘押轻寒，庭柯暝霭，倦余幽恨千重。", 
            "碧桃深处，多事是相逢。", 
            "苦忆情芳婉娩，帕罗题字画楼东。", 
            "蓦回首，神光一瞥，影倩失惊鸿。", 
            "兰成憔悴损，恨随芳草，泪咽丝桐。", 
            "更帘卷黄花，省识西风。", 
            "送尽来鸿去雁，天涯路、云水屏中。", 
            "销魂处，回阑一角，残照驻斜红。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "皱碧奁池。", 
            "丝雨晴时。", 
            "听藏花、坐柳娇莺语，似殷勤说道，踏青天气，妍暖香泥。", 
            "祇是归来惆怅，者烟景、耐寻思。", 
            "伫黄昏、院宇霏香雪，几凝颦不语，空教添了，懊恼心期。"
        ], 
        "title": "好女儿 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "解佩殷勤。", 
            "芳约酬春。", 
            "记前番、笑并璚窗影，恰花阴深静，麝熏妍暖，著个人人。", 
            "不道经年憔悴，坐虚阁、恨常新。", 
            "倦黄莺、掠过墙东路，也空劳问讯，题红深巷，罨翠良辰。"
        ], 
        "title": "好女儿 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "芳树长亭啼宇怨，南浦送行客。", 
            "江郎丽赋，绿波春草，离恨恁消得。", 
            "泪珠恨起罗襟滴。", 
            "清砚待和墨。", 
            "祇不尽别怀，未成缄札，遥山黯眉色。"
        ], 
        "title": "思远人", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "翠萝筛影覆莓墙。", 
            "又送斜阳。", 
            "绿窗倦绣纤眉敛，蕙炉烬、百和余香。", 
            "天末锦书无据，眼中铅泪潜行。", 
            "冰弦玉指拨伊凉。", 
            "不尽衷肠。", 
            "绿阴红雨寻常事，祇花间、芳约难忘。", 
            "误我情深款款，付它春去堂堂。"
        ], 
        "title": "风入松 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦中疑是梦中逢。", 
            "直恁春秾。", 
            "觉来苦忆长亭道，近柳阴、别话忽忽。", 
            "杜宇啼时有泪，斑骓嘶过无踪。", 
            "缃桃犹作旧时红。", 
            "锦字难通。", 
            "香罗什袭惊鸿影，寓芳心、深意重重。", 
            "得似影形赠答，天涯珍重应同。"
        ], 
        "title": "风入松 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "巷陌夕阳如画，故故骄骢缓。", 
            "叶底繁英正满。", 
            "蝶解趁、轻寒暖。", 
            "柳线游丝长更短。", 
            "春深处、谢娘池馆。", 
            "屈指番风花未晚。", 
            "付壶觞笙管。"
        ], 
        "title": "凤孤飞", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玑锦回文织就。消遣日长时候。", 
            "梁间燕子天教偶。付与浓春如酒。", 
            "春衫隔岁新成旧。自分手。", 
            "光阴难道非长久。怪底归期空有。"
        ], 
        "title": "秋蕊香 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一碧长干芳草。印遍凤鞋纤小。", 
            "逢花见柳都成恼。今岁春归偏早。", 
            "衷情诉与春鸿道。怕书少。", 
            "有书争似无书好。盼得书来春老。"
        ], 
        "title": "秋蕊香 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "侧寒薄暖，春风都在，垂柳垂杨。", 
            "生憎凤子凭渠占，断花蕊嫣香。", 
            "前尘昨梦，珠帘绣幕，曲院深房。", 
            "蓬山万里，如云别绪，似水回肠。"
        ], 
        "title": "喜团圆", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "两点眉山春浅浅。", 
            "倚菱花妆晚。", 
            "含情手卷珍珠，伫月来云敛。", 
            "但愿长相见。", 
            "恁离多谁愿。", 
            "画楼外、过尽征鸿，和梦魂飞远。"
        ], 
        "title": "忆闷令", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳绵黏幌，苔茵平砌，览景情移。", 
            "番风过也，云涯怅望，金勒不成归。", 
            "重楼春恨，孤负蝶约莺期。", 
            "蛮笺倦写，清琴罢抚，谁见忆人时。"
        ], 
        "title": "庆春时 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蘋香水国，花腴霜信，景候初寒。", 
            "珠帘十里，红楼一角，烟月忆长干。", 
            "当筵歌舞，罗袖莫惜弓弯。", 
            "蓉清菊瘦，秋容罨画，须作好春看。"
        ], 
        "title": "庆春时 其二", 
        "type": "词", 
        "yun": null
    }, 
    {
        "author": "蒯文伟", 
        "era": "近现代", 
        "subtype": "七言律诗", 
        "text": [
            "斗茗敲棋逸趣新，水纹冰簟净无尘。", 
            "栽成花木阴原好，诵到诗书味最真。", 
            "高雅尽容来结社，唱酬差喜有同人。", 
            "孤怀自笑耽清寂，许我园林寄此身。"
        ], 
        "title": "开鉴草堂消夏二首 其一", 
        "type": "律诗", 
        "yun": "真"
    }, 
    {
        "author": "蒯文伟", 
        "era": "近现代", 
        "subtype": "七言律诗", 
        "text": [
            "消夏频临旧草堂，喜他有竹有池塘。", 
            "参差山石分高下，屈曲栏杆互短长。", 
            "文木几堪安古砚，水晶帘好护藤床。", 
            "牙签玉轴纵横处，宝鸭时焚一缕香。"
        ], 
        "title": "开鉴草堂消夏二首 其二", 
        "type": "律诗", 
        "yun": "阳"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "雕梁燕语怨东风。", 
            "小径坠残红。", 
            "万点飞花，半帘香雨，飘去无踪。", 
            "牵愁杨叶浑难定，春恨竟谁同。", 
            "黄莺啼断，海棠如梦，回首成空。"
        ], 
        "title": "秋波媚 乙丑春日", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "梅雨暗穿帘幕。", 
            "柳沼菱塘萧索。", 
            "篱边红豆已相思，莫负花时约。", 
            "锦字望佳期，怨煞南风恶。", 
            "天津朝暮起秋声，翠袖应愁薄。"
        ], 
        "title": "误佳期 清嫂夫人归宁天津", 
        "type": "词", 
        "yun": "药"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "不尽燕山万里。", 
            "惨淡边秋无际。", 
            "何处吊残军，一片荒城废水。", 
            "此是当年幽蓟。", 
            "白草萧萧故垒。", 
            "古戍几人还，牧马黄埃空起。"
        ], 
        "title": "荆州亭  秋日登土城", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "琴断犹馀韵绕梁，摧花折柳惜春芳。", 
            "不曾识面似琴伤。", 
            "火树星桥看系马，锦屏歌扇忆循廊。", 
            "几番回首恨难忘。"
        ], 
        "title": "浣溪沙  和李生《琴思图》", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "飞尽落花池上雨，斜阳剪破新晴。", 
            "碧波摇影不成明。", 
            "倚栏多少恨，伤略系离情。", 
            "千转绕花无一语，与阶仿佛寒生。", 
            "溪烟淡淡柳青青。", 
            "六畦春不管，流怨满芜城。"
        ], 
        "title": "临江仙", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "片月横窗明似水，薛荔风还起。", 
            "湘浦叶除飞，南国相思，清怨凭谁寄。", 
            "今宵玉露寒如此，破碎山河里。", 
            "秋来不见一封书，风雨鸡鸣，珍重怀君子。"
        ], 
        "title": "醉花阴  秋夜怀浙中刘腴深遗民", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "上林依旧莺声早。", 
            "离离浅碧池塘草。", 
            "桃叶奈愁何，春风吹又多。", 
            "暗渡芳菲节，零落燕支雪。", 
            "流水送春行，杨花无限情。"
        ], 
        "title": "菩萨蛮   惜春", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "一雁惊秋破晚空。", 
            "登临遥望暮云中。", 
            "苑边衰草飘零碧，宫里残花坠地红。", 
            "山远近，水西东。", 
            "铜盘滴泪恨无穷。", 
            "当年入破家山曲，散作长门断续风。"
        ], 
        "title": "鹧鸪天  癸酉九日登高和周士韵", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "落花随水，费尽东风吹不起。", 
            "送罢王孙，又是平芜绿到门。", 
            "踌躇无语，仗剑孤行辽海去。", 
            "变作残秋，冷雁边云满客愁。"
        ], 
        "title": "减字木兰花 送弟出关", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "辞故国，向边关，匹马孤征千万山。", 
            "秦城辽海暮云闲。", 
            "计君东去日，几时还。"
        ], 
        "title": "遐方怨 怀弟未归", 
        "type": "词", 
        "yun": "删"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "谁家玉笛吹芳树，容易春归去。", 
            "漫将新恨语流莺，借问天涯何处。", 
            "繁华过眼，春风吹梦，流水浑难住。", 
            "青山断续芜城路，应是愁无数。", 
            "楼台消尽客怜春，不信当年歌舞。", 
            "乱云千叠，夕阳一片，散作黄昏雨。"
        ], 
        "title": "御街行  送春", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "黄沙连海边关色，夕照横空云路隔。", 
            "莺花一散不成春，草满天涯迷旧陌。", 
            "苍茫愁望秦城北，携恨登临怀故国。", 
            "玉门羌笛锁春风，处处青山行不得。"
        ], 
        "title": "玉楼春 晚眺", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "乱木孤城，可怜一片销魂土。", 
            "江山无主，佳愁风雨。", 
            "烟水池台，风景还如故。", 
            "伤心处，荒村客路，不见斜阳渡。"
        ], 
        "title": "点绛唇  极乐寺", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "浅水横塘，斜阳板屋。", 
            "荒祠破落依山木。", 
            "灵弦风笛总无声，凄凉不唱迎神曲。", 
            "栋宇齐梁，江山巴蜀。", 
            "萧条异代悲陵谷。", 
            "暮烟芳草遍天涯，离离一片无情绿。"
        ], 
        "title": "踏莎行  黑龙潭", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "曲院荷风动晚香，寥花垂影照横塘。", 
            "孤城一片暮苍苍。", 
            "雁下芦洲云路远，鸥眠蒲叶故亭荒。", 
            "登楼容易送斜阳。"
        ], 
        "title": "浣溪沙  湖干集香居小饮", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "十二阑干春已半。", 
            "柳絮杨花，落尽无人管。", 
            "雁宿平沙云路断，琐窗零雨生清怨。", 
            "芳径玉阶吟欲遍。", 
            "绿树成阴，处处韶光乱。", 
            "帘外月华寻不见，清光又照谁家苑。"
        ], 
        "title": "蝶恋花  乙亥暮春夜雨初晴", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "城南旧是芙蓉苑。", 
            "芦折惊秋雁。", 
            "送君归去赠君诗，恰似离亭风笛叶飞时。", 
            "斜阳芳草迟行迹，留得伤心碧。", 
            "故园从此见花残，莫向暮云天外倚栏干。"
        ], 
        "title": "虞美人  送章一山左丞南归", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "边塞秋声，蓬瀛海浅，兴亡有恨无人见。", 
            "已将南浦叶飞时，不堪风笛离亭晚。", 
            "乱木横空，青山壹线。", 
            "孤帆挂雨尊前远。", 
            "津门处处短长亭，柳条攀尽谁人管。"
        ], 
        "title": "踏莎行 前词未尽复寄", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "芙蓉小苑凋芳树。", 
            "曾送春归去。", 
            "树行新雁过潇湘，不见衡门何处。", 
            "屋梁落月，凉风天末，此意浑难住。", 
            "片时枕上江南路。", 
            "残梦何时续。", 
            "凭君莫问汉宫秋，满目销魂，焦土洞庭，木叶苍梧，愁色尽入黄昏雨。"
        ], 
        "title": "御街行  寄刘腴深浙中", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "梵王高阁，对春山一线，秋光斜景。", 
            "三十年来陵谷变，极目苍葭千顷。", 
            "大泽云飞，荒涂龙战，边塞西风迥。", 
            "沧浪回首，夕阳何处孤艇。", 
            "愁见背郭遥村，崩沙断路，无限登临兴。", 
            "旧苑凄凉来牧马，天地都成悲境。", 
            "辽海鸦沉，榆关雁度，落叶樽前冷。", 
            "横云衰草，满城残照烟瞑。"
        ], 
        "title": "念奴娇  乙亥暮秋陶然亭题壁", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "江南北。", 
            "天黄白。", 
            "可堪千里关山隔。", 
            "人同气。", 
            "游同地。", 
            "三三两两，如兄如弟。", 
            "记。", 
            "记。", 
            "记。", 
            "伤今日。", 
            "无消息。", 
            "泪珠滴破青衫碧。", 
            "分离易。", 
            "荣枯异。", 
            "监门长闭，是何身世。", 
            "系。", 
            "系。", 
            "系。"
        ], 
        "title": "钗头凤", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "桃花妍。杏花妍。", 
            "风景不殊人各天。匆匆过一年。", 
            "思绵绵。恨绵绵。", 
            "一夜烦纡数起眠。便梦也难圆。"
        ], 
        "title": "长相思（1908年春）", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "天涯海角音尘断。意绪千条乱。", 
            "瑶华错认是疏麻。人约黄昏恰好月横斜。", 
            "心头万劫还留影。好梦罗浮醒。", 
            "天荒地老不开门。怕倚江城消瘦广平魂。"
        ], 
        "title": "虞美人 和哀蝉《落梅》，次韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "夜来辛苦风和雨。零落繁华如许。", 
            "破碎金瓯谁补。愁肠忘天曙。", 
            "当时折赠芳馨处。有梦也留难住。", 
            "有泪也挥难去。扯与屠沽伍。"
        ], 
        "title": "桃源忆故人 感怀", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "和卢莫起病根深。", 
            "冷眼看人心。", 
            "满径杨花，一场春梦，更万里天阴。", 
            "倏生倏灭倏升沉。", 
            "泡影苦追寻。", 
            "历劫孽缘，几重魔障，长夜对孤灯。"
        ], 
        "title": "少年游 和哀蝉次元韵 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "九重更比九关深。", 
            "虎豹攫人心。", 
            "一龙一蛇，一上一下，负廿载光阴。", 
            "向天搔首夜沉沉。", 
            "羊去更休寻。", 
            "世道迷离君和我，算还是，两明灯。"
        ], 
        "title": "少年游 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "思君情比洞庭深。", 
            "谈笑隔年心。", 
            "当时城郭，几回风景，零落剩花阴。", 
            "拚将身与陆俱沉。", 
            "踪也渺难寻。", 
            "借问阿谁堪作伴，一螺艇，与渔灯。"
        ], 
        "title": "少年游 其三", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "棘地荆天，悠悠愁到何时了。", 
            "容光正老。", 
            "苦说韶华好。", 
            "廿载奔波，水月因缘扰。", 
            "思量巧。", 
            "泪珠多少。", 
            "湿透罗衣表。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "一腹贮千愁。", 
            "长夜悠悠。", 
            "自怜要妙美宜修。", 
            "谣诼忽然来众女，泪洒芳洲。", 
            "诗狱苦埋头。", 
            "时俗昏幽。", 
            "男儿不虏便为侯。", 
            "铸得铁锥长尺五，愿子同仇。"
        ], 
        "title": "浪淘沙 次韵答哀蝉 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "无计可消愁。", 
            "天路悠悠。", 
            "中情皓洁信余修。", 
            "萧艾不锄兰蕙萎，容与江洲。", 
            "举世烂羊头。", 
            "舜死尧幽。", 
            "羞羞铜臭汉公侯。", 
            "怪道薜萝山畔女，少与多仇。"
        ], 
        "title": "浪淘沙 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "靡靡古今愁。", 
            "思念悠悠。", 
            "人亡国瘁负前修。", 
            "难得葬身埋骨处，寻个仙洲。", 
            "明月恰当头。", 
            "风景清幽。", 
            "种瓜待老故时候。", 
            "恩爱觉来都是幻，遑论雠仇。"
        ], 
        "title": "浪淘沙 其三", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "帝子花衰还种。", 
            "寄语东皇珍重。", 
            "风雨夜如何，叶叶枝枝断送。", 
            "沉痛。", 
            "沉痛。", 
            "又了一场春梦。"
        ], 
        "title": "如梦令 感事", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "沧海化桑田。", 
            "沉醉苍天。", 
            "算公丘壑老风烟。", 
            "不必桃源寻往境，便抵神仙。", 
            "国事付儿肩。", 
            "猛着先鞭。", 
            "陆沉倘起看他年。", 
            "铸像若论功首在，也要巍然。"
        ], 
        "title": "浪淘沙 为岳丈阳凤梧先生题小照", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "卅年潦倒。", 
            "值风吹潮卷，天荒地老。", 
            "几曾料、如此艰难，负万种情怀，一生襟抱。", 
            "苦苦辛辛，向故国、山河萦绕。", 
            "到如今收局，凤锁鸾囚，忧愁不了。", 
            "旧事何堪重道。", 
            "似林青月黑，鬼哭天晓。", 
            "醒来时、独自思量，觉爱恋都空，韶华大好。", 
            "剩汝和高谓哀蝉，犹题寄、数联诗草。", 
            "剧悲歌、赏音寥落，解人茫渺。"
        ], 
        "title": "解连环 次韵答钝子寄怀之作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "帝阍暖暖空延伫。狐狸豺狼继续。", 
            "凤鸟鸱鸮为伍。憔悴高丘女。", 
            "众人皆醉侬何补。不管欧涛亚雨。", 
            "博个关门闭户。算是龙为鼠。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "繁华梦，梦到几时醒。", 
            "风景都非人事改，只余皓月射疏棂。", 
            "还似旧时明。"
        ], 
        "title": "望江南 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "君且住，世事已如斯。", 
            "满眼沧桑多少恨，凄凉只有泪痕知。", 
            "珍重写新词。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "穷阴杀节。", 
            "扑面凉沙起。", 
            "云水一重重，对如此、江山信美。", 
            "汉唐明宋，几个旧名词，寻历史。", 
            "今犹是。", 
            "神鼎潜移矣。", 
            "人生至此，悲愤何时已。", 
            "落叶下空林，问身世、飘零胡底。", 
            "流光壮志，渐渐暗消磨，上帝死。", 
            "天还圮。", 
            "且住樊笼里。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "水绿山青，望绵邈、中原何极。", 
            "甚一夜、西风摇落，便成畴昔。", 
            "弦柱华年抛掷半，囹圄甲子消磨十。", 
            "待儿时、云雾为开开，回天日。", 
            "牛同皂，恨难涤。", 
            "马生角，涕沾臆。", 
            "看大江东去，虏氛南逼。", 
            "已分功名成画饼，只今王霸空陈迹。", 
            "尽千秋、黄土与安排，长埋碧。"
        ], 
        "title": "满江红 戊申二五初度 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "岁月迁延，倏过了、中元时节。", 
            "空悔恨、花开花谢，不曾将折。", 
            "帝女新添瑶瑟怨，娲皇惭补中天缺。", 
            "想今生、孽果又重圆，红羊劫。", 
            "骥伏枥，心更烈。", 
            "虎变鼠，喉为咽。", 
            "望帝城何在，匈奴未灭。", 
            "浪迹东西桃梗断，闲愁千万丁香结。", 
            "检从来、历史几兴亡，浑难说。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "独立苍茫，共千里、月明今夕。", 
            "正旧恨、新愁和絮，重重相积。", 
            "鸾鸟托身榛与枳，豺狼倚狈胶和漆。", 
            "枕长戈、夜起问青天，天何极。", 
            "填沧海，精禽石。", 
            "开蜀道，五丁力。", 
            "奈南风不竞，秋虫在壁。", 
            "人事浮云西没易，年华逝水东归亟。", 
            "数亲朋、故旧几何存，千难一。"
        ], 
        "title": "满江红 其三", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "暑往寒来，叹人寿、几何时节。", 
            "剧独自、思量往事，柔肠欲裂。", 
            "锁恨寰中鱼目紧，寄愁天上鳌头折。", 
            "算酸辛、历尽只囚徒，殷殷缺。", 
            "好收束，渡江楫。", 
            "莫梗掉，广长舌。", 
            "任桑田变海，国亡家灭。", 
            "情泪销为三月雨，热潮化作千山雪。", 
            "免他生、再遇转轮王，心香爇。"
        ], 
        "title": "满江红 书感", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "魂成痴。梦成痴。", 
            "寻到金微路不知。闲庭月上时。", 
            "忧无涯。意无涯。", 
            "写寄新词复旧词。秋鸿归去迟。"
        ], 
        "title": "长相思 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "贫相思。病相思。", 
            "日祝君归君未归。相思花满枝。", 
            "柳如丝。鬓如丝。", 
            "摇落秋风秋雨时。忧愁只自知。"
        ], 
        "title": "长相思 其二", 
        "type": "词", 
        "yun": "支"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "湘山湘水思悠悠。", 
            "老病锁高楼。", 
            "一朝暮北风雨，便断送，可怜秋。", 
            "看几辈，曲如钩。", 
            "反封侯。", 
            "蛾眉苦妒，谣诼纷飞，谓我何求。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "人影。人影。", 
            "一个清清冷冷。夜阑难觅知音。", 
            "相与商量古今。今古。", 
            "今古。独自商量正苦。"
        ], 
        "title": "调笑令", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "月何极。", 
            "明明长照红颜色。", 
            "红颜色。", 
            "疑云疑雨，楚王宫北。", 
            "相思相忆头丝白。", 
            "欢娱已往今非昔。", 
            "今非昔。", 
            "温柔乡路，安排抛掷。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "关山千里音尘隔。芳菲消歇。", 
            "一参一商天南北。几时见得。", 
            "空相忆旧时颜色。泪珠凝碧。", 
            "北风也似人情仄。凉薄何极。"
        ], 
        "title": "玉树后庭花", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "双舟向霞浦，孤月落中潭。", 
            "若有鱼龙气，能教烟雾寒。", 
            "美人黄竹曲，槎客白云冠。", 
            "咫尺蓬莱水，真宜赋考槃。"
        ], 
        "title": "利根川泛舟", 
        "type": "古风", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "落日易水上，秋风度樊馆。", 
            "荆卿昔驱车，悲歌去不还。", 
            "督亢何所有，蔓草横长阪。", 
            "空闻击筑声，图秦嗟已晚。"
        ], 
        "title": "咏怀三首选一", 
        "type": "古风", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "碧空白露下寒霄，客倌登楼夜寂寥。", 
            "万里天风吹落月，捲帘直送海门潮。"
        ], 
        "title": "宿金瓜石客倌", 
        "type": "古风", 
        "yun": "萧"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "飞楼高揭彩云端，松影萧萧满石坛。", 
            "鹿女献花庭院静，碧桃花开不知寒。"
        ], 
        "title": "万佛庵", 
        "type": "古风", 
        "yun": "寒"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "山中之蛙，声如草虫。", 
            "喓喓如雨复如烟，远近山溪浅水边。", 
            "莫问公私缘底事，半林斜月五更前。"
        ], 
        "title": "听蛙", 
        "type": "古风", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "孤峤浮沧海，应无雁北飞。", 
            "京华谁不恋，国破汝安归。", 
            "别绪生杯酒，愁心减腰围。", 
            "横琴弹一曲，流恨满金徽。"
        ], 
        "title": "赠外弟子津", 
        "type": "古风", 
        "yun": "微"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "萧萧秋为气，登高送夕曛。", 
            "地形随树转，山势向河分。", 
            "水急舟倚石，峰斜寺入云。", 
            "滩声夹密雨，空起白鸥群。", 
            "昔日浮沧海，今来倚寺楼，微烟横浦溆，芳意满河洲。", 
            "水落空山夕，寒生独树秋。", 
            "辽天何处望，闻雁起边愁。"
        ], 
        "title": "庚子八月碧潭泛舟游海会寺", 
        "type": "古风", 
        "yun": null
    }, 
    {
        "author": "溥儒", 
        "era": "近现代", 
        "subtype": "五言绝句", 
        "text": [
            "万木秋声急，千山霜气哀。", 
            "客心正摇落，况近宋王台。"
        ], 
        "title": "戊戌秋日感兴", 
        "type": "绝句", 
        "yun": "灰"
    }, 
    {
        "author": "溥儒", 
        "era": "近现代", 
        "subtype": "五言绝句", 
        "text": [
            "山叶满荒径，溪云生翠微。", 
            "采樵人已去，终日敞荆扉。"
        ], 
        "title": "题画", 
        "type": "绝句", 
        "yun": "微"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "古戍秋风白草鸣，胡笳吹月落边声。", 
            "桑乾回望天如水，万里寒沙匹马行。"
        ], 
        "title": "渡桑乾河（庚申）", 
        "type": "绝句", 
        "yun": "庚"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "戍楼烟断草萋萋，万里寒冰裂马蹄。", 
            "闻道汉家开战垒，边沙如雪玉关西。"
        ], 
        "title": "塞下曲（乙卯）", 
        "type": "绝句", 
        "yun": "齐"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "明月西飞辽海湾，不闻诸将唱刀环。", 
            "沈阳霜落秋风起，只有边鸿夜度关。"
        ], 
        "title": "东道不通", 
        "type": "绝句", 
        "yun": "删"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "古戍临边暮色低，千家萧瑟夜乌啼。", 
            "登城不见桑乾水，斜日云横太白西。"
        ], 
        "title": "战后孤城登望", 
        "type": "绝句", 
        "yun": "齐"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "帆挂樟桥烟树清，岩边时见片云行。", 
            "竹林涧水潇潇雨，犹似中郎笛里声。"
        ], 
        "title": "柯山七星岩", 
        "type": "绝句", 
        "yun": "庚"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "钱王江水旧池台，明镜飞光倒影开。", 
            "千树桃花万条柳，春风齐过越溪来。"
        ], 
        "title": "西湖春日", 
        "type": "绝句", 
        "yun": "灰"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "远天烟水近黄昏，初月微明带雨痕。", 
            "故国乡关何处是？片帆吹渡沈家门。"
        ], 
        "title": "渡沈家门", 
        "type": "绝句", 
        "yun": "元"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "山尽沙平晓色昏，苍波远上界天痕。", 
            "月斜潮落无帆影，云卷星河下海门。"
        ], 
        "title": "海门远望", 
        "type": "绝句", 
        "yun": "元"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "鸡林山色半斜阳，谁识江东古战场？", 
            "惟有寺门千岁树，苦经风雨见兴亡。"
        ], 
        "title": "题庆州佛国寺前古松 佛国寺", 
        "type": "绝句", 
        "yun": "阳"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "踏月松坛迹已陈，白云一别几经春。", 
            "图成慧聚堂前树，似向青山忆故人。"
        ], 
        "title": "画戒台寺慧聚堂前古松", 
        "type": "绝句", 
        "yun": "真"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "歌管楼台迹已陈，藤萝犹似茜裙新。", 
            "绿杨枝上花如雪，飞尽长堤不见人。"
        ], 
        "title": "过林氏园", 
        "type": "绝句", 
        "yun": "真"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "远近新村傍水斜，已无乔木旧时家。", 
            "棠梨落尽残春雨，陇畔犹开巨胜花。"
        ], 
        "title": "野望", 
        "type": "绝句", 
        "yun": "麻"
    }, 
    {
        "author": "溥儒", 
        "era": "近现代", 
        "subtype": "七言绝句", 
        "text": [
            "孤城西望万重山，残照秋风古戍间。", 
            "今日江潭摇落尽，不应犹怨玉门关。"
        ], 
        "title": "秋柳", 
        "type": "绝句", 
        "yun": "删"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "已近清秋节，兵烟处处同。", 
            "山河千里月，天地一悲风。", 
            "兄弟干戈里，边关涕泪中。", 
            "京华不可见，北望意无穷。"
        ], 
        "title": "八月感怀", 
        "type": "律诗", 
        "yun": "东"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "雨过春潮急，柴扉掩浪痕。", 
            "无鱼星在罶，送酒月临门。", 
            "乱水鸣云际，寒梅枕石根。", 
            "几家闻夜织，寥落不成村。"
        ], 
        "title": "江夜", 
        "type": "律诗", 
        "yun": "元"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "把袂一为别，飘零积岁年。", 
            "衣冠散兵火，兄弟隔风烟。", 
            "雁去秋霜外，书来暮雨前。", 
            "离心与归梦，日夜海云边。"
        ], 
        "title": "甲子秋寄伯兄", 
        "type": "律诗", 
        "yun": "先"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "近闻郭有道，高隐竟如何？", 
            "湘水思无极，湘云愁更多。", 
            "吟诗存甲子，晞发对山河。", 
            "我欲从君去，衡门问薜萝。"
        ], 
        "title": "寄郭谷贻", 
        "type": "律诗", 
        "yun": "歌"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "故国青山夕，荒园乱木交。", 
            "芙蓉开旧馆，风雨落空巢。", 
            "荷尽无馀叶，篱斜不系匏。", 
            "变衰无限意，秋气满塘坳。"
        ], 
        "title": "和叔明弟閒居韵", 
        "type": "律诗", 
        "yun": "肴"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "乱后悲行役，空寻孙楚楼。", 
            "萧萧木叶下，浩浩大江流。", 
            "地向荆襄尽，山连吴越秋。", 
            "伊人在天末，瞻望满离忧。"
        ], 
        "title": "登燕子矶", 
        "type": "律诗", 
        "yun": "尤"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "小邑烽烟后，连营万灶强。", 
            "更闻围掖县，不复守安阳。", 
            "故国三江夜，空城十月霜。", 
            "南行远兄弟，无雁向潇湘。"
        ], 
        "title": "小邑", 
        "type": "律诗", 
        "yun": "阳"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "寒雨繁将夕，疏林叶更多。", 
            "舟人落帆席，渔妇怯风波。", 
            "山色远连岸，雁声低渡河。", 
            "无家逢岁晚，归去意如何。"
        ], 
        "title": "寒雨", 
        "type": "律诗", 
        "yun": "歌"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "寒殿接青霄，禅宫夜寂寥。", 
            "星幢经异代，云构起前朝。", 
            "水暗松门合，花深石坞高。", 
            "木兰开且落，春雨更潇潇。"
        ], 
        "title": "戊子三月宿灵谷寺楼闻雨", 
        "type": "律诗", 
        "yun": null
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "皎皎龙池树，盘根鹿苑边。", 
            "一枝斜映水，孤影淡浮烟。", 
            "古寺伽蓝记，残碑宝应年。", 
            "月华明积雪，不见剡溪船。"
        ], 
        "title": "己丑三月访超山唐梅", 
        "type": "律诗", 
        "yun": "先"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "空馆馀乔木，寒塘尚泊船。", 
            "菱花飘细水，杨叶散浮烟。", 
            "蕙帐人何在，衡门月自圆。", 
            "江南未归客，来对旧山川。"
        ], 
        "title": "过陈苍虬侍郎故庄", 
        "type": "律诗", 
        "yun": "先"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "忆昔军书急，要盟在马关。", 
            "才闻失旅顺，已报割台湾。", 
            "使节来何远，王师战不还。", 
            "殊方悲往事，空望旧云山。"
        ], 
        "title": "忆昔", 
        "type": "律诗", 
        "yun": "删"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "荟蔚千岩树，穷年寻斧柯。", 
            "条枚崩赤壤，槎蘖断青萝。", 
            "虽有山中木，其如劳者歌。", 
            "林虞存旧典，尽伐事如何？"
        ], 
        "title": "太平山观伐木者", 
        "type": "律诗", 
        "yun": "歌"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "万里祁连雪，艰危远嫁身。", 
            "平沙无度雁，大漠少行人。", 
            "去国难王楚，投荒不帝秦。", 
            "何年盟践土，报主净边尘。"
        ], 
        "title": "怀一妹漠北", 
        "type": "律诗", 
        "yun": "真"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "避地逢佳节，栖迟强自欢。", 
            "天香飘月桂，露气湿庭兰。", 
            "别绪衔杯起，愁心揽镜看。", 
            "故乡当此夜，湖上不胜寒。"
        ], 
        "title": "己亥中秋", 
        "type": "律诗", 
        "yun": "寒"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "不见三台月，中秋此夕长。", 
            "银河沉桂影，碧落入清光。", 
            "天地新霜鬓，江山旧草堂。", 
            "况霖榕叶雨，别恨满殊方。"
        ], 
        "title": "庚子中秋无月", 
        "type": "律诗", 
        "yun": "阳"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "此处堪栖隐，将谁共入林？", 
            "每行黄叶路，长有白云心。", 
            "烟水成朝暮，江山变古今。", 
            "早知人世改，惟向画中寻。"
        ], 
        "title": "题画四首选一", 
        "type": "律诗", 
        "yun": "侵"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "玉露垂河汉，清光夜寂寥。", 
            "碧天初见月，苍海暗生潮。", 
            "为客南溟近，思家北斗遥。", 
            "湖山明镜里，佳会隔云霄。"
        ], 
        "title": "壬寅中秋", 
        "type": "律诗", 
        "yun": "萧"
    }, 
    {
        "author": "溥儒", 
        "era": "近现代", 
        "subtype": "五言律诗", 
        "text": [
            "林际明斜景，秋光隔水分。", 
            "偶来一片雨，遂起数峰云。", 
            "老树东阳赋，寒山北苑皲。", 
            "无人行此径，麋鹿自为群。"
        ], 
        "title": "题画", 
        "type": "律诗", 
        "yun": "文"
    }, 
    {
        "author": "溥儒", 
        "era": "近现代", 
        "subtype": "七言律诗", 
        "text": [
            "辽廓边山没远鸿，登楼惨澹望长空。", 
            "寒生橘柚千家雨，气变云沙一夜风。", 
            "北斗横斜秋不尽，东溟□渡怨无穷。", 
            "灵均作赋悲君国，岂独乡心入梦中。"
        ], 
        "title": "秋日感怀", 
        "type": "律诗", 
        "yun": "东"
    }, 
    {
        "author": "蒯贞干", 
        "era": "近现代", 
        "subtype": "七言律诗", 
        "text": [
            "独对新亭挥涕泪，且于混世作闲氓。", 
            "栖身僻壤甘耕耨，遁迹糟丘避甲兵。", 
            "原共贤豪相唱和，耻随流俗与纵横。", 
            "青莲老去刘伶逝，谁继当年酒圣名。"
        ], 
        "title": "酒社第一集次亚子韵", 
        "type": "律诗", 
        "yun": "庚"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "已过韶华迥不同，兰池夏气亦匆匆。", 
            "乍看老树经霜碧，尚趁娇花待雨红。", 
            "庭有鹤声防露重，砌无蛩语避尖风。", 
            "主人饶有清泠骨，鼓腹犹馀雪后菘。"
        ], 
        "title": "园中秋兴", 
        "type": "律诗", 
        "yun": "东"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "怕说同堂念远人，临歧倍触旅愁新。", 
            "妖氛逼处几为鬼，瘴疠生还总信神。", 
            "昔悔恃才今戒得，妻甘循分我安贫。", 
            "只缘未了苍生事，约料归期到六旬。"
        ], 
        "title": "瑸侄旋里书寄诸昆季", 
        "type": "律诗", 
        "yun": "真"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "举足危途宦与兵，几时离乱几澄清。", 
            "命拚孤注回头险，力劈分流放眼明。", 
            "豪杰乘机惟辨惑，文章求实敢循名。", 
            "苍苍差幸留残喘，窃慕康衢击壤声。"
        ], 
        "title": "述事怀归", 
        "type": "律诗", 
        "yun": "庚"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "离乱升沉历历过，梦乡何日醒春婆。", 
            "慨分薄俸馀廉少，浪得虚名折福多。", 
            "万里生还偏蹭蹬，两宫知遇久蹉跎。", 
            "愁红怨绿撩人甚，转瞬韶华奈老何。"
        ], 
        "title": "仲春书感", 
        "type": "律诗", 
        "yun": "歌"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "滚滚词章本赘瘤，哪堪案牍苦蒙头。", 
            "甲周犹结书生习，寅友争谈海客游。", 
            "总幸骚坛称一子，何干麟阁绘千秋。", 
            "假年倘许援成例，略识环球五大洲。"
        ], 
        "title": "新学", 
        "type": "律诗", 
        "yun": "尤"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "南诏西陲遍览奇，偶闻仙谷倍神怡。", 
            "喜陪阿弟游山兴，得读前贤志壁诗。", 
            "宾主浑忘新竹笠，佛儒顿解旧藩篱。", 
            "恍消垒块经年癖，风景悠然触远思。"
        ], 
        "title": "游菜州道士谷柬幕中诸君子", 
        "type": "律诗", 
        "yun": "支"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "守遍边疆海尽头，秋风瑟瑟又登楼。", 
            "且留北气还燕赵，聊识西文辨亚欧。", 
            "苍狗浮名三十载，红羊浩劫几千秋。", 
            "清廉赢得虚声在，雪爪鸿泥到处留。"
        ], 
        "title": "秋日", 
        "type": "律诗", 
        "yun": "尤"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "回首春宵刻值金，年来尤惜老光阴。", 
            "书多生字惭文陋，诗少狂歌较气沉。", 
            "已累风骚才子病，未窥韬晦古人心。", 
            "何时放下屠刀去，衣钵归装当郁林。"
        ], 
        "title": "再柬和弟书以见意", 
        "type": "律诗", 
        "yun": "侵"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "漫道衙斋陋不堪，闲寻轶事助清谈。", 
            "秋编篱豆招吟蟋，春取园桑饲织蚕。", 
            "过眼云烟抛蓟北，回头风月话江南。", 
            "公馀偶触骚怀抱，细批诗笺趁酒酣。"
        ], 
        "title": "漫道八首并序 其一 居陋", 
        "type": "律诗", 
        "yun": "覃"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "漫道年华近甲周，夕阳原不碍风流。", 
            "妻披东汉谈梁孟，子学西文讲美欧。", 
            "谪宦敢尤应磨蠍，浮名直拟淡盟鸥。", 
            "灵堂心迹清闺福，儿女英雄愿算酬。"
        ], 
        "title": "漫道八首并序 其二 嘲老", 
        "type": "律诗", 
        "yun": "尤"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "漫道衾知影亦知，心头先去妄相思。", 
            "贾生未免忧时迫，李广何须叹数奇。", 
            "敢有鱼龙千遍想，了无蟋蟀半閒时。", 
            "懵腾已脱红羊劫，馀火犹延续命丝。"
        ], 
        "title": "漫道八首并序 其三 范思", 
        "type": "律诗", 
        "yun": "支"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "漫道弹冠乐有馀，蒙头案牍更何如。", 
            "庸臣声色宜箴鉴，儒者功名小簿书。", 
            "刀锯最防生杀误，衣冠常恐礼文疏。", 
            "劳人草草殊何补，恍悟藏珍玉韫诸。"
        ], 
        "title": "漫道八首并序 其四 耐劳", 
        "type": "律诗", 
        "yun": "鱼"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "漫道陶潜去就轻，东篱花菊本多情。", 
            "原知肉食增庸鄙，尤恐尸居负圣明。", 
            "天粟敢云谋及鹤，风诗盍赋友求莺。", 
            "哪堪回首田家事，梦听康衢击壤声。"
        ], 
        "title": "漫道八首并序 其五 怀隐", 
        "type": "律诗", 
        "yun": "庚"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "枫老桐凋感不禁，天涯消息尚浮沉。", 
            "经年竹笠形惭秽，往事琵琶恨比深。", 
            "诗酒工愁原定例，琴书惯冷况秋阴。", 
            "故园萸菊关心甚，翘首云鸿盼好音。"
        ], 
        "title": "漫道八首并序 其六 秋深望诸季家书不至", 
        "type": "律诗", 
        "yun": "侵"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "种菊年年不惜劳，例将花事付吟毫。", 
            "欲添佳句翻新案，务去陈言涤旧糟。", 
            "一派秋怀同绚烂，两家清兴自萧骚。", 
            "东篱最好无丰欠，争奈霜华惹鬓毛。"
        ], 
        "title": "漫道八首并序 其七 对菊例吟", 
        "type": "律诗", 
        "yun": "豪"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "红尘回首踏京华，齐海滇池宦梦赊。", 
            "蓬户尚馀閒富贵，芸窗犹是乐生涯。", 
            "养生倘觅安期枣，消渴聊烹普洱茶。", 
            "紫绶青毡皆底事，恍然泡影与昙花。"
        ], 
        "title": "经秋", 
        "type": "律诗", 
        "yun": "麻"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "连年地老惨天荒，家室摧残自尔亡。", 
            "罪孽无边沉宦海，伦常有性误名场。", 
            "心因太热都成赤，鬓为多愁倍易苍。", 
            "女已长辞儿远去，向平分累死生忙。"
        ], 
        "title": "哭女六首选三 其一", 
        "type": "律诗", 
        "yun": "阳"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "侍我驰驱万里游，梯山航海上滩舟。", 
            "天边归嫁梅迟吉，地下寻亲草蔓秋。", 
            "负蜾忍教离襁褓，难蛉深恐坠箕裘。", 
            "高堂代诉忘恩罪，漫道衔哀痛白头。"
        ], 
        "title": "哭女六首选三 其二", 
        "type": "律诗", 
        "yun": "尤"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "讵肯甘心对九泉，两家门户尚单传。", 
            "念亲总怕弦嘈切，葬母能忘鼎后先。", 
            "病重于山鸩是毒，冤沉似海鹊难填。", 
            "笔端莫罄弥留意，聊作长歌当哭篇。"
        ], 
        "title": "哭女六首选三 其三", 
        "type": "律诗", 
        "yun": "先"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "已是黄粱梦醒时，升沉恍悟太离奇。", 
            "卷施总历重重苦，杞柳原难节节为。", 
            "自合深山依鹿豕，谁将大泽起龙螭。", 
            "者番又种东篱菊，还我花天旧主持。"
        ], 
        "title": "谪归述怀四首 其一", 
        "type": "律诗", 
        "yun": "支"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "鹤静琴闲酒一瓢，主人清瘦亦逍遥。", 
            "门栽五柳非关隐，灶剩孤桐已近焦。", 
            "敢道藏珍新韫椟，怕随乞食滥吹箫。", 
            "左迁贬谪司空惯，阅尽荣枯热念消。"
        ], 
        "title": "谪归述怀四首 其二", 
        "type": "律诗", 
        "yun": "萧"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "瘴雨蛮烟劫火身，罪人天许作閒人。", 
            "亦知圭洁难容玷，敢望珠沉待献珍。", 
            "遁世烟霞甘隐逸，中天云日属鸿钧。", 
            "城登仁寿皇风畅，容作康衢击壤民。"
        ], 
        "title": "谪归述怀四首 其三", 
        "type": "律诗", 
        "yun": "真"
    }, 
    {
        "author": "裘祖诰", 
        "era": "近现代", 
        "subtype": "七言律诗", 
        "text": [
            "小草何能傍紫微，三朝凛凛仰天威。", 
            "曾经劫火红羊运，许作闲云白鹤归。", 
            "抚字阳城甘下下，追踪彭泽悔非非。", 
            "谪臣犹有天伦福，棣萼成楼药满围。"
        ], 
        "title": "谪归述怀四首 其四", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "疏林亦解纵秋声，堆阜填胸故未平。", 
            "如此登高元失路，何须感事任孤行。", 
            "兵戈豺虎天休问，羁绁君臣世所轻。", 
            "四十年来老宾客，荒祠犹怆夕阳明。"
        ], 
        "title": "九日天津公园登高复过李公祠", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "二十年来周立之，休题往事只论诗。", 
            "胸中泾渭谁能测，皮里阳秋竟自奇。", 
            "乱后独愁歌舞散，兴阑还与海山期。", 
            "天津桥上重携手，不饮如何作酒悲。"
        ], 
        "title": "赠周立之", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "乱世能全不易哉，羡君槐国梦初回。", 
            "诗馀小绮宁为累，酒半徼狂亦已衰。", 
            "短榻移来书枕藉，虚廊行处石崔巍。", 
            "平生词客饶相识，却为斯人惜霸才。"
        ], 
        "title": "郭啸麓招饮斋中", 
        "type": "律诗", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "江左非无导与安，清谈未可制诸桓。", 
            "不辞浮海成孤往，相念隔年能一欢。", 
            "燕市久留增朔气，密林小坐恋春寒。", 
            "眇然人物君休叹，戮力犹堪犯至难。"
        ], 
        "title": "和病山韵", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "一年影事又天涯，春去空令睡思加。", 
            "衰朽敢期逢绝艳，沉吟终欲表孤花。", 
            "怕寒惊雨频呼婢，衔子移根莫念家。", 
            "暗忆锦官红湿处，昭君端不惯胡沙。"
        ], 
        "title": "和琴初张园海棠诗", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "匏庵诗思浩无涯，强韵连篇力有加。", 
            "妙手天机元吐锦，高枝老树自生花。", 
            "兴亡过眼论朝士，掌故罗胸剩一家。", 
            "他日从君询旧事，欲编猿鹤记虫沙。"
        ], 
        "title": "用郭春榆韵却赠", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "海上无山可似归，登楼诗卷暂相依。", 
            "投閒转觉忧危集，行意谁令去住违。", 
            "俱老人书真是业，孤吟松竹自成围。", 
            "今宵招得春申月，欲为知音论见几。"
        ], 
        "title": "海藏楼夜集", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "终老楼居意不移，辞楼浮海又何为。", 
            "流亡未必人能重，丧乱端令世见遗。", 
            "仗策初心空郁勃，探囊馀智奈衰迟。", 
            "沧波万叠秋风起，惟有盟鸥识所之。"
        ], 
        "title": "秋风", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "厌看华屋喜山邱，萧洒谁能从我游？", 
            "籍草林深堪卧起，过溪石好任淹留。", 
            "已知鱼鸟亲人意，坐领江湖落木秋。", 
            "来日挂帆远入海，眼明应付接天流。"
        ], 
        "title": "梅生邀予及垂禹二子游环龙路公园", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "萧然放棹入秋阴，得意秋林尔许深。", 
            "云水光沉波渐远，浦荷气重暑难侵。", 
            "低飞群燕如閒客，弥望高楼亦暮岑。", 
            "一片夕阳红到岸，莫将尘梦换诗心。"
        ], 
        "title": "息庵招同泛舟佟楼至八里台", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "西山驻跸想当时，处处园林竟付谁？", 
            "万寿玉泉虽仅在，元都紫陌已来迟。", 
            "坐君水榭饶诗趣，对我宫墙奈酒悲。", 
            "怀玉名亭应最称，相看被褐志难移。"
        ], 
        "title": "卓君庸自青榭诗（在玉泉山麓）", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "閒却西山那忍来，登临正动九秋哀。", 
            "忧中有乐难忘酒，老去行吟苦废才。", 
            "兵气入南天不吊，太微移舍世空猜。", 
            "一丘一水饶萧瑟，尽恋斜阳晚未回。"
        ], 
        "title": "九日招客集李氏园登高", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "羁旅心知异守官，暂归犹觉别家难。", 
            "看花隔岁休惊老，投袂临歧敢避寒？", 
            "婚嫁粗完身可去，兵戈间阻事无端。", 
            "小窗短榻才容膝，谁作高楼百尺看？"
        ], 
        "title": "将赴天津", 
        "type": "律诗", 
        "yun": "寒"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "寒碧簃中降苏日，郭君置酒集名流。", 
            "斯人已若鹤孤往，千载何殊貉一丘。", 
            "钩党莫谈元祐政，清吟聊比月泉游。", 
            "苏斋卷里衣冠客，谁信新亭似楚囚。"
        ], 
        "title": "郭侗伯招集寒碧簃为东坡作生日分韵得游字", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "厄穷无悔感知言，不待巫阳更问冤。", 
            "投老啸歌空自遣，馀生心胆向谁论？", 
            "楼居相望添诗卷，花事频年检酒痕。", 
            "却笑津沽久留滞，愧君高卧道弥尊。"
        ], 
        "title": "答周梅泉", 
        "type": "律诗", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "东趍正见江流尽，北顾胶湾玉半环。", 
            "欲向蓬莱寻左股，却临渤澥照衰颜。", 
            "禁方谁信老不死，乐府空歌往复还。", 
            "来日抱书依草莽，埋头试养气如山。"
        ], 
        "title": "四月十一日唐山丸舟中", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "莫话蓉城石与丁，试招彭泽赋《云停》。", 
            "十年闰位憎蝇紫，终古丹心吊汗青。", 
            "怅望虞渊回落日，飘摇便殿劝长星。", 
            "朱门鹦鹉犹关锁，欲乞田横死士灵。"
        ], 
        "title": "五月十三日万公雨招饮张氏别业步原韵并示同座", 
        "type": "律诗", 
        "yun": "青"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "半池秋露起玄云，宜与幽人伴夜分。", 
            "湛碧凝香徐作晕，镕脂转玉静无纹。", 
            "神游物表心谁契，手挹天浆意已醺。", 
            "磨墨磨人更休问，凭将淳酖入深文。"
        ], 
        "title": "磨墨", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "西风欺我又三秋，抑郁犹能隐市楼。", 
            "不饮而狂应胜醉，违人谁伴亦成游。", 
            "亢龙用九曾何悔，旅燕随阳岂自谋。", 
            "见说战场丛菊在，归心一放忽难收。"
        ], 
        "title": "九日", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楼窗未白已闻笳，旧梦惊回失岁华。", 
            "短后荷戈心纵在，南冠挟策计终差。", 
            "相从休比龙云逐，一往空愁马齿加。", 
            "挥洒推敲吾事了，不妨断送冷生涯。"
        ], 
        "title": "闻笳（正月十七日）", 
        "type": "律诗", 
        "yun": "麻"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "秋老瘦千山，山外夕阳红活。", 
            "魂断十年潮尾，况小楼明月。", 
            "水沉犹自袅残香，细语古帘揭。", 
            "惊听玉阶蛩韵，和乱丝从笛。"
        ], 
        "title": "好事近", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "春事瞢腾妨说起，斜阳漏、景光凄丽。", 
            "燕子楼空，鞦韆院静，旧费伤秋心泪。", 
            "走马驮金残画里，江蓠乱、蓼花红醉。", 
            "酒醒西风，月华如练，那更霜禽惊坠。"
        ], 
        "title": "夜行船 二首 郭介子倚此调（笃士）殊婉丽，余因继声。 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "落日楼头风叶闹，寒威重、玉阑慵靠。", 
            "坐尽残更，留闲半被，还见玉垆烟袅。", 
            "侧院金镫羞月皎，歌尊倦、绣纬低笑。", 
            "镜里流光，少年欢乐，秋梦多时难到。"
        ], 
        "title": "夜行船 二首 郭介子倚此调（笃士）殊婉丽，余因继声。 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "败叶鸣廊，荒禽唳野，深沉绿窗欢少。", 
            "雨弄苍烟，山浮黄月，意味青鹃能道。", 
            "香魂缥缈，来梦破、十年凄抱。", 
            "容易春慵酒困，鸳鸯卅六颠倒。", 
            "因思后堂俊俏，鬓云松、臂痕红小。", 
            "辛苦兰馨未款，客程边擢，肯似珠歌翠笑。", 
            "乍相遇、还离莫相恼，倚枕瞢腾，霜空顿晓。"
        ], 
        "title": "天香", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "秋欲晚，高树冷云山半断。", 
            "头白荻蘋江畔，片帆归缓缓。", 
            "惆怅玉关人远，问花低雪面。", 
            "万一月圆相见，看伊量带眼。"
        ], 
        "title": "归国遥 三首 儗花间 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "秋欲晚，小阁单衾眠未惯。", 
            "红瘦麝煤香篆，晓屏山四面。", 
            "露重落桐风乱，髻鬟慵不绾。", 
            "唳雁画桥东畔，别情偷泪弹。"
        ], 
        "title": "归国遥 三首 儗花间 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "秋欲晚，檐叶篱花相向烂。", 
            "罗帐绣帏斜掩，透棂红一线。", 
            "早是欲归归懒，绿芜堂下满。", 
            "说与芷兰微叹，梦长天不管。"
        ], 
        "title": "归国遥 三首 儗花间 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "樊楼上，共客里、流恨十年往。", 
            "斜桥绮陌看花，花落夕阳孤唱。", 
            "昏钟矮院，空涩冷、冰弦倩谁赏？", 
            "念豪情、万里风沙，绾愁霜鬓千丈。", 
            "明知不醉无归，听咽徵吟商，背面惆怅。", 
            "薄倖才名误赢得，漫料理、衫尘肮脏。", 
            "开帘望、家家彩壁，暯枫岸、渔灯笛语响。", 
            "好江天、久少人行，梦魂多恐痴妄。"
        ], 
        "title": "尉迟杯 拉因迪勋招饮乐珍楼，戴月归来，意有所会，因作。", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "水暯寒莎，山抱古城，人远天阔。", 
            "平堤十里楼台，乱峤秋痕圆折。", 
            "笼烟翠野，立尽几度西风，销魂痴想明珰雪。", 
            "苦语记亭皋，近花朝芳节。", 
            "舟发，烂桃鸳戏，瞑柳莺啼，那回初别。", 
            "目断经年，云雨歌尊愁绝。", 
            "口脂香冷，绿鬓渐换新霜，重逢怕共双峰结。", 
            "半面晚妆残，奈当时明月。"
        ], 
        "title": "其一 石州慢", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "古垒浮烟，丝雨弄寒，帘捲风阔。", 
            "波娇鬓袅年华，玉蕊羞同攀折。", 
            "星移物换，看渐瘦损围腰，明朝知是风还雪。", 
            "千浪早流红，奈狂情难节。", 
            "花发，酒船箫鼓，曲院歌镫，暗伤离别。", 
            "牙板停裁，过耳猿砧凄绝。", 
            "密期还怪，未共妙笑鸳衾，新来底事肠千结。", 
            "梦破一江天，又窥人东月。"
        ], 
        "title": "石州慢 其二 怀人有梦，寄慨无方，再和东山。", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "怕商音短气，尊酒动愁，海天沉梦千里。", 
            "野勒苍烟，棹迷远水，念旧有时私倚。", 
            "蠹墨重镌，爨桐新引，芳蘅遥寄。", 
            "尽高木、截竹吹云，谱入伤秋心泪。", 
            "应自风流未坠，奈龙华缥缈，不成回睇。", 
            "写骚郁无端，恨满断香零翠。", 
            "狂飙那管，玉楼昏醉，早觉花深无地。", 
            "莫问讯、十载南荒，但看人间何世。"
        ], 
        "title": "望湘人 李冰若远贻宋词十九首、饮虹曲五种，赋此报谢并简卢冀野", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "郊原极目，晴空涌初旭。", 
            "翠髻岭云，酒旆红墙，撩人新沐。", 
            "雨歇娇禽隔岸滑，似呼唤、布帆归速。", 
            "渐黄昏，瞑色高楼，教怜幽独。", 
            "期未卜，愁暗伏。", 
            "待剪烛，引春醁。", 
            "料为我厌厌，月明私倚，溅泪画阑干曲。", 
            "与说相思雁路远，苦忆酣眠丽景促。", 
            "且凭仗东风，为吹花分绿。"
        ], 
        "title": "帝台春", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "差红怨碧，又因循、闲梦阁寒塘。", 
            "空说秋悲无分，衫鬓点尘霜。", 
            "记否昨宵杯酒，坐天明、苦泪涴凄香。", 
            "正短堤嘶马，瘦桥盘雾，前路共苍茫。", 
            "便到园林绣簇，语东风、帘燕忒难量。", 
            "影落沧波归舸，凭寄早梅芳。", 
            "谁耐废堂愁对，听黄昏、腊鼓唤椒觞。", 
            "料暮云修竹，有人憔悴望还乡。"
        ], 
        "title": "南浦 岁暮有寄，用鲁逸仲体。", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "镜波凝瘦，又放过、一帘愁入。", 
            "渐待渡人喧，倚梅笛紧，冻雀还垂倦睫。", 
            "梦断钗钿惊风雨，做半夜、残妆凄泣。", 
            "空指冷玉笙，心随流水，定谁怜惜。", 
            "犹忆趁时歌笑，偷抛刀尺。", 
            "缓缓领芳归，隔年春好，多恐消魂未得。", 
            "沈韵宿烟，画墙颓影，长负中仙词笔。", 
            "休伫立，废麓斜阳，自照岁华非昔。"
        ], 
        "title": "二郎神", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "岁华晚，念挂席、沧波人远。", 
            "弃捐怕同秋扇，暗悲叹。", 
            "画堂畔，枉几度、鶧哥怪唤。", 
            "鸳衾不成浓暖，捲帘看。", 
            "凄怨。", 
            "石苔蛩语乱。", 
            "■暾悄步，又瘦倚、翠竹教天管。", 
            "湘弦弹泪到幽泉，纵江月肯明，旧时归雁谁见。", 
            "黛眉深浅。", 
            "试一回头，应有离魂寸断。", 
            "梦中颜色空依恋。"
        ], 
        "title": "剑器近 题背面美人竹石图", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "想一生心，千秋业，终古晴空初旭。", 
            "虫禽惊绝响，剩辽天孤鹤，响振林木。", 
            "半死梧桐，不堪徙倚，霜重风骄人独。", 
            "吟怀看销尽，怪频惊春梦，误传邻曲。", 
            "更怀远伤高，怨红啼翠，泪花纷触。", 
            "栖迟穷海角，断肠事、空抱凄香宿。", 
            "肯记省、兰情水盼，玉宇琼楼，锦书催、醉眠还熟。", 
            "且向痴儿说，恁了却、百年歌哭。", 
            "念头白，深灯屋。", 
            "宫调珍付，多恐哀丝危促。", 
            "古芬忍临夜读。"
        ], 
        "title": "大酺 为吴君懋题彊村先生遗墨，时甲戍十二月，先生下世三年矣", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "张綵瞒愁，烧船送鬼，番番作弄春心。", 
            "一夜华灯，顿忘几日沉阴。", 
            "伤情不耐逢人笑，怕逢人、长笑愁侵。", 
            "尽杯尊、掉臂模街，也作狂吟。", 
            "香栏粉市知多少，看红裳绿鬓，佩玉盘金。", 
            "回首棠梨，十分清瘦谁禁。", 
            "当年已自消魂甚，误佳期、何况而今。", 
            "莫重临，澹月疏花，后夜园林。"
        ], 
        "title": "高阳台 潮安除夜和韩子耕", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "层翠浮空，簇红拖水，好春野醉谁约？", 
            "宵梦轻回，重门紧闭，恼人啼鸟不觉。", 
            "断桥风柳，似窥惯、冰帘绣幕。", 
            "商量归去，揉碎蛮笺，转怜虚诺。", 
            "几年倦赋清明，满眼凄香，怨怀无托。", 
            "阴晴难问，登临费泪，可怪人情凉薄。", 
            "笑桃心愿，早分付、闲云野鹤。", 
            "斜阳红滑，还傍妆楼，雨花飘落。"
        ], 
        "title": "庆宫春 乙亥三月", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "画舸清波，垂杨院落，欢盟俊游何许。", 
            "扶娇春力软，笑轻薄轻离轻聚。", 
            "东风无主，任刬地流红，还招天妒。", 
            "都尘土，嫁桃昏杏，燕莺休诉。", 
            "最苦，过翼年光，算借云留月，玉箫迟暮。", 
            "清明羞梦到，又惊见穿帘花雨。", 
            "遥峰眉妩，问脉脉青鬟，斜阳前路。", 
            "消魂误，倚阑何计，不如归去。"
        ], 
        "title": "翠楼吟 乙亥清明前三日写寄黄叶", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "积雨春昏气不舒，劣晴云浪散天衢。", 
            "幽禽啼日还思乳，老树临楼渐著须。", 
            "花市远，酒杯疏，为谁辛苦此城居。", 
            "未须长作还家梦，春草池塘待种鱼。"
        ], 
        "title": "鹧鸪天 二首 乙亥二月积雨初晴，胶柏街楼居作 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "旧梦和灯阁浅塘，山城二月始闻香。", 
            "舟依曲岸初牵缆，风送流花不过墙。", 
            "春未老，景成伤，暗持心愿语玄苍。", 
            "昏沉排日难消遣，何似年时坐夕阳。"
        ], 
        "title": "鹧鸪天 二首 乙亥二月积雨初晴，胶柏街楼居作 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "纸烧山，人种柳，花湿市楼酒。", 
            "细雨纷纷，还是去年候。", 
            "平桥流水何穷，绣鞯行处，谷风起、暗香轻逗。", 
            "漫回首，谁念客鬓星星，长日敛眉秀。", 
            "哭祭无门，凄绝春阴厚。", 
            "年年红泪成缸，草根肥了，试问讯、下泉知否。"
        ], 
        "title": "祝英台近 潮安清明", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "云昏草湿，江国繁英泣。", 
            "燕怨酣春人寂寂。", 
            "梦破十年雨屋，幽愫青光倩谁惜？", 
            "问踪迹，蛮娘笑行色。", 
            "补天手，女娲石。", 
            "算华亭鹤唳今犹昔。", 
            "怕上危楼，更愁春去，帘下闲沉琥珀。"
        ], 
        "title": "淡黄柳", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "江梅掩瘦，园菜放肥，断续燕莺歌舞。", 
            "记得前春，俊赏喜无风雨。", 
            "向峨鬟、马水车龙渡。", 
            "共指点、珠街绣户，还听柳岸痴语。", 
            "历历欢悰误。", 
            "算杜曲看花，谢池吟絮。", 
            "梦阁天香，谁念鬓边人去。", 
            "问兴亡、何况斜阳暮。", 
            "剩赋笔、高寒私写，寄十年离侣。"
        ], 
        "title": "卜算子慢 北郭感春写寄李冰若，与冰若别十年矣", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "甚一片、春声凄异。", 
            "做就春昏，更催眠起。", 
            "静掩梨门，寸肠谁惯，舞杨系。", 
            "战檐风马，帘隙过、千红泪。", 
            "燕子旧归来，曾细说、江山如此。", 
            "何计，任天胸吸吐，万丈鬓尘难洗。", 
            "无题赋了，诗浅约、闲游闲醉。", 
            "梦怕到、少日清狂，况凄绝、年来风味。", 
            "剩残柝孤檠，明媚瓶花痴对。"
        ], 
        "title": "长亭怨慢 乙亥三月初八日，大水冲城，往还阻绝，夜复风雨交作，因篝灯倚此", 
        "type": "词", 
        "yun": null
    }, 
    {
        "author": "僧果玲", 
        "era": "近现代", 
        "subtype": "七言绝句", 
        "text": [
            "一集遗编未细论，袈裟我亦满啼痕。", 
            "可怜山寺枕经客，禅榻双依倩女魂。"
        ], 
        "title": "题曼殊小说集", 
        "type": "绝句", 
        "yun": "元"
    }, 
    {
        "author": "僧果玲", 
        "era": "近现代", 
        "subtype": "七言绝句", 
        "text": [
            "东坡居士客无聊，前后赋成与世超。", 
            "冒月乘轮过赤壁，怕公把我当参寥。"
        ], 
        "title": "夜过黄冈赤壁", 
        "type": "绝句", 
        "yun": "萧"
    }, 
    {
        "author": "僧果玲", 
        "era": "近现代", 
        "subtype": "七言绝句", 
        "text": [
            "袈裟半袒坐层檐，仰看星桥香懒添。", 
            "猛忆那年今夜月，如花人对读楞严。"
        ], 
        "title": "七夕感旧 其一", 
        "type": "绝句", 
        "yun": "盐"
    }, 
    {
        "author": "僧果玲", 
        "era": "近现代", 
        "subtype": "七言绝句", 
        "text": [
            "宝马香车愿已违，生天成佛事还非。", 
            "遥怜此夜空闺月，独拜双星望我归。"
        ], 
        "title": "七夕感旧 其二", 
        "type": "绝句", 
        "yun": "微"
    }, 
    {
        "author": "僧果玲", 
        "era": "近现代", 
        "subtype": "七言律诗", 
        "text": [
            "月榭云廊幸落成，半年辛苦在松扃。", 
            "引来白水分三处，收得青山会一亭。", 
            "料量工人同晓雨，唱酬词客数春星。", 
            "禅身未到菩提岸，两字虚名误果玲。"
        ], 
        "title": "山房落成感纪长句", 
        "type": "律诗", 
        "yun": "青"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "化工著手竟成春，万死一生未了身。", 
            "不分螟蛉争卧榻，徒令鹬蚌饱渔人。", 
            "庭前聚都缘命，枕上闻鹃定损神。", 
            "从古盛名多坎，试凭后果证前因。"
        ], 
        "title": "用东坡狱中遗子由韵寄约真长沙", 
        "type": "古风", 
        "yun": "真"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "天气渐凉风打头，囚中经夏又经秋。", 
            "云飞远岫原无意，蚁溃长堤自可愁。", 
            "忧患那堪闻杜宇，网罗何况到沙鸥。", 
            "楚江惊浪吴江雨，欲归不归何处舟。"
        ], 
        "title": "秋兴，四叠前韵", 
        "type": "古风", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "萧萧木叶下江头，猿啸天高万里秋。", 
            "北方佳人真绝世，南国红豆最牵愁。", 
            "竟教异路伤风马，为惜前盟问海鸥。", 
            "是果是因谁料得，偶然郭李又同舟。"
        ], 
        "title": "秋兴，再叠前韵", 
        "type": "古风", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "岁既晏兮孰华予？窃国者侯窃钩诛。", 
            "东方玩世成饥饿，南郭仰天似槁枯。", 
            "半解一知天下士，千歧百辙釜中鱼。", 
            "当时汾水楼船意，风起云飞尽感吁。"
        ], 
        "title": "燕京杂诗", 
        "type": "古风", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "求田问舍亦徒然，来日无憀去日闲。", 
            "为鬼为蜮将一世，不飞不鸣已三年。", 
            "巴蛇渐长期吞象，蜀帝从今定化鹃。", 
            "容易河阳丝两鬓，妇人醇酒未应怜。"
        ], 
        "title": "燕京杂诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "俭不患贫殊有味，外物难夺理尤至。", 
            "一生阅历得名言，高明妇人世谁比？", 
            "从乱人皆托养亲，诬亲鸣孝岂为仁。", 
            "蒲君只守高堂训，舞綵称觞岁暮春。"
        ], 
        "title": "蒲母谢太君七十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "积诚能动天，此理难悉究。", 
            "疗疾既无策，刲股岂能救？", 
            "事急天亦穷，神识转昏瞀。", 
            "谬云诚可格，愚孝空蒙诟。", 
            "夫人有高才，智出妇女右。", 
            "胡为屡出此，不脱儒者陋。", 
            "智尽诚乃见，至行世罕觏。", 
            "莫疑天无知，食报在其后。"
        ], 
        "title": "书言母丁夫人传后", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "官帖久纷纭，何处寻用笔。", 
            "墨卿与古人，相见太虚室。"
        ], 
        "title": "又为思缄题所藏二帖 其一", 
        "type": "古风", 
        "yun": "质"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "既以断为连，复以斜为正。", 
            "字字巧相衔，得之法当圣。"
        ], 
        "title": "又为思缄题所藏二帖 其二", 
        "type": "古风", 
        "yun": "敬"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "荷香久乃闻，荷叶气弥满。", 
            "初日加清凉，一碧已照眼。", 
            "涩甘得殊味，袭人千步远。", 
            "深红绝可念，风露凝未散。", 
            "曲桥映高柳，纵望凡几转。", 
            "雨余况无尘，渴障解舌本。", 
            "神清忽坐忘，语妙涉奥衍。", 
            "芙蕖莲菡萏，菂薏字尤典。", 
            "生机何玲珑，造物巧莫阐。", 
            "从人恣谛视，孰究顷刻变。", 
            "岂徒比木樨，意会吾无隐。", 
            "诸君熟《尔雅》，释草卷试展。", 
            "却哂樊川文，女妇喻尤浅。"
        ], 
        "title": "六月十七日挟味荃贻书彦强三贝子园观荷", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "主辱臣不忧，或乃以为快。", 
            "盗臣犹称臣，大盗不以械。", 
            "楚歌殊逼人，耳熟亦无怪。", 
            "忍能扼其吭，毒螫过蜂虿。", 
            "远臣来禁近，力抗甚矣惫。", 
            "梦中天压已，无助理当败。"
        ], 
        "title": "三月初十日夜直 其一", 
        "type": "古风", 
        "yun": "卦"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "大王事獯鬻，勾践亦事吴。", 
            "以此慰吾主，能屈诚丈夫。", 
            "一惭之不忍，而终身惭乎？", 
            "勿云情难堪，且复安须臾。"
        ], 
        "title": "三月初十日夜直 其二", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "天命将安归，要观人所与。", 
            "苟能得一士，岂不胜多许。", 
            "狸守虽写形，聊以辟群鼠。", 
            "持危谁同心，相倚譬蛩駏。"
        ], 
        "title": "三月初十日夜直 其三", 
        "type": "古风", 
        "yun": "语"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "仰观郁彼苍，星斗挂宫阙。", 
            "理乱若不闻，碧海行孤月。", 
            "与人家国事，书空徒咄咄。", 
            "同舟而遇风，何敢望吴越。", 
            "即来忍遽去，插手恐难歇。", 
            "倦甚可入梦，暂息在恍惚。"
        ], 
        "title": "三月初十日夜直 其四", 
        "type": "古风", 
        "yun": "月"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "愧室平生交，子顺才数面。", 
            "披君秋窗图，使我怀难遣。", 
            "赓吴初未识，实重子顺荐。", 
            "三年龙州归，此士不及见。", 
            "与君晚相得，往事积馀恨。", 
            "九原既莫追，短景岂无恋。", 
            "畏庐弄翰墨，言外闻悽叹。", 
            "犹能窗下坐，垂尽勤把玩。"
        ], 
        "title": "庄思缄秋窗感旧图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "翁门萃时贤，而我才一见。", 
            "南皮颇贬翁，吾意不谓善。", 
            "是时帝孤危，其傅先被谴。", 
            "大臣党孝钦，卒至天下乱。", 
            "戊戌膺显擢，实出南皮荐。", 
            "终身不事后，百折意难变。", 
            "暮寒哀此老，旧句在诗卷。", 
            "酹酒前三揖，往事成积恨。"
        ], 
        "title": "四月二十七日孙师郑邀集翁文恭生日分韵得荐字", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "四更月方午，寒彩怯举首。", 
            "太空洞凝碧，粲粲著星斗。", 
            "人间在睡乡，独起吾何有。", 
            "稍怜东方白，世事信难久。", 
            "启明尔何疑，光影且相守。"
        ], 
        "title": "九月二十二日残夜", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "缺月馀半规，烂烂犹至昼。", 
            "玉玦俄成钩，翻出太白后。", 
            "残宵袖手人，不与世竞走。", 
            "先登徒取败，无继欲奚就？"
        ], 
        "title": "二十七日残夜", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "养心莫若澹，可为知者道。", 
            "利欲苟薰心，神智必尽耗。", 
            "热中满天下，学者犹浅躁。", 
            "平生吾竹山，行己有殊操。", 
            "密林置小轩，飞尘不能到。", 
            "犹馀文字业，舍此无所好。", 
            "偶然来旧雨，默对即深造。", 
            "祇愁意非坚，出户还媚灶。"
        ], 
        "title": "多竹山属题澹庵图", 
        "type": "古风", 
        "yun": "号"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "柝声极分明，冒寒行且击。", 
            "不疾亦不徐，远去入寥阒。", 
            "何人为注听，冥漠自效力。", 
            "万死趋功名，未若抱关客。"
        ], 
        "title": "十月初四日残夜 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "兰若初鸣钟，三杵辄小止。", 
            "忽催东方白，百馀犹未已。", 
            "来日行自来，尔意岂难俟。", 
            "牛鸣著盎中，宫声颇盈耳。", 
            "繁霜被屋瓦，欠伸我欲起。"
        ], 
        "title": "十月初四日残夜 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "节庵纵谈微近佞，南皮不语常凝听。", 
            "一言中肯决非阿，坐客论人君独胜。", 
            "当时疆吏迹太骄，士夫气节已寥寥。", 
            "羡君八十真好汉，指日中兴更杖朝。"
        ], 
        "title": "王雪澄八十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "命妇岂能忘国忌，袁氏一门知礼意。", 
            "士夫或不避御名，风义人间真扫地。", 
            "画戟森森燕寝香，寻常歌舞远高门。", 
            "银花火树称觞夕，好向君家庆上元。"
        ], 
        "title": "袁母唐夫人八十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "琼道杨霞举，八十父祖存。", 
            "其父百二十，名曰杨叔连。", 
            "祖名曰宋卿，百有九五年。", 
            "奉使李守忠，太平兴国间。", 
            "邀李诣其家，远祖鸡窠仙。", 
            "状貌若小儿，数代在一门。", 
            "事出《洞微志》，殆非无稽言。", 
            "吾披严氏图，其事媲昔贤。", 
            "夫妇必偕老，异禀疑由天。", 
            "子云仁者寿，岂非人事焉。", 
            "养气兼积善，可使生命延。", 
            "久生阅世乱，空思太平民。"
        ], 
        "title": "严氏三耄耋图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "海上有孤月，流光遍人寰。", 
            "世人不知敬，谓月光以寒。", 
            "独有爱月者，中宵起盘桓。", 
            "愿从月入海，万顷轻波澜。", 
            "月光受之日，造化良无端。", 
            "乘时复为日，举世方惊看。", 
            "哀彼无知子，狂迷在其肝。", 
            "孰能回日月，愚智还相安。"
        ], 
        "title": "十月初十日贵州丸舟中夜起", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世固无忠臣，孝子亦难得。", 
            "孝行天所佑，神鬼助破敌。", 
            "天津四战地，无险焉可扼？", 
            "置阵当通衢，雷部隋指击。", 
            "贼来碎于此，骈死若山积。", 
            "元戎整以暇，将士自尽力。", 
            "逆竖贯满盈，天道所必殛。", 
            "号为名教战，论者犹叹惜。", 
            "一朝收京师，何人能草檄？"
        ], 
        "title": "李景林讨冯玉祥战于杨村大破之（李事母孝）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "文正利己而损人，文襄抑人而扬己。", 
            "惟有益阳真可师，肝胆照人古无比。", 
            "士夫排挤习至陋，心地尘汗欠磨洗。", 
            "不求不忮如此难，先行其言竟谁是？"
        ], 
        "title": "士夫二首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世人扼腕誇改革，破壁奋飞孰能测？", 
            "奔驰举国若癫狂，富贵傥来果相逼。", 
            "都将此事让年少，默抚头颅独叹息。", 
            "老翁窃喜郗嘉宾，欲觅杨风安可得？"
        ], 
        "title": "士夫二首 其二", 
        "type": "古风", 
        "yun": "职"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "老胡行卖饼，发声如长吁。", 
            "必有家国恨，变形为贩夫。", 
            "北风扬市尘，冰霰悬髭须。", 
            "劳瘁曾不避，似非求全躯。", 
            "燕赵多奇士，岂皆藏狗屠。", 
            "众中试物色，支离惟迂儒。", 
            "中宵起待旦，日出趋路隅。", 
            "自哀且相念，吾其斯人徒。"
        ], 
        "title": "老胡", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "乙酉津游主罗氏，尺盦几道善谈理。", 
            "移居幕府才数月，唯有晦若共卧起。", 
            "四十年来历千劫，今年度岁乃在此。", 
            "虞渊寒日几追随，徒抱殷忧思有启。", 
            "人日栩楼能召客，一时避乱多名士。", 
            "回首前尘涌万哀，罗严李于并为鬼。", 
            "眼中之人吾老矣，世难滔天何所止。", 
            "酒行举坐各悲歌，陈郭诗翁谁敢拟？"
        ], 
        "title": "人日栩楼宴集分韵得启字", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昔人梦蝶喻其适，双蝶何来伴易箦。", 
            "灵真脱茧欲飞扬，想见离尘生羽翼。", 
            "一念休持八十年，好生积善贯华颠。", 
            "极天兵火无边劫，不爱逍遥是散仙。"
        ], 
        "title": "孙母蝶异", 
        "type": "古风", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "水活鱼先喜，弄影藕叶东西。", 
            "寻仙入梦，饮香疑雨，消醉成诗。", 
            "此心凉欲化，龟巢里。", 
            "万花举国红璃。", 
            "美人兮，湘江浦，亭亭清露怨谁。", 
            "烟筱四围秋，书帘动，时闻娇鸟声脆。", 
            "晚色忽筛金，漏一径苔衣。", 
            "待西风吹老蘋洲，何人谱，渔笛旧年题。", 
            "狂呼酒，明月在天，亲酌少微。"
        ], 
        "title": "采绿吟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "乱松透日，正雨气晴蒸，万钉苔罅。", 
            "土膏孕夜。", 
            "乍含苞似卵，巨根盈把。", 
            "伞顶微尖，雪臂影儿娅奼。", 
            "翠阴下。", 
            "羡别业海西，人种平野。", 
            "风味消九夏。", 
            "共银蒜登盘，玉芝论价。", 
            "鳖裙欲化。", 
            "倩樱唇细品，藕花香榭。", 
            "杂本青红，全付烟熏火炙。", 
            "醉吟社。", 
            "代蘑菇食单慵写。"
        ], 
        "title": "扫地花 鸡枞菌", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "仙山楼阁，枕函边历历，方壶员峤。", 
            "一色水天如翡翠，尔忽双凫飞到。", 
            "世外秋心，湖边篁气，笛里韩湘笑。", 
            "塔铃风定，梵声留住云表。", 
            "醒后槐雨飕飕，乱山吹角，路断蓬莱岛。", 
            "欲问永禅师坐处，红得劫灰成窖。", 
            "委地黄云，飞燐碧血，废井群蛙闹。", 
            "羲皇窗北，约将陶令终老。"
        ], 
        "title": "壶中天 纪梦示芷才", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "词人例梦高唐雨，秋前一庵先破。", 
            "漏尽三间，穷生百巧，不买油衣能躲。", 
            "牵萝计左。", 
            "仗笠样圆撑，镜台双坐。", 
            "宛醉湖壖，手遮荷叶荡烟舸。", 
            "娲皇补也无术，乱来天不管，全付兵火。", 
            "红日烧空，黑风吹海，野哭千家怎过。", 
            "如君尚可。", 
            "秪盼到晴天，又排诗课。", 
            "头上淙淙，一簦谁借我。"
        ], 
        "title": "齐天乐 休庵屋为流弹所破，持伞御雨，辛子有词云：“形影相偎，阴晴偶换，便是沧桑一度。”叹其谐妙之情，戏赋此阕", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "夜鹊飞时，天狼红处，小阁还搴罗幔。", 
            "万古成双，指微云河汉。", 
            "笑声动，似觉盈盈鹤驾来往，脉脉鸳帏恩怨。", 
            "尽诉情天，忍经秋才见。", 
            "自洪荒，便结风流眷。", 
            "今宵会，几度成圆满。", 
            "为问那个星儿，是机头新产。", 
            "叹嫠蟾抱月年年伴。", 
            "银潢路，渐学蓬莱浅。", 
            "只落得瓜果蛛丝，赚罗池香案。"
        ], 
        "title": "拜星月慢 七夕", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "银浦阔。", 
            "黄姑渡河候，此花心切。", 
            "藓砌仙根，竹篱露蔓，凉丛千叶。", 
            "秋色名蓝半盏，海棠阴、微沁红雪。", 
            "梦中别。", 
            "鹊桥心事，欲提羞说。", 
            "日照东南先怯。", 
            "缀金铃，莓墙半缺。", 
            "翠染姜梅，香生兰菊，容华都歇。", 
            "碧玉娟娟，又送过，灵匹匏瓜时节。", 
            "冷蛩咽。", 
            "还等双星抱月。"
        ], 
        "title": "玉京秋 牵牛花，草窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "水气凝珠，仙心浓夜，月明葭渚苍苍。", 
            "把有情纨素，顿换了无情，被谪空房。", 
            "沆瀣绿荷，香透罗衣，叶叶生凉。", 
            "傍篱根清坐，无穷心事，都付寒螀。", 
            "算半年、梦境笳声里，渍方诸泪点，如此红羊。", 
            "嗟未来身世，任天南地北，我住何方。", 
            "前路问铜仙，秪衰兰送客咸阳。", 
            "剩秋娘一笑，黄菊花开，依样成霜。"
        ], 
        "title": "选冠子 白露", 
        "type": "词", 
        "yun": "阳"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "明朝此客知何地，樽边画桡先动。", 
            "醉浅无眠，愁多畏晓，柳下月明相送。", 
            "双星一梦。", 
            "忍带泪牵衣，唤声珍重。", 
            "小小灯花，结将红豆做情种。", 
            "阳关休劝更饮，酒阑思昨夜，鸳被还共。", 
            "隔水鸡声，收风鱼浦，消尽脸潮红涌。", 
            "离亭树拥。", 
            "问甚日归妆，紫骝亲控。", 
            "我亦屯田，画中眉翠耸。"
        ], 
        "title": "齐天乐 今宵酒醒图，和频伽韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋色中天，乍数虬签又平列。", 
            "正小园金粟，霏霏染袂，西风瑶井，萧萧鸣叶。", 
            "回想春分节。", 
            "桃花下，夜深醉月。", 
            "从今后，客枕如年，照影嫦娥定头白。", 
            "何限征人，千山摇梦，腥吹战场血。", 
            "念玟砧香杵，红灯如豆，刀镮马策，青丝成雪。", 
            "千种心头苦，凉蛩外，向谁细说。", 
            "何堪念，往日秋分，汉嘉浮翠艓。"
        ], 
        "title": "一寸金 秋分月夜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一年今夕，说阴晴，万里八荒同色。", 
            "烛外青山笳鼓静，细雨旌旗微湿。", 
            "兔魄衔云，龙头泻酒，剑气孤虹白。", 
            "苍生谁问，汉家夜半前席。", 
            "槛外桂树婆娑，万香如海，渐扫前朝迹。", 
            "星斗以南人几个，一曲琵琶消得。", 
            "故国花潭，遗民酒舫，短梦殊今昔。", 
            "明年明月，笛声犹袅空碧。"
        ], 
        "title": "酹江月 草窗中秋韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "点秋心，疏红细朵，星星照池水。", 
            "鹭鸶乡里。", 
            "记中酒西湖，无限诗思，断桥过雨萍踪寄。", 
            "栏干人倦倚。", 
            "泛钓艇，夕阳天色，渔家如画里。", 
            "年年雁声送西风，怀人念此际。", 
            "凉波空委。", 
            "归梦远，江南路，令人心悴。", 
            "何时更、夜亲蟹火，香穗影、清萤飞又起。", 
            "便唤取，月明相伴，芦花偎素被。"
        ], 
        "title": "花犯 红蓼，碧山韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "约斋守约，借小园消受、秋光淡泊。", 
            "占定浣花溪作号，天予花溪栖托。", 
            "愚谷非愚，老莱未老，请赋闲居乐。", 
            "阿稽阿段，为花先补篱落。", 
            "同是汐社中人，嫦娥耐寡，秋色谁斟酌。", 
            "早晚栟榈刊合集，头白论功书幕。", 
            "小玉司香，牟珠入梦，将砚安岩壑。", 
            "青山浮白，不知门外蜗角。"
        ], 
        "title": "百字令 其一 约斋叟得南城废园，葺之曰约园。用竹垞韵寄贺", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "青城石室，把前生记否，花朝南泊。", 
            "六度流光千种梦，心事微波难托。", 
            "白石箫声，绿珠眉样，羡尔文园乐。", 
            "海棠秋禊，去年红雪开落。", 
            "今幸留命桑田，松风八十，依旧红蠡酌。", 
            "我自无锥能卓地，醉泥借天为幕。", 
            "一局康猧，百年书蠹，生计云归壑。", 
            "一言难尽，山头夜夜吹角。"
        ], 
        "title": "百字令 其二 寄山腴", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "少年为客，计三秋黄浦，海潮边泊。", 
            "家计鹪鹩艰一饱，更苦一枝无托。", 
            "字水渝山，春华秋实，差剩新交乐。", 
            "计程相望，瓮头先办桑落。", 
            "生此乱世衰年，怀人最苦，夜不成孤酌。", 
            "短李迂辛书久断，燕子香巢珠幕。", 
            "素浐无源，青荷作镜，自分邻沟壑。", 
            "西风满眼，剑虹双吐芒角。"
        ], 
        "title": "百字令 其三 寄吴念存祖沅，兼答鄢公，复祥祜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一庵秋雨，叹此翁头白，鸾飘凤泊。", 
            "从古诗人多寓蜀，第一花潭依托。", 
            "眢井鸣蛙，蛮山骑象，损尽崔骃乐。", 
            "命中晞发，我曹生就流落。", 
            "公有红线知心，不时需酒，双笑还双酌。", 
            "甚事干卿春水皱，燕子从争危幕。", 
            "大月中秋，小山丛桂，夜半舟藏壑。", 
            "啬夫无恙，扣门时听张角。"
        ], 
        "title": "百字令 其四 答休庵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "月圆花好，料文君井畔，鸳鸯名泊。", 
            "水调歌头今夕酒，玉宇琼楼堪托。", 
            "红豆香奁，碧山乐府，妙领琴心乐。", 
            "程垓李石，蜀才宋后辽落。", 
            "我是识字田夫，老兵留饮，当劝长星酌。", 
            "不信劫灰吹不尽，刁斗千山戎幕。", 
            "大野哀鸿，长城饮马，云卧无丹壑。", 
            "蒲山公子，汉书应挂牛峤。"
        ], 
        "title": "百字令 其五 寄圣传", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "草荒吟社，注一汪秋雨，乱蛙鸣泊。", 
            "旧梦青羊沽酒路，尚有蜻蛉堪托。", 
            "陇水肝肠，秋风鳞甲，党传全媮乐。", 
            "水仙弹罢，九州愁变夷落。", 
            "大好良夜秋光，寿星如月，绕膝从翁酌。", 
            "花下双骑红尾凤，七宝香团珠幕。", 
            "蠹粉花虫，鹍弦芦雁，事业占松壑。", 
            "城南聱叟，好诗偏出麟角。"
        ], 
        "title": "百字令 其六 寄壶庵师", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "卜居何地，似柳花著水，随风栖泊。", 
            "命到溧阳无躲法，家具一车谁托。", 
            "雁是劳人，龙名怪物，今止从军乐。", 
            "五湖三亩，但除天外飞落。", 
            "早识一把无茅，风飘挂处，悔不贪泉酌。", 
            "多少侯门森画戟，花锁九微香幕。", 
            "荒翠三弓，小红双盏，纸上专云壑。", 
            "太平终老，马头夜梦生角。"
        ], 
        "title": "百字令 其七 乱中受一廛而不得，感纪", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋影阔。", 
            "沙边夜潮退，雨声亲切。", 
            "岸阁鱼舠，石横蟹簖，梢梢凉叶。", 
            "身入江南画藁，卷西风、无限飞雪。", 
            "故人别，一行征雁，昔游休说。", 
            "劫后家山尤怯。", 
            "莽天涯、鱼笺又缺。", 
            "断涧人家，新霜天气，吟情先歇。", 
            "白发听潮，梦不到，当日黄花清节。", 
            "棹歌咽。", 
            "回首江村夜月。"
        ], 
        "title": "玉京秋 苇，用蘋洲韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天光透缝如星点，晚闻碎珠飘瓦。", 
            "钟乳岩泉，榨头春酒，细响依微灯下。", 
            "宵情暗写。", 
            "似花外虬签，荷边蟹舍。", 
            "与妇移床，约参禅味过今夜。", 
            "晴朝风意送爽，渡江云曲子，吹动骚雅。", 
            "去日归心，凌云渡口，黄叶声中跨马。", 
            "征鸿到也。", 
            "并远梦崃山，买书无价。", 
            "菊又将花，几时杯共把。"
        ], 
        "title": "齐天乐 屋漏，得哲生词，因寄辛子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "几番风，宵来送雨，罗衣透秋味。", 
            "露荷红缀，将半老徐娘，犹爱姝丽。", 
            "瘦筇向晓池边倚。", 
            "新晴鸦报喜。", 
            "叹照眼，绿云千片，寒香消翠被。", 
            "西园桂花过中秋，劳公唱水调，年华凋悴。", 
            "心最苦，南云外，暗愁天坠。", 
            "青山似、向人劝酒，君自管、功名诗卷里。", 
            "待净洗甲兵完了，应乾银汉水。"
        ], 
        "title": "花犯 荷池晓望，得鹤叟词，用美成韵却寄", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "小队西风，年年是、秋晴一字排空。", 
            "自春别去，应讶战血飞红。", 
            "羡而无家天地外，计程万顷水云中。", 
            "又相逢、乱山画角，身世霜枫。", 
            "人言潇湘似玉，问翠苔夜宿，曾梦卢龙。", 
            "万方多难，何地更著渔翁。", 
            "声声唤人泪落，况铁甲、沙场书未通。", 
            "三更雨，正向南飞去，千岩佛钟。"
        ], 
        "title": "新雁过妆楼", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋老黄花，风吹画角，高云耸出苍峦。", 
            "净土无多，青留片席苔斑。", 
            "烛龙含火千山里，送阿香、弹路阗阗。", 
            "祓闻根，一径云璈，风吹岩关。", 
            "六年如梦西风苦，算几番吹帽，头白尊前。", 
            "堕笏司空，移家未卜王官。", 
            "飞鸿底事分南北，遍人间、落叶天寒。", 
            "紫萸香，如此虫沙，如此江山。"
        ], 
        "title": "高阳台 旧日耸云山", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "少年光绪。", 
            "銮坡旧，如今身似枯树。", 
            "过来重九又生朝，归雁千山雨。", 
            "看绰约妖鬟翠羽。", 
            "金沙全换宫装古。", 
            "剩断叶蘼芜。", 
            "忍泪泣、秋风半世，渍它缣素。", 
            "何况万落千村，新红血海，浩劫都自天赋。", 
            "可堪湖海喷潮声，未了沙中语。", 
            "系落日难凭断缕。", 
            "西崦怎转东方去。", 
            "记梦中、黄花候，醉客香龛，战云深处。"
        ], 
        "title": "霜叶飞 生日，梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "水窗无避秋声处，田田半宵凉雨。", 
            "翡翠无家，玻璃浸月，欲逼西风何路。", 
            "生涯恁苦。", 
            "记小叠青钱，一群鸥鹭。", 
            "转眼铜仙，玉盘圆贮泪如许。", 
            "托根曾隶太液，翠华三海地，都化南浦。", 
            "暗绿摇天，枯香换世，叶叶洪荒一度。", 
            "情天漫补。", 
            "便战地黄花，也愁霜露。", 
            "老付禅心，妙莲华万古。"
        ], 
        "title": "齐天乐 秋荷", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋光霞散绮。", 
            "做黄花步障，晚香栗里。", 
            "绣猗临镜，低亚短墙外，锦丛风露醉。", 
            "琼娘新换鸳被。", 
            "艳绝高城，将仙云万朵，催唤曼卿起。", 
            "倘照风荷影底。", 
            "名字相搀，定结双珠佩。", 
            "赵昌图好，红晕劝休洗。", 
            "嫩晴窗眼翠。", 
            "霜华隐，逗春意。", 
            "漫怨冬寒，知山梅梦醒，欹枕笑溪水。"
        ], 
        "title": "梦芙蓉 木芙蓉，梦窗韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "久无谈笑路西东，鱼雁沉沉信不通。", 
            "时复思君倚深树，灯花犹记别时红。"
        ], 
        "title": "无题，集元人句", 
        "type": "绝句", 
        "yun": "东"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "油壁香车不再逢，画楼魂梦可曾同？", 
            "茫然不悟身何处，夜夜空随斗柄东。"
        ], 
        "title": "无题，集元人句", 
        "type": "绝句", 
        "yun": "东"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "唤取青蛾对酒歌，思归无路欲如何？", 
            "寄来妙句能相忆，别后悲欢事几多。"
        ], 
        "title": "无题，集元人句", 
        "type": "绝句", 
        "yun": "歌"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "精卫难填碧海干，徘徊中夜倚阑干。", 
            "不堪容易少年事，安得愁中却暂欢。"
        ], 
        "title": "无题，集元人句", 
        "type": "绝句", 
        "yun": "寒"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "中天月色好谁看，积雪飞霜此夜寒。", 
            "古往今来皆涕泪，蛮夷杂种错相干。"
        ], 
        "title": "冬日杂咏，集杜", 
        "type": "绝句", 
        "yun": "寒"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "四海十年不解兵，人今罢病虎纵横。", 
            "思家步月清宵立，月傍关山几处明？"
        ], 
        "title": "冬日杂咏，集杜", 
        "type": "绝句", 
        "yun": "庚"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "身愿奋飞病在床，诗成吟咏转凄凉。", 
            "舌存耻作穷途哭，自笑狂夫老更狂。"
        ], 
        "title": "冬日杂咏，集杜", 
        "type": "绝句", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "我有新诗何处吟，风涛飒飒寒山阴。", 
            "三年奔走空皮骨，长使英雄泪满襟。"
        ], 
        "title": "冬日杂咏，集杜", 
        "type": "绝句", 
        "yun": "侵"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "岁云暮矣增离忧，高视乾坤又可愁。", 
            "弟妹萧条各何在，竟非吾土倦登楼。"
        ], 
        "title": "冬日杂咏，集杜", 
        "type": "绝句", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "天时人事自相催，山意冲寒欲放梅。", 
            "世代飘零余到此，一生襟抱向谁开。"
        ], 
        "title": "冬日杂咏，集杜", 
        "type": "绝句", 
        "yun": "灰"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "老去亲知见面稀，不堪游子芰荷衣。", 
            "何人却忆穷愁日，寄谢悠悠世上儿。"
        ], 
        "title": "冬日杂咏，集杜", 
        "type": "绝句", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "社稷苍生计必安，一谈一笑俗相看。", 
            "祢衡直恐遭江夏，信有人间行路难。"
        ], 
        "title": "冬日杂咏，集杜", 
        "type": "绝句", 
        "yun": "寒"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "松江南望几千里，秋雨秋风苦忆君。", 
            "各有苍茫无限恨，岂徒鹤立在鸡群。"
        ], 
        "title": "柬钝剑松江", 
        "type": "绝句", 
        "yun": "文"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "名场阅历莽无涯，忽向东山感岁华。", 
            "翻是桃花心不死，自缄红泪请回车。"
        ], 
        "title": "感旧，集定庵句", 
        "type": "绝句", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "身世闲商酒半醺，亦狂亦侠亦温文。", 
            "绿珠不爱珊瑚树，合配琳琅万轴身。"
        ], 
        "title": "感旧，集定庵句", 
        "type": "绝句", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "醒又缠绵感岁华，吟鞭东指即天涯。", 
            "难忘槐市街南宅，救得人间薄命花。"
        ], 
        "title": "感旧，集定庵句", 
        "type": "绝句", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "重话京华送我情，词锋落月互纵横。", 
            "人生那用长辛苦，整顿全神注定卿。"
        ], 
        "title": "感旧，集定庵句", 
        "type": "绝句", 
        "yun": "庚"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "莫恨今生去日多，不论盐铁不筹河。", 
            "百年心事归平淡，甘隶妆台伺眼波。"
        ], 
        "title": "感旧，集定庵句", 
        "type": "绝句", 
        "yun": "歌"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "西来白浪打旌旗，惭愧飘零未有期。", 
            "洗尽狂名消尽想，渡江只怨别蛾眉。"
        ], 
        "title": "感旧，集定庵句", 
        "type": "绝句", 
        "yun": "支"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "碧玉门前产丽华，腰身略似海棠斜。", 
            "梅魂菊影商量遍，可惜南天无此花。"
        ], 
        "title": "感旧，集定庵句", 
        "type": "绝句", 
        "yun": "麻"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "梦里长相忆，那日金猊香缕。", 
            "醒来可奈麝熏残，湘帘窣地愔愔处。", 
            "游丝辛苦牵离绪。", 
            "不解留春住。", 
            "春芳恰似萍絮。", 
            "啼鹃唤取忽忽去。"
        ], 
        "title": "梁州令", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "移桂棹，度蘋风。", 
            "波绿夕阳红。", 
            "沦猗罨画越溶溶。", 
            "人在镜奁中。", 
            "前日事。", 
            "回环字。", 
            "笺上愁痕得似。", 
            "不如双燕占春浓。", 
            "常向画堂东。"
        ], 
        "title": "燕归来", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "素秋天气开襟抱，朝来丝雨初霁。", 
            "翠痕依约点沧波，正动人清思。", 
            "惜独客殊方万里，龙山游屐难为计。", 
            "祇坐愁凭槛，试缅伫，黄花浊酒，白衣难致。", 
            "知道慰省羁迟，征鸿南下，带得离绪盈纸。", 
            "便从蛮海念京华，溯卅年情事。", 
            "算水榭回廊迤逦，仍教嘉约邀裙髻。", 
            "却遍插茱萸后，拈韵分题，有谁驰寄。"
        ], 
        "title": "霜叶飞 丁酉重九，孤桐来书，备致君坦殷勤之思，不相见且三十稔矣。", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "缤纷蝉翼。", 
            "壮我缃敛色。", 
            "社燕秋鸿南自北。", 
            "无语已传消息。", 
            "窗前漫草玄经。", 
            "尊边再续诗盟。", 
            "灯畔重拈细字，梦回犹殢深情。"
        ], 
        "title": "清平乐 黄荫普南归以花笺见贻", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "旧愁新山川犹昔，晓窗霁日朦胧。", 
            "敞芳郊秋甸，遍游屐，策吟筇。", 
            "望彻苍烟云外，拥崖疏泉瘦，一派茏葱。", 
            "更兴亡几许，栈屧漫遗踪。", 
            "似胜境卅年再逢。", 
            "从容。", 
            "记伴吴侬。", 
            "携破帽，挟诗筒。", 
            "对灵岩寺老，琴台叶碎，长啸西风。", 
            "晚归不禁霜冷，石家肆，剪新菘。", 
            "引真珠小槽初泻，别栽黄菊，扶槛倾醉千钟。", 
            "回首梦中。"
        ], 
        "title": "紫萸香慢", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "沧波尽目极，断岸天涯谁去得。", 
            "浑拟借帆著力。", 
            "趁朝雾渐稀，晨晖初动，晴光一隙。", 
            "涉瀛壖来访幽客。", 
            "花深处，隔帘径曲，乍已透春色。", 
            "岑寂。", 
            "远山苍壁。", 
            "映素浪粼粼如织。", 
            "渔村更无辙迹。", 
            "野店挑帘，乱藓盈陌，试谈玄屏息。", 
            "管底事流红坠碧。", 
            "开天旧，兴亡无限，拚付水商侧。"
        ], 
        "title": "霓裳中序第一 渡海去长洲，访周大致辅，谈梨园雅故，用白石韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "倚东城庭院数黄花，开落浅还深。", 
            "想新来癯叟，旧游词客，不怕霜零。", 
            "一样画阑朱槛，一样少年心。", 
            "惟有归来燕，初误浓阴。", 
            "了了那回湖上，记泛舟侧帽，移榻联吟。", 
            "恁暂教轻别，千里万重云。", 
            "许几时再寻芳躅，展茧丝先赋好山林。", 
            "安排就，锦鞯风帽，华发从君。"
        ], 
        "title": "八声甘州 药农兄移新居，易号了翁，来书坚剪烛之约，用玉田韵赋寄", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "新筑卜城东。", 
            "朝阳坐晚风。", 
            "好襟怀领略晴空。", 
            "历历眼前都识尽，黄菊槛，露兰丛。", 
            "华发已成翁。", 
            "生涯药裹中。", 
            "尚丹青收拾从容。", 
            "试署了翁心事了，千里外，与相同。"
        ], 
        "title": "唐多令 药农兄函述易号了翁之微，尚词以广之", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "渺天涯许复著闲身，惊寒俛重湖。", 
            "对遥山霜紧，平林雨细，荏苒相呼。", 
            "惜起衡阳春侣，短梦系菰芦。", 
            "幽致谁堪托，泼墨成图。", 
            "此去药炉梵筴，送渔歌牧笛，消领清娱。", 
            "对一庭秋气，立赏独蘧庐。", 
            "尽相思人写得，便倚楼何必问蛮陬。", 
            "金徽字，谱新腔好，且付诗癯。"
        ], 
        "title": "八声甘州 乡人吴因明工操缦，又参公案，炼丹药，学诗论画，间关南游，以所作《雁落寒湖图》徵题", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "素娥青女年年，叫开阊阖惊初见。", 
            "云居帝所，碧天沧海，一痕涌现。", 
            "不是欃枪，却携斗柄，流光如练。", 
            "数唐尧十日，文殊七曜，居诸外，真非幻。", 
            "休道罡风吹尽，底天工待人驱遣。", 
            "雌霓划破，玉虬安驾，涵虚奔电。", 
            "何况今朝，飞仙信有，淮南鸡犬。", 
            "称平生意气，干霄拔宅，运璇玑转。"
        ], 
        "title": "水龙吟 苏联以人造卫星载犬升太空，史所未有，赋纪其事", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "最无端、此生何世，茫茫尘海如寄。", 
            "话头提出新公案，参透也嫌多事。", 
            "拈敕记。", 
            "漫却似风轮随分逢场戏。", 
            "不由窃喜，尚检点三生，未沦阿鼻，好与作归计。", 
            "诸天里。", 
            "化涅曾无二致。", 
            "前修遮莫疑忌。", 
            "濠梁未必鱼非乐，清吏早明兹理。", 
            "今老矣。", 
            "算省识玉几金剑难昌济。", 
            "豪情似水。", 
            "且待我他年，安排松竹，信步返初地。"
        ], 
        "title": "摸鱼儿 粤尼九姑专图谶，能按谱道人三生事。余往询三世，赫然人也，赋此解颐", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "掠秋痕，扶烛影，残夜伴针线。", 
            "唾碧裁红，刻意试寒暖。", 
            "不期万劫蹉跎，百年辛苦，送流水时光一盷。", 
            "尽肠断。", 
            "历历金锁葳蕤，开奁隐犹现。", 
            "偏是仙蓬，咫尺隔天远。", 
            "那回谁信寻常，凌波人去，竟忘约他生重见。"
        ], 
        "title": "祝英台近 秋旅搜箧，得故衣，怅然", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "问甘公石氏近何如，星经待重编。", 
            "怎辰居拱斗，长庚乱辙，别著双丸。", 
            "玉女投壶贯耳，矢算未频添。", 
            "底事东皇老，电笑开颜。", 
            "莫悔曾偷灵药，卜明朝士女，争斗婵娟。", 
            "湿斜飞露脚，鸡犬出人间。", 
            "信广成碧游三闯，便避秦堪作武陵源。", 
            "应容我著先鞭去，问舍求田。"
        ], 
        "title": "八声甘州 前作卫星词，意犹未尽，近且有以火箭射月之说，日本且已预售月地，诚盛举已，再赋", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "冰绡唤残客，轻梦初回。", 
            "依约撰杖衔杯。", 
            "花阴月呜画阑悄，拈髭倦睫微开。", 
            "望里流光如矢，恁百年多病，万里登台。", 
            "风轮玉笥，换炎洲一霎蒿莱。", 
            "收拾天机余锦，秋士信多情，吟啸苍崖。", 
            "好事虫鱼寂历，细拈珠麝，良夜徘徊。", 
            "草堂秀野，怕衣冠夙误尘埃。", 
            "祇缡褷白羽，丁东玉漏，惜起愁来。"
        ], 
        "title": "夜飞鹊 饶固庵新笺彊村论词《望江南》词见示，即以彊村《怀寄人境庐》韵题之", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "半世枣梨儒雅，平生钻椠风流。", 
            "菜根自是胜珍羞。", 
            "滋味士林消受。", 
            "南国从容瞻部，东方突兀神州。", 
            "莫嫌老去见花羞。", 
            "且引长春斗酒。"
        ], 
        "title": "西江月 贻刻书人张姓，其人茹素好饮", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "南溟千顷涛澜，举头颇见鱼龙迓。", 
            "艟艨破雾，旌旗炫日，畦町盈野。", 
            "侍我开颜，因君觅句，玉鞍初卸。", 
            "正山芭深处，红桑灿烂，应休问，开还谢。", 
            "云树重重似画。", 
            "瞬银河九天争泻。", 
            "山容绛沐，溪流绿涨，平添姚冶。", 
            "梦破雏莺，倦回新茗，地宜结夏。", 
            "许诛茆三径，篱边槛外，补蔷薇架。"
        ], 
        "title": "水龙吟 戊戌岁暮，初至星洲，郊行避雨山家，欣然有问舍之思，寄希颖", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "玉笑花嫣，帘栊隔岁分明事。", 
            "依然皓月十分圆，换了春灯市。", 
            "已付絮云吹逝。", 
            "问人间忽忽何世。", 
            "剩我疏狂，万里烟波，三生清泪。", 
            "分付琅玕，今宵好与裁笺纸。", 
            "纵教霜鬓不成欢，殢满襟诗思。", 
            "午夜更筹屈指。", 
            "瑶阶屧步疑犹是。", 
            "梦回谁道，风竹鸣珂，闹蛾溅蕊。"
        ], 
        "title": "烛影摇红 己亥元宵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "暖酿云腴，晖澄溪浅，浓阴一片周遮。", 
            "节令长春，嫣红篱落人家。", 
            "夜深爆竹千门动，算初惊换了芳华。", 
            "抚霜丝几许频添，无限情赊。", 
            "屠苏久自悭朝饮，便泥金帖子，懒榜檐牙。", 
            "柏叶椒花。", 
            "何当冷淡生涯。", 
            "程程水驲江南好，付楼前数尽浮楂。", 
            "伫王孙早卜归期，重醉流霞。"
        ], 
        "title": "高阳台 庚子元日独客漫书", 
        "type": "词", 
        "yun": "麻"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "红镌绣葆，绿漱芳堤，消瘦光风丽。", 
            "一丛深处，朝霞罨，曳荡画帘如水。", 
            "文纱影里。", 
            "遮莫数含苞犹几。", 
            "芳节换，搔首频惊，为问花知未。", 
            "海岳春回万里。", 
            "伫江南旧曲，玉炫琼绮，剧怜孤倚。", 
            "鲸波外，漠漠瘴荒无际。", 
            "清欢惜起。", 
            "烦愁损𥲑天情味。", 
            "任乳莺啼彻新声，香暖人微醉。"
        ], 
        "title": "解语花 墙阴丛花逞丽，悠然独赏，倚此", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "倚阑相尔汝。", 
            "卜近日心情，个侬何许。", 
            "回眸乞春住。", 
            "又东皇信息，乍惊迟暮。", 
            "天涯倦旅。", 
            "伴名花真工解语。", 
            "悄蓬瀛清浅，前头拈起，蕊珠闲数。", 
            "分付新黄嫩绿，绰约宜晴，茜葱深护。", 
            "蛮烟瘴雾，风更雨，莫轻妒。", 
            "傥江南异日，疏泉文石，还我银屏院宇。", 
            "便珍丛绕遍，三生再吟秀句。"
        ], 
        "title": "瑞鹤仙 虞美人盛开，颇似吾家旧种", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": "五言律诗", 
        "text": [
            "庭梧一叶下，馀暑未全消。", 
            "江海悲冥灭，音尘久寂寥。", 
            "人先秋色老，恨入梦云遥。", 
            "弋者诚何意，飞鸿篡九霄。"
        ], 
        "title": "立秋柬钝剑松江", 
        "type": "律诗", 
        "yun": "萧"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "玉宇琼楼最高处，一天霾雾拨难开。", 
            "只怜玄兔千年冷，不见灵槎八月来。", 
            "身世飘蓬眼中涕，山河破甑劫馀灰。", 
            "人生半世团圆梦，输与月明第几回。"
        ], 
        "title": "八月十五夜漫书一律", 
        "type": "律诗", 
        "yun": "灰"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "天阴雨骤昼闻雷，犴陛重重即夜台。", 
            "铁铸九州浑是错，愁来百念尽成灰。", 
            "好还且莫论天道，泄愤公然托祸魁。", 
            "去日来年都不易，肯因知己托良媒。"
        ], 
        "title": "书感", 
        "type": "律诗", 
        "yun": "灰"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "豺狼为伥鸩为媒，万种牢愁到酒杯。", 
            "事业已随流水尽，年华可有鲁戈回。", 
            "尽夸热釜能煎豆，何必寒炉始作灰？", 
            "地老天荒有如此，起看星斗独低徊。"
        ], 
        "title": "书感", 
        "type": "律诗", 
        "yun": "灰"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "天涯何处无芳草，归隐终须到此乡。", 
            "欢会纵多容易散，旧游回忆更堪伤。", 
            "枯荷着雨怜秋意，海燕结巢隐画梁。", 
            "今日得钱拼一醉，何如傀儡强登场。"
        ], 
        "title": "王君衍约作北郭昌华之游，黄晦闻、李茗柯、蔡哲夫、潘致中即席次韵答哲夫", 
        "type": "律诗", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "上将雍容阃外尊，醴泉芝草信无根。", 
            "六朝金粉推红玉，七郡良家尽孟贲。", 
            "不食帝羓终积憾，似闻辽鹤有啼痕。", 
            "交游百辈凋零后，当作晨星总可论。"
        ], 
        "title": "壬子感事四章 其一", 
        "type": "律诗", 
        "yun": "元"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "哀乐中年梦里过，功成见说有渔蓑。", 
            "鄂褒不尽关毫发，树木从容老橐佗。", 
            "似此生存真不易，古来英武亦无多。", 
            "历朝兴废寻常事，彀得旁人烂斧柯。"
        ], 
        "title": "壬子感事四章 其二", 
        "type": "律诗", 
        "yun": "歌"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "世渐承明喜欲狂，衣冠重睹汉家装。", 
            "五千貂锦张旗鼓，百二金瓯资栋梁。", 
            "青史更无先例在，黄牛贪看异乡忙。", 
            "愁来对此频搔首，惭愧新添两鬓霜。"
        ], 
        "title": "壬子感事四章 其三", 
        "type": "律诗", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "塞上秋高马渐肥，将军推食复推衣。", 
            "高楼西北腾奇气，大海东南露国徽。", 
            "此去似怜乌鹊意，我来不见木棉飞。", 
            "十年一事生差幸，眼看征人奏凯归。"
        ], 
        "title": "壬子感事四章 其四", 
        "type": "律诗", 
        "yun": "微"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "水断云沉乡梦冷，天阴雨湿鬼声低。", 
            "只今枳棘巢鸾凤，终古神仙有犬鸡。", 
            "短气共怜元祐党，长斋偏有太常妻。", 
            "几时待得乌头白，弱水东流更向西。"
        ], 
        "title": "用东坡狱中遗子由韵寄约真长沙", 
        "type": "律诗", 
        "yun": "齐"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "拒狼进虎亦何忙，奔走十年此下场。", 
            "岂独桑田能变海，似怜蓬鬓已添霜。", 
            "死如嫉恶当为厉，生不逢时甘作殇。", 
            "偶倚明窗一凝睇，水光山色剧凄凉。"
        ], 
        "title": "武昌狱中书感", 
        "type": "律诗", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "偶裁红豆便盈枝，仗汝纱笼壁上词。", 
            "一水盈盈无奈远，双鳞片片都成辞。", 
            "曾因姊妹吟桃叶，若为芳菲惜柳枝。", 
            "多谢司勋能薄幸，几回惆怅欲归时。"
        ], 
        "title": "柬蜕庵三什", 
        "type": "律诗", 
        "yun": "支"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "兜率分居第几天，相思相忆甚于前。", 
            "春花秋月愿难了，黄土青山事可怜。", 
            "闲忆宜梅伤岁暮，却疑归梦在人先。", 
            "重重烟雾重重树，何处黄昏待月圆？"
        ], 
        "title": "柬蜕庵三什", 
        "type": "律诗", 
        "yun": "先"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "北瘦南肥各迥然，知非遥想待他年。", 
            "繁华渐逐山河尽，誓愿差同铁石坚。", 
            "成佛成仙都不易，胡天胡帝镇相怜。", 
            "桑干千里东流水，流亦无穷恨亦绵。"
        ], 
        "title": "柬蜕庵三什", 
        "type": "律诗", 
        "yun": "先"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "蔓尽瓜稀泪暗吞，须臾忍死可堪论。", 
            "谁明黄雀螳螂意，频见朱门主仆喧。", 
            "生世何堪当五浊，问天毕竟阻重阍。", 
            "身经波浪翻回在，待抉双眸挂国门。"
        ], 
        "title": "癸丑狱中作", 
        "type": "律诗", 
        "yun": "元"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "拒狼进虎亦何忙，奔走十年此下场。", 
            "吉网罗钳新伎俩，牛头马面旧跳梁。", 
            "烂羊满地都如梦，纸虎横空任暂狂。", 
            "今日凭窗一凝睇，水光山色剧凄凉。"
        ], 
        "title": "癸丑狱中作", 
        "type": "律诗", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "汉家陵阙对西晖，南眺潇湘烟雨微。", 
            "眼见红羊成浩劫，若为黄鹄竟高飞。", 
            "畏蛇畏药何时了，为雨为霖此愿违。", 
            "起视东南生意尽，几人田宅拥高肥。"
        ], 
        "title": "秋兴，三叠前韵", 
        "type": "律诗", 
        "yun": "微"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "鸾囚凤锁楚江头，一叶梧桐惊早秋。", 
            "云雨已成今昨梦，乾坤不尽古今愁。", 
            "汾湖箫管惊神鳄，海岛旌旗殉野鸥。", 
            "伐桂锄兰都细事，翻令鱼网漏吞舟。"
        ], 
        "title": "秋兴，三叠前韵", 
        "type": "律诗", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "落日孤城万柳斜，江山无复旧繁华。", 
            "故宫真有金人泪，银汉频回帝子槎。", 
            "一夜微霜飞木叶，数行清泪咽胡笳。", 
            "芙蓉生在秋江上，何事开花又落花。"
        ], 
        "title": "秋兴，三叠前韵", 
        "type": "律诗", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "秋烟漠漠锁荒林，隔岸楼居气象森。", 
            "逝水为谁留泡影，流光不惜分馀阴。", 
            "一场筵散轻分手，千里月明共此心。", 
            "等是不堪愁里听，朝来寒雨晚来砧。"
        ], 
        "title": "秋兴，三叠前韵", 
        "type": "律诗", 
        "yun": "侵"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "牍背题词字斗斜，又凭弦柱问年华。", 
            "忧时已愤同孤注，浮海何当借一槎。", 
            "西晋风流馀劫火，南人野哭怨寒笳。", 
            "潘郎老去情丝减，谁与重栽一县花。"
        ], 
        "title": "秋兴，四叠前韵", 
        "type": "律诗", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "橙子初肥橘满林，武昌杨柳独森森。", 
            "蓬蒿遍地横征骨，风雨漫天接晓阴。", 
            "龙虎预知天子气，莼鲈忽起故园心。", 
            "寒衣未到寒先到，凄绝城头一夜砧。"
        ], 
        "title": "秋兴，四叠前韵", 
        "type": "律诗", 
        "yun": "侵"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "百战河山近夕晖，金陵王气亦湮微。", 
            "千金今日求黥布，三字当年死岳飞。", 
            "莽莽乾坤名士尽，潇潇风雨故人违。", 
            "南冠相对无馀事，饱食长眠转渐肥。"
        ], 
        "title": "秋兴，四叠前韵", 
        "type": "律诗", 
        "yun": "微"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "鸥波亭外小池塘，寒食好风光。", 
            "望中连天芳草，云路雁声长。", 
            "桃欲绽，柳才黄，莫相忘。", 
            "新诗远寄，十二楼中，一片斜阳。"
        ], 
        "title": "诉衷情  寄苍虬侍郎", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "野鹜惊沙，满城杨柳，齐受风斜。", 
            "古堞横云，荒田分水，隔岸谁家。", 
            "行人莫问西涯，暮烟外，空林乱鸦。", 
            "凭吊凄然，半轮明月，一树梨花。"
        ], 
        "title": "柳梢青  净业湖望西涯故居", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "雨过柴门，风催雁字，两岸垂杨压路。", 
            "门外晚晴芳草地，又吹散一天凉雨。", 
            "小桃花发出墙头，浑不管，花下行人回顾。", 
            "只玉殿琼楼，朱门青琐，转眼空怜焦土。", 
            "如此莺花谁为主。", 
            "对官柳长堤，斜阳遥渡。", 
            "园中乱开花似雪，湖上愿望云和雾。", 
            "问春来何处销魂，叹剩水残山，桑乾如故。", 
            "恐蕙帐尘生，猿惊鹤怨，会地扁舟归去。"
        ], 
        "title": "金明池  春日观花", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "雀梅摇影春晓。", 
            "满地缤纷未扫。", 
            "闲步中庭踏芳草，得诗情多少。", 
            "相逢花落啼鸟，尚觉东风寒峭。", 
            "怕近黄昏，白云无际，林亭残照。"
        ], 
        "title": "洞天春  春游园中", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "寂寞宫花，参天黛色，前度刘郎重到。", 
            "依旧东风吹绿，寺门芳草。", 
            "孤松下半亩方塘，暮云外数峰残照。", 
            "经香虚隔久生尘，高僧尽向尘中老。", 
            "前朝清水旧院，听画楼莺转，不堪登眺。", 
            "一片荒亭，瘦石枯藤萦绕。", 
            "吟玉树，尚忆嘉陵，题壁客已无崔颢。", 
            "问兴废，禅院凄凉，月明空碧沼。"
        ], 
        "title": "绮罗香  暮春旸台山大觉寺", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "客路残春暮景，长城画角馀音。", 
            "马首向东从此去，远山远水登临。", 
            "送别新词清苦，低吟亦苦沾襟。", 
            "渍雁惊沙正起，关云欲雪常阴。", 
            "楚客伤心头更白，春愁暗暗难禁。", 
            "冷落故园松竹，归来何日相寻。"
        ], 
        "title": "何满子 丁丑暮春送苍虬出关", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "霓旌凤辇长河路，转眼浮云迷故处。", 
            "离宫玉殿碧天秋，旧苑碑亭黄叶雨。", 
            "湖光树色多清苦，照尽垂杨千万缕。", 
            "当年何监已无人，只有春山朝复暮。"
        ], 
        "title": "玉楼春  西山卧佛寺行宫", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "白玉楼台，碧云津渡，当年歌舞欢无数。", 
            "江山一夜变沧桑，蓬莱水浅烟波路。", 
            "金阙依然，千门如故，鼎湖弓箭归何处。", 
            "不堪东望望春宫，望春今日春光去。"
        ], 
        "title": "踏莎行 昆明湖瞻望", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "水殿云光净，萧条太液风。", 
            "镜中愁绝采芙蓉，冷落怨秋红。", 
            "翠盖摇明月，馀香散碧空。", 
            "宫娥无复卷帘栊，玉露滴梧桐。"
        ], 
        "title": "巫山一段云  昆明湖秋荷", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "杨柳绕芳洲，寒沙带月流，到江南楚尾吴头。", 
            "多少楼台明镜里，浑不似，汉宫秋。", 
            "懒上木兰舟，烟花异旧游。", 
            "对湖山处处堪愁。", 
            "满目新亭无限恨，东去水，几时休。"
        ], 
        "title": "唐多令 玉泉山下泛舟", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "雨敛虹垂开晚霁，亭皋野下惊波起。", 
            "太液芙蓉烟色里。", 
            "愁望际，高台不掩葱笼气。", 
            "露低梧桐飘玉砌，冥冥碧落云千里。", 
            "破碎珠帘冰簟脆，鸳井闭，银瓶便断悲秋水。"
        ], 
        "title": "渔家傲 颐和园瞻望", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "暮秋天，石坛松影碧光圆。", 
            "空际外，几声新雁破孤烟。", 
            "落霞明镜里，华月彩云边。", 
            "故宫前，庆唐绕，犹忆太平年。", 
            "琼楼缥渺，天上此夜清寒。", 
            "惊岁晚客中，容易损朱颜。", 
            "筝销金粟柱，露破水晶盘。", 
            "正凄然，送清波，依遍玉阑干。"
        ], 
        "title": "拂霓裳 昆明湖月夜", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "冷月湖天，碧云津渡，秋光乱点愁无数。", 
            "欲将攀折向西风，别离那管人归去。", 
            "倚镜残妆，淩波微步，年年颜色娇如故。", 
            "龙舟凤舸不重来，为谁绿遍河西路。"
        ], 
        "title": "踏莎行 咏河西柳", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "望幽燕暮色对残秋，前峰送斜阳。", 
            "正萧萧木叶，沈沈边塞，滚滚长江。", 
            "已是登临恨晚，谁共赋沧浪。", 
            "衰草连天碧，故垒空黄。", 
            "尚有梁园修竹，胜青山愁绪，云路悲凉。", 
            "似猿啼三峡，烟桌下瞿塘。", 
            "更何堪，江山异色，怨黍离，转眼变沧桑。", 
            "伤心处，远天鸣雁，声断潇湘。"
        ], 
        "title": "八声甘州  秋日怀苍虬侍郎", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "琐窗风暖花如织，断桥流水无情碧。", 
            "高树杜鹃声，卷帘深处听。", 
            "小园人独立，露重衣裳湿。", 
            "冷月破云来，清光落镜台。"
        ], 
        "title": "菩萨蛮 暮春闲咏", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "依旧江山，无边云树，六朝陈迹归何处。", 
            "荒亭古木正栖鸦，犹似台城烟柳夕阳斜。", 
            "玳瑁梁空，郁金香冷，白杨黄土萧萧影。", 
            "玉人无复倚阑干，一片清溪，明月水光寒。"
        ], 
        "title": "踏莎美人 金陵怀古", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "春水平地，杜鹃啼时。", 
            "正花飞，一阵风兼雨。", 
            "绾离愁几许。", 
            "参红外万点，碧柳千丝。", 
            "故园悠悠乡路，蓬山渺渺，佳期更何年。", 
            "再望西楼月，只秋霜生鬓，天涯路断，永夜相思。"
        ], 
        "title": "好女儿 怀归", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "片水孤云，别时尽是伤心处。", 
            "半湾红树，惨淡斜阳渡。", 
            "秋月春花，离绪应如故。", 
            "终难住，天涯客路，梦里空归处。"
        ], 
        "title": "点绛唇 别情", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "玉宇澄空，冰轮秋水，茫茫依旧山河影。", 
            "山河弹指散如烟，一片青天，碧海镜中悬。", 
            "银汉无声，蟾光如故，朱楼歌舞知何处。", 
            "西风吹尽可怜宵，只有征人，归梦逐寒潮。"
        ], 
        "title": "踏莎美人 乙未中秋海上", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "往事如烟，锦瑟华年，三更风叶五更蝉。", 
            "多少新愁无处寄，瘴雨蛮天。", 
            "高挂水晶帘，别恨频添。", 
            "烛摇窗影不成圆。", 
            "枕上片时归梦里，故国幽燕。"
        ], 
        "title": "浪淘沙令  夜", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "相思正苦。", 
            "惆怅黄昏雨。", 
            "恰好月圆刚十五。", 
            "知有闲愁几许。", 
            "青鸾不递愁书。", 
            "天河又隔双鱼。", 
            "移取吴郎玉斧，替侬情种锄除。"
        ], 
        "title": "清平乐", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "窗内呢喃细语。", 
            "窗外丁东细雨。", 
            "尚疑声响太分明，着意防鹦鹉。", 
            "郎上愿河船，妾把情天补。", 
            "双双化作并头花，笑检群芳谱。"
        ], 
        "title": "误佳期 闲情，和钝子韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "三年地狱天如墨。白驹过隙。", 
            "雄心已共寒灰寂。头颅犹昔。", 
            "一朝一暮愁千百。雨斜风急。", 
            "从今推想收场日。应更萧瑟。"
        ], 
        "title": "后庭花", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "江山处处荆和棘，老泪潸然。", 
            "图个安便。", 
            "流水年华感逝川。", 
            "留溪差可桃源拟，梅柳门边。", 
            "鸡犬云间。", 
            "不必飞升却是仙。"
        ], 
        "title": "采桑子 和哀蝉移居留溪作，次元韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "心空境净。花鸟不传门外信。", 
            "渺渺云山。梦见虽多相见难。", 
            "明灯不照。世事茫茫成瞎闹。", 
            "秋雨秋风。忍向斜阳泣故宫。"
        ], 
        "title": "减兰 和哀蝉留溪寓中作，次元韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "陌头杨柳年年折。", 
            "年年折。", 
            "何消屈指，初交时节。", 
            "北风夜吹城南缺。", 
            "枕衾相对人悲咽。", 
            "人悲咽。", 
            "一身如寄，梦阑成铁。"
        ], 
        "title": "秦楼月", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "萧条极。", 
            "年年人面桃花色。", 
            "桃花色。", 
            "萍踪无定，江南江北。", 
            "明眸未和东方白。", 
            "相偎相倚成畴昔。", 
            "成畴昔。", 
            "几何人寿，暗中偷掷。"
        ], 
        "title": "忆秦娥 次前韵答钝子见和", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "若木难攀，空剩取、岁寒高节。", 
            "险独立、崇山千仞，云冥天裂。", 
            "好事忽随春梦短，名花输与秋娘折。", 
            "绕国门、依旧是青山，金瓯缺。", 
            "在地作，舟和楫。", 
            "为天做，喉和舌。", 
            "把乾坤扭转，千秋不灭。", 
            "万念已成东逝水，一竿独钓寒江雪。", 
            "夜何其、独坐已三更，煤还爇。"
        ], 
        "title": "满江红 次韵答钝子见和书感之作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "旅梦前年，问蝴蝶、庄生谁是。", 
            "只可恨、盗多如鲫，圣人不死。", 
            "长夜苍蝇声断续，漫天贝锦文緀斐。", 
            "恐从今、黑暗更难分，人和鬼。", 
            "挽千斛，银河水。", 
            "洗千样，平生罪。", 
            "卧高楼百尺，元龙差拟。", 
            "腐鼠任凭鸱鸮吓，泥鳅莫喻蛟龙旨。", 
            "便浮云、转眼过长空，休提起。"
        ], 
        "title": "满江红 感事柬某君 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "黄鹄高飞，待唤取、归来同住。", 
            "剧劳汝、暮三朝四，狙公赋芋。", 
            "一曲广陵今夜月，千钟鲁酒黄昏雨。", 
            "叹炎凉、时节已推移，天如故。", 
            "惜往日，屈原赋。", 
            "投五体，要离墓。", 
            "笑壮怀勃郁，而今老去。", 
            "灯火险为魑魅灭，山头听惯婴儿语。", 
            "猛回头、世事几沧桑，心魂怖。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "一年容易。", 
            "唯闻更鼓，口声流替。", 
            "五度除宵，家园客子，断肠各自。", 
            "二老料知何似。", 
            "误一片、倚门心事。", 
            "天若有情，念侬孤苦，也应回睇。"
        ], 
        "title": "柳梢青 除夕", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "朝暮蜉蝣，早一死、一生抛掷。", 
            "只衰老、重闱何罪，头丝雪白。", 
            "人事变迁鸥梦幻，法庭裁判牛头逼。", 
            "问阿谁、替换旧时颜，流年亟。", 
            "仗愚父，移山力。", 
            "倚扁鹊，回痼疾。", 
            "到头来还是，葫芦当日。", 
            "浊酒从今嵇叔夜，死灰待溺韩安国。", 
            "但诸君、侠义已千秋，铭胸臆。"
        ], 
        "title": "满江红", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "境渐艰难人渐瘦。", 
            "伤心正是黄昏候。", 
            "空廊周折百千回，从今后。", 
            "红红豆。", 
            "一片殷勤心莫彀。"
        ], 
        "title": "万斯年曲", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "过清明，还谷雨。", 
            "杨柳丝丝，化作愁千缕。", 
            "倚遍阑干天又暮。", 
            "归梦悠悠，付与归鸿苦。", 
            "又莺啼，和燕语。", 
            "试问阿谁，解道江南句。", 
            "今日人仍当日处。", 
            "只是韶光，暗暗偷将去。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "终夜不曾眠。", 
            "雨打梨花月似烟。", 
            "一个花朝愁不了，偏偏。", 
            "又把花朝逢闰年。", 
            "独自倚床前。", 
            "何限心情锦瑟边。", 
            "已是今生缠缚苦，千千。", 
            "莫再相逢兜率天。"
        ], 
        "title": "南乡子 己酉闰花朝", 
        "type": "词", 
        "yun": "先"
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "庭院深深长日闭。", 
            "独立东风何限意。", 
            "一场春梦几时闲，花满地。", 
            "苔痕细。", 
            "闲怨闲愁空省记。", 
            "那更堪宵深雨坠。", 
            "把一片芳心滴碎。", 
            "苦侬消受此时情，人不寐。", 
            "空流泪。", 
            "孤影年年堪作对。"
        ], 
        "title": "天仙子", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "绿成阴，花易谢。", 
            "渐渐入初夏。", 
            "隔院鹦哥，悄向东皇骂。", 
            "为何点翠缀红，到头时节，总一个、弄真成假。", 
            "日西下。", 
            "可怜雨惨风凄，芳春再难借。", 
            "凤鸟长囚，鹃咽到深夜。", 
            "料知今日来年，埋愁何地，更肠断、不堪筹划。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "芳春欲暮。", 
            "正草长莺飞，落红如雨。", 
            "千里江南一色，佳期又误。", 
            "欢娱对此肠堪断，更何况、我愁无数。", 
            "从今只恐，浮萍万点，漂流还苦。", 
            "浑不为、愁人少住。", 
            "且登山临水，送将归去。", 
            "灯灺酒阑，莫向无情天诉。", 
            "场场这样轻离别，问良辰美景何趣。", 
            "纵然梦里，相逢能彀，也无凭据。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "月明风紧。", 
            "只盼佳期近。", 
            "如此恼人天气，便梦也何曾稳。", 
            "情丝抛不尽。", 
            "腰围频瘦损。", 
            "纵化无知铁石，还被磁针牵引。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "草露铜驼，再回首、已伤心极。", 
            "剩禾黍、高低几处，人民非昔。", 
            "信国慨时丁百六，鄂王悯乱行三十。", 
            "听鸡鸣、风雨夜潇潇，猜来日。", 
            "茫茫恨，何当涤。", 
            "盈盈泪，空横臆。", 
            "料功名富贵，更不相逼。", 
            "水远山长谁是主，鸟啼花落春无迹。", 
            "应同怜、诗酒了今生，衫儿碧。"
        ], 
        "title": "满江红 酬蜕盦见寄，并呈今稀，用元韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "安排身付温柔老。把事业功名了。", 
            "把风景山河掉。做哑装聋妙。", 
            "阶前待种忘忧草。浊酒三升易倒。", 
            "粗粝三餐易饱。似此收场好。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": "七言律诗", 
        "text": [
            "岧峣孤嶂与云连，风起潮生浪倚天。", 
            "三岛东环皆碧海，九州南望但苍烟。", 
            "赋同楚客登楼日，星纪秦皇采药年。", 
            "古洞月明仙已去，栈横石壁草芊芊。"
        ], 
        "title": "江之岛石洞题壁", 
        "type": "律诗", 
        "yun": "先"
    }, 
    {
        "author": "溥儒", 
        "era": "近现代", 
        "subtype": "七言律诗", 
        "text": [
            "角巾罗带葛天民，避地来居东海滨。", 
            "一卷残书消永昼，数竿修竹伴孤贫。", 
            "梦回白下台城柳，魂返江南故国春。", 
            "纵使能闻广陵曲，二分明月照何人！"
        ], 
        "title": "悼陈含光明经", 
        "type": "律诗", 
        "yun": "真"
    }, 
    {
        "author": "溥儒", 
        "era": "近现代", 
        "subtype": "七言律诗", 
        "text": [
            "蒹葭白露满汀洲，木落天高起客愁。", 
            "芳草空思江令宅，青山不见谢公楼。", 
            "雁横沙塞将寒夜，星转银河欲曙秋。", 
            "遥忆年年碧湖水，晚云斜日上扁舟。"
        ], 
        "title": "暮秋感兴", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "窗下谈鸡老不晨，梦中无患亦无身。", 
            "来游世外逃虚世，真作人间失路人。", 
            "秦令肯容李斯客，新朝难逐子云贫。", 
            "绕梁一曲凭谁和，应待歌声与暗尘。"
        ], 
        "title": "和释戡元日韵（二月十五日）", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "回首相从五十年，真成一梦送华颠。", 
            "他乡久客姑埋骨，苦调孤弹更断弦。", 
            "此世人无胜天幸，未亡我乃让君先。", 
            "谁知夜起庵中客，夜夜惊魂落月前。"
        ], 
        "title": "初五晓", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "痴顽可是恋人间，死别犹伤去不还。", 
            "渐悟馀生元易散，尽成往事杳难攀。", 
            "孑遗岂识天何意，磨折方愁老益艰。", 
            "却道明朝又生日，莫将情况问初鳏。"
        ], 
        "title": "三月十一夕", 
        "type": "律诗", 
        "yun": "删"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "渐没楼台海气荒，倚阑犹及送残阳。", 
            "碧云合处灯初上，秋思来时袂已凉。", 
            "攀塔嘂天天亦醉，促弦鸣夜夜非长。", 
            "人间那得安心地，才信人间是异乡。"
        ], 
        "title": "偕郭侗伯周立之郭筱麓登中原高台", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "谁遣琵琶化此湖，歌声终古绕西都。", 
            "锦帆拂水成殊色，杰阁藏林想霸图。", 
            "一角夕阳山尽处，万家灯火夜归无。", 
            "石山寺外唐桥月，莫向愁人问故吾。"
        ], 
        "title": "琵琶湖中秋", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楼馆嵯峨倚暮空，雨声竟夕杂松风。", 
            "逃虚路出沧桑外，愤世人来醉梦中。", 
            "入海扁舟应已具，看云孤岛更谁同。", 
            "白鸥欲下还飞去，莫为高吟怪此翁。"
        ], 
        "title": "小仓正恒招宿舞子住友别业", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "江户东趋揭日光，泉飞枫醉及重阳。", 
            "正从云裹窥山态，却向峰头得水乡。", 
            "洛下故人殊缱绻，雨中吟思极苍茫。", 
            "登高莫动将归感，聊借深杯作道场。"
        ], 
        "title": "九日雨中日光山湖楼", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "义士忠臣道在东，神州端与陆沈同。", 
            "世间岂可丧人理，天下谁堪论至公。", 
            "逐臭转丸虽自喜，浮花客慧总成空。", 
            "欲知雾散云收日，正落旁观屈指中。"
        ], 
        "title": "近卫文麿公爵招宴星冈茶寮小田切万寿之助即席赠诗次其原韵 其一", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "举世同污偶获全，与君握手叹馀年。", 
            "公卿重义应增气，衰朽投閒欲胜天。", 
            "红叶正酣倾别酒，秋风适起放归船。", 
            "申胥见比吾何敢，聊为披肝皎日前。"
        ], 
        "title": "近卫文麿公爵招宴星冈茶寮小田切万寿之助即席赠诗次其原韵 其二", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "门巷相望密往来，十年歌哭暗相哀。", 
            "牧之刻意伤豪兴，同父牢愁郁霸才。", 
            "已对绿荫疏酒盏，却寻旧梦就书堆。", 
            "人间换劫才弹指，莫信吾侪一念灰。"
        ], 
        "title": "周梅泉五十诗", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "置子空期生死地，漫漫长夜几时明。", 
            "心声祇觉词弥苦，天意谁言乱渐平。", 
            "从老得衰才既尽，再兴一姓志难成。", 
            "佣书卖卜真同调，末路聊堪小技名。"
        ], 
        "title": "和胡琴初归计韵", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "高人意度吉人辞，倾盖相亲胜旧知。", 
            "讲学力能动豪杰，从亡世已弃衰迟。", 
            "空山莫惮操孤调，邪说凭谁斩乱丝。", 
            "夜起庵中独醒者，为公自慰罢伤时。"
        ], 
        "title": "和鄞县杨霁园", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "礼失宁论玉爵挥，龙潜莫问在天飞。", 
            "春王未害周书正，中露何堪赋式微。", 
            "射隼待占高墉利，驱鱼会见众心归。", 
            "吾侪羁绁应同罪，留与人间说是非。"
        ], 
        "title": "和胡琴初戊辰除夕韵", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "空闻二老访梅年，洞掩梅荒事渺然。", 
            "廿载画图堪再展，一家诗学更谁先。", 
            "沧桑蚤逝成高躅，羁旅长贫信独贤。", 
            "莫道湖山终寂寞，遗民满卷足流传。"
        ], 
        "title": "黄笃友求题烟霞访梅图", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "莫向彭咸问所居，稽天巨浸欲焉如。", 
            "人心未改思清日，士气难追复辟初。", 
            "出狩久嗟成下殿，从亡聊自托佣书。", 
            "断章敢取《旄邱》什，不用词臣赋《子虚》。"
        ], 
        "title": "和愔仲五月十三日原韵", 
        "type": "律诗", 
        "yun": "鱼"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "露根失土等缧囚，郁勃犹花气更幽。", 
            "越女乍窥天下白，国香欲占九分秋。", 
            "抽枝自带山泉润，顾影还宜月色浮。", 
            "夜起庵中寻故事，惟将心史伴牢愁。"
        ], 
        "title": "或自福州海道见致素心兰一双初至即花叹赏成咏", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "闻道近郊兵已去，门前辙迹复堪寻。", 
            "秋花承砌堂初启，斜照穿帘柳更深。", 
            "水草欲交聊怅望，坡陀未没且登临。", 
            "年年携酒题诗地，也共神州付陆沈。"
        ], 
        "title": "侗伯立之同游李园", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "枉负刘郎一世豪，登临犹自怯醇醪。", 
            "河流贯市潮痕上，夕照当楼朔气高。", 
            "逐鹿中原成浩劫，饥鸿四野极哀号。", 
            "诸公更事应同慨，试为苍苍念彼曹。"
        ], 
        "title": "九日中原露台登高示同游诸子", 
        "type": "律诗", 
        "yun": "豪"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "七年名相世犹疑，四海论才亦可知。", 
            "乱世纪纲民未信，中流砥柱事尤危。", 
            "多君奋笔饶生气，使我前筹或更奇。", 
            "国士无双非漫许，待看鱼水出乘时。"
        ], 
        "title": "题吴蔼宸所译墨索里尼传后", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "一别高楼寄此庵，五年况味更谁谙？", 
            "枕堪待旦天难晓，薪已将然卧岂酣。", 
            "沧海径归真上策，旧京入梦奈空谈。", 
            "丹青自写灵台状，莫信人誇蔗境甘。"
        ], 
        "title": "夜起庵", 
        "type": "律诗", 
        "yun": "覃"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "蟪蛄未可言时命，那识人间秋与春。", 
            "不惮冰霜成苦节，依然日月见常新。", 
            "行歌莫复悲从径，著论犹思效《过秦》。", 
            "海内名流凭屈指，却嗟行在盛诗人。"
        ], 
        "title": "和韬庵元旦韵", 
        "type": "律诗", 
        "yun": "真"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "嬉春人易老，记浇怨结，种柳乱鸣莺。", 
            "古城疏酒盏，短白长红，浥露艳栏棂。", 
            "遥峰剑矗，渐散入、云浪千层。", 
            "还暗摇、隔墙鞭影，旧梦怕全醒。", 
            "无情，珠船围翠，荔渚烹香，换客里孤迥。", 
            "谁忍觅、词仙歌谱，分付旗亭。", 
            "通辞惯见天欺笑，奈五湖、三岛平生。", 
            "休怅惘，明年预约花舲。"
        ], 
        "title": "渡江云 捡旧簏得丙寅清明同冰若游广州北郭词，惜别伤时，百感奔赴，即成一解寄冰若真茹", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "灵剑飞霜，冤禽衔石，遗恨江表。", 
            "黄土丹花，青闺红泪，鬼母腾空啸。", 
            "白衣豪送，头颅轻掷，感慨悲歌燕赵。", 
            "自当年、天留祸水，那关匕椎颠倒。", 
            "愁云万叠，伤心重见，休问舞阳图貌。", 
            "梁燕巢林，仙娥荷担，说与旁人笑。", 
            "古今一梦，山河睡去，裂肚斩袍谁吊。", 
            "试呼唤、英雄画里，听吟变调。"
        ], 
        "title": "永遇乐 仲琴丈属题陈恭甫旧藏武梁石刻", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "深荷澹柳，朱瓦翠檐，川原楼观纷触。", 
            "俊侣茗谈幽阁，阴阴映衫绿。", 
            "风来去，蝉断续。", 
            "动万里、劳生歌哭。", 
            "笑行子，十载逢迎，暗恨空筑。", 
            "梁燕久巢林，小扇轻罗，休省旧芬馥。", 
            "似海舞红都落，凭谁赋鹏鵩。", 
            "湖边路，容问卜。", 
            "泛一棹、酒波阑曲。", 
            "奈争向，千古牛山，痛泪相属。"
        ], 
        "title": "应天长 廿四年七月十七日同龙榆生李冰若茗䛡真茹别墅，时将有湖上之游", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "深烟小雨湘帘静，闲病猜无应。", 
            "笑桃将梦不曾醒，商略共谁系取旧金铃。", 
            "鬓华懒向人前说，镜里花难折。", 
            "飞云片片过横塘，点逗秋情无路问斜阳。"
        ], 
        "title": "虞美人 二首 暑中雨晴不定，闷人欲死，不得不言 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "轻罗团扇倩谁惜，泪滴江头碧。", 
            "扶花人去绿阴浓，长日恹恹做雨转无风。", 
            "芭蕉叶捲莲心苦，别院苔钱古。", 
            "不成惆怅倚雕阑，昐到晚蝉消息觉微寒。"
        ], 
        "title": "虞美人 二首 暑中雨晴不定，闷人欲死，不得不言 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "石磴嘘凉，楼风扫叶，当年隐仙何许。", 
            "官杨摇乱绿，有迎客翩翾灵羽。", 
            "莫愁延伫。", 
            "问万劫京华，香车谁驻。", 
            "荒庵古，梦深恩怨，故宫零谱。", 
            "寄语，拖帚残僧，漫暗伤亡国，旧城东路。", 
            "夕阳无限好，伴无恙年年玄武。", 
            "羞花颦雨。", 
            "算换得人怜，还招天妒。", 
            "归程误，望昏双眼，白云来去。"
        ], 
        "title": "翠楼吟 乙亥新秋登清凉山扫叶楼", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "谁耐芸窗挑绣线，秀靥轻唇，活泼兜香院。", 
            "日日嫣逢如乍见，伤情不在蓬山远。", 
            "说起相思眉翠敛，心上天涯，妒煞千娇面。", 
            "嫁与东风浑未肯，春红惯琢愁肠断。"
        ], 
        "title": "蝶恋花 六首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "落日倦吟归宴后，醉困兰堂，一点灯如豆。", 
            "自卸浓妆羞腿手，愁松谱出眉峰秀。", 
            "倩影模糊眠起柳，比似个侬，绰约临风袖。", 
            "花下宜嗔翻病丑，红蚕身世教怜又。"
        ], 
        "title": "蝶恋花 六首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "爱月眠迟风叶闹，风外笙箫，来伴流莺巧。", 
            "罢唱闲情翻暗恼，依稀千蝶寻芳草。", 
            "记嚼红冰偎翠葆，待语还休，指向双鸳笑。", 
            "剩抱凄香和梦搅，宵长宵短天知道。"
        ], 
        "title": "蝶恋花 六首 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "树树西风动地起，过了黄昏，闷闷和衣睡。", 
            "绣帐单衾慵料理，枕痕线线红生臂。", 
            "眼角无端垂粉泪，愁极春浓，好梦知谁是。", 
            "又听寒阶鸣络纬，觉来人远天如水。"
        ], 
        "title": "蝶恋花 六首 其四", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "小拨檀槽烟篆瘦，换上棉衣，肖影销凝久。", 
            "鸿雁不来风信溜，当年虚种双红豆。", 
            "肯复推辞花下酒，此度重逢，死把芳心守。", 
            "容易朱颜吹水皱，忆君千里君知否。"
        ], 
        "title": "蝶恋花 六首 其五", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "休唱桐花栖小凤，冷涩琴弦，旧是凄凉种。", 
            "残楮江城风雨重，看潮心愿谁曾懂。", 
            "千叶云衣勤护送，底事干卿，长作痴憨梦。", 
            "日日相思无半缝，不辞日日相思痛。"
        ], 
        "title": "蝶恋花 六首 其六", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "飘丝雨急，颓堞台城泣。", 
            "澹柳依人长悒悒。", 
            "倦听邻娃笑篴，还向千荷棹船入。", 
            "蒋山色。", 
            "封云鬓边立。", 
            "访幽胜，几裙屐。", 
            "算金陵杰踞今犹昔。", 
            "细唤春归，放将愁过，恐胡夷认得。"
        ], 
        "title": "淡黄柳 廿四年七月廿二日侍斠玄夫子游后湖，时四山淡漠，一雨霏微，景光凄绝", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "午禽啼梦危楼，不成西笑还轻凭。", 
            "素心人远，山门深闭，鬼车惊听。", 
            "八表同错，一丘未老，嵇怀谁咏。", 
            "怪岩堂死守，桑田坐阅，长痴望，东风醒。", 
            "瘴海阴晴无定，荡吴魂、网梢松顶。", 
            "绣春待款，登临费泪，镜华流暝。", 
            "局外承平，人间游戏，偶然乘兴。", 
            "漫连环索解，蘋渔残谱，付红涛打。"
        ], 
        "title": "水龙吟 得夏瞿禅病讯，倚此慰问兼抒近怀，用瞿禅秦望山席上韵", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "空外哀笳，吹落冻禽，暝色旋笼高树。", 
            "待指斗牛，与说开天，一觉前宵风雨。", 
            "惨碧楼台，问经碎、秋魂知否。", 
            "迟暮。", 
            "长梦涩关榆，教儿闲谱。", 
            "须信掩泪孤吟，误几度凭阑，片帆南浦。", 
            "腰肢瘦了，翠斝携归，知它舞杨谁妒。", 
            "万一回头，看海水、横飞天宇。", 
            "休诉，离雁共、夕阳凄苦。"
        ], 
        "title": "燕山亭 书感分寄榆生羊石瞿禅杭州，时廿四年十一月", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "脱枫冷荻，梭船外、沙明石老风急。", 
            "瘦波堕影，苍茫四顾，自怜筋力。", 
            "心长地窄，更啼树寒鸦向夕。", 
            "待留题、凄然泪落，零梦渺天北。", 
            "台以山名凤，凤去台空，暮山愁碧。", 
            "十千美酒，醉春魂、几劳裙屐。", 
            "不恨生迟，恨辜负当年词笔。", 
            "怕重来、换尽旧主，认未得。"
        ], 
        "title": "凄凉犯", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "荒庭红叶谁还扫，恨逐漂春老。", 
            "剑花和雪艳郊畿，又听百虫凄语马频嘶。", 
            "业残铭碣寒鸦紧，烟月千家冷。", 
            "笺天何意博痴顽，梦破十年哀乐气如山。"
        ], 
        "title": "虞美人", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "十年心迹寒鸦外，客途又逢春晓。", 
            "旧赏疏慵，新潮起伏，羞卜阴晴花鸟。", 
            "蛮娘惯笑。", 
            "任肠断歌戡，赋残愁照。", 
            "讳说荒寒，夜窗私勘梦京稿。", 
            "高丘无女自昔。", 
            "酒醒天路远，流恨多少。", 
            "预约闲舠，封题泪墨，谁识辛酸坡老。", 
            "青睛誉早。", 
            "仗疏凿词源，漫伤怀抱。", 
            "望涩南云，近来和雁杳。"
        ], 
        "title": "齐天乐 丙子首春有怀榆生广州", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "说与东风，渺天涯，谁护个侬娟秀。", 
            "斗艳岩腰，罨绿江唇，几度醉春晴昼。", 
            "短长何限闲莺燕，空恼乱、十年诗酒。", 
            "剩零梦，银笙晓响，凤鞋宵逗。", 
            "未信娇波浪溜。", 
            "看香影华鬓，断肠嗟又。", 
            "泥笑帏边，羞涩娘前，倘记此情归否。", 
            "怨离不待秋潮起，黄昏雨、清明前后。", 
            "茜窗外、棠梨替人泪透。"
        ], 
        "title": "花心动 有忆", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "际春光澹荡，忽回梦，过杭州。", 
            "正高柳层层，圆荷柄柄，湖上清游。", 
            "谁收，蘋渔艳唱，趁行云都幻作离愁。", 
            "裙屐招邀甚处，莺花历乱江头。", 
            "休休难唤旧风流，空典鹔鹴裘。", 
            "看万翠封庵，千红障艇，结想前秋。", 
            "闲沤，倘来问讯，道家山念破怕迟留。", 
            "烟水凄迷肠断，斜阳犹恋南楼。"
        ], 
        "title": "木兰花慢 春光明媚，不成薄游，坐忆游踪，惟客秋勾留湖上五日最乐，即赋此解，寄瞿禅泳先杭州，用遗山孟津官舍韵", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "高楼初过春寒重，素杏绯桃相向宠。", 
            "曲池处处卧文鸳，綵蝶翩翩飞紫鞚。", 
            "闲愁久怕花阴弄，何况连宵多好梦。", 
            "东风倘是恋花娇，日日不劳亲手种。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "苦秋吟，甚凉螀抱恨，篱角引疏砧。", 
            "剪径风骄，题红叶瘦，云水何限冥沉。", 
            "镇消领、荒城岁月，怅落日、腥雨万家深。", 
            "点翠楼台，庆平歌鼓，欢梦贪寻。", 
            "空惹客愁千里，又涛翻岛外，旆触天心。", 
            "门掩灯昏，山空玉碎，零泪凄吊冤禽。", 
            "漫回首、东华坠迹，鬓花老、颓垒废孤斟。", 
            "趁约重阳到时，恣意登临。"
        ], 
        "title": "一萼红 秋老风高，繁声激耳，山楼坐对，情见乎词。丙子重九前三日", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "倚环溪林野，乱雀烟啼，杂花香散。", 
            "鬓影离离，指行云归晚。", 
            "笋壁埋红，凤岗凝翠，嗤点凭高眼。", 
            "一十年来，万千愁拥，芳怀都懒。", 
            "梦醒东茔，不成西笑，片月孤悬，艳魂谁揽。", 
            "报答春华，吟望关河远。", 
            "俊侣箫腔，水楼眉谱，换几声金雁。", 
            "偶篴生还，废池乔木，看人凄黯。"
        ], 
        "title": "醉蓬莱 丁丑首春归故山，和中仙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "一角山楼夕照迟，温黁歌板燕莺知。", 
            "泣花屏镜惊秋瘦，碎楮江城入梦痴。", 
            "盘月悄，柳烟低，微波何处托通辞。", 
            "虚堂网得春魂住，始悔当年学画眉。"
        ], 
        "title": "鹧鸪天 其一 题王显诏画册，显诏兼精音乐", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "懒薄羁魂不耐刓，倩谁为解百连环。", 
            "十年草阁伤孤寄，一夕风涛彻九关。", 
            "流月照，别人还，凭将燕子报东山。", 
            "酒醒荔渚珠船上，领得南荒几日闲。"
        ], 
        "title": "鹧鸪天 其二 丙子夏旅居广州，邵潭秋亦因事南下，客里相逢，□谈至快，别后赋此却寄，兼简王秘书守诒东山（祖平）", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "玉蕊浮雕，空王浪说，痴肥恼乱人意。", 
            "梦捣龙鳞，携归湖草，不信孤根无寄。", 
            "排云顾了，谁省识、哀弦激指。", 
            "愁抱秋衣自忍，时时夜深惊起。", 
            "依回露凉似水，碎秋魂、瘦红飘坠。", 
            "何限故宫明月，故年心泪。", 
            "一字筹边未试。", 
            "算流恨、江山总词费。", 
            "半幅生绡，相看甚世。"
        ], 
        "title": "天香 丁丑新秋为陈廖士题单云阁图", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "朦胧月影透疏棂，情切易伤清晓。", 
            "暗祓闲愁去多少。", 
            "闻根不断，邻墙有意，喘促妨惊觉。", 
            "盟白水，指星期，醉魂何限成凄照。", 
            "孤了护花心，桃杏无端嫁秋草。", 
            "添香倚枕，笑燕凭肩，韵味几曾到。", 
            "想腰肢瘦损过年年，怕回首、天涯总烦恼。", 
            "约略记，泪湿鸳衾人自老。"
        ], 
        "title": "被花恼 和紫霞翁自度腔", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "乱离秋绪。", 
            "黄花外，遥天吹下琼树。", 
            "华山仙掌是前身，灵气青柯雨。", 
            "愧鹤骨凄凄病羽。", 
            "书丛身世花虫古。", 
            "送半百流光，老泪滴、班姬命似，箧中纨素。", 
            "追念故国承平，霓裳曲里，旧日兄弟同赋。", 
            "紫驼留影卧铜街，换了宫鹦语。", 
            "挽碣石丝杨寸缕。", 
            "西风愁卷中华去。", 
            "夜醉时、思君甚，梦落燕云，太行飞处。"
        ], 
        "title": "霜叶飞 题雷实夫小相，梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "龙身一段，尚残鳞未蜕，乱斑铜绿。", 
            "生近洪荒知几代，定孕云雷成茯。", 
            "气母蒸时，土山埋处，琥珀消红玉。", 
            "有缘相对，石盆青峭岩谷。", 
            "曾见古柏精忠，岳王坟畔，断块占星宿。", 
            "一例娲皇收不到，五色康干留浴。", 
            "九节菖蒲，三山蓬岛，合榜洪崖屋。", 
            "镌铭苔背，历陵心事枯木。"
        ], 
        "title": "百字令 松花石", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "劳清娱多情。", 
            "似为期斗子，多数先赢。", 
            "喜是身前身后，蔡邕张衡。", 
            "家似水，书为城。", 
            "老复丁、丁年添丁。", 
            "算蠹简寻仙，鸦锄斸土，随分做苍生。", 
            "完婚嫁，何时清。", 
            "甚商瞿受福，元凯知名。", 
            "但愿无灾无难，让人公卿。", 
            "横吹曲，平林兵。", 
            "自祝它榴房星星。", 
            "到修得梅花，衰翁任呼刘景升。"
        ], 
        "title": "寿楼春 十月十七日，十六子士禔生", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "清节争春，虚心领雪，美人翠袖天寒。", 
            "万绿凋年，亭亭四照明玕。", 
            "穷阴不结孤生伴，孰花予芳岁今阑。", 
            "拗孤山。", 
            "梅外斜枝，红片花残。", 
            "情知正则幽篁命，奈见天无路，石冷苔乾。", 
            "泪点潇湘，露华滴滴铜盘。", 
            "拳枝忍读宣和画，纥干山寒雀争喧。", 
            "锦绷斑。", 
            "将尾捎云，谁作龙看。"
        ], 
        "title": "高阳台 寒竹，和频伽韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "好个潜夫样，占锦城佳处，因树为宅。", 
            "大略荒园，祇梅花粗就，便安诗客。", 
            "一幅黔山碧，望不尽战云红隔。", 
            "著此间几片篱笆，全换太平天色。", 
            "古德。", 
            "禅师风格。", 
            "梦前世长安，空剩铜狄。", 
            "何事开心，有慈媊寿酒，老莱家集。", 
            "天远荣州国。", 
            "甚日访中仙头白。", 
            "叹有人破衲庵居，残年四壁。"
        ], 
        "title": "曲游春 约园", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "残年饭。", 
            "何缘梦见。", 
            "且做梅边，懒残僧馔。", 
            "撷园蔬，并入沙锅爨。", 
            "杂沓香风，乐到小儿争唤。", 
            "喜当给孤园看，神鸦放口，饥火风吹散。", 
            "谋生贱。", 
            "哀鸿叫断。", 
            "转粟青天，战云千片。", 
            "问何人、坐拥如花眷。", 
            "李郭樽前，小出长安乱。", 
            "还我伊蒲，自办头陀半饱，消受山妻劝。"
        ], 
        "title": "金浮图 腊八粥", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "小劫壶天，空心药盏，思量自取无聊。", 
            "多谢闺情，葛花煎似红绡。", 
            "风流那比相如渴，欲消愁、愁聚眉梢。", 
            "誓今朝。", 
            "杯底休乾，坟上休浇。", 
            "百年一泡成归客，算海山兜率，帘影齐招。", 
            "坐炷香，蛤蜊墙外偏撩。", 
            "乾坤纳纳无醒法，判湘累、身世风骚。", 
            "酒盘高。", 
            "未到重泉，仍泛双桡。"
        ], 
        "title": "高阳台 病酒，频伽韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "妙音新透清虚，静凭风日当窗几。", 
            "到深深处，作泠泠响，会愔愔意。", 
            "铁拨鹍弦，铜仙蝉蜕，鸿蒙初地。", 
            "扫闻根净尽，洞天无垢，仙人障，层层启。", 
            "也爱痴聋风味，奈螉螉飞蚊膜里。", 
            "杳然探入，麻姑鸟爪，痒时搔背。", 
            "坐领无言，梅花香候，鼠膏慵冶。", 
            "笑小王都尉，底须磨剑，割乖龙耳。"
        ], 
        "title": "海天阔处 挑耳", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "丁巳徐州，公四十二，熙宁十年。", 
            "作防河小录，长堤亘水，改元新表，献岁朝天。", 
            "孤鹤南飞，大江东去，老至难耕阳羡田。", 
            "伤心事，过建中靖国，宋室江山。", 
            "人间万事奎躔。", 
            "又尊酒梅花香寿筵。", 
            "算几朝如梦，历尽新腊，千家尽哭，血染西川。", 
            "画角连营，紫裘腰笛，诗卷长流天地间。", 
            "南荣夜，问何人异代，配食仇仙。"
        ], 
        "title": "寿星明 东坡生日", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春又人间。", 
            "坐画角声中，聊饤辛盘。", 
            "土牛佳节，风鹤残年。", 
            "战血一片关山。", 
            "更刮毛何地，向龟背千度成毡。", 
            "有谁怜。", 
            "尽野梅红处，青是烽烟。", 
            "东皇也应如旧，见珂马当当，银烛朝天。", 
            "祀灶黄羊，名官青鸟，今夕都变桑田。", 
            "问醉时司命，忍凝睇、鬼妾花前。", 
            "倚栏干，望香南雪北，如此西川。"
        ], 
        "title": "春从天上来 祀灶日立春", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "艳天清福井华香，但唤小名先好。", 
            "沁透春心，有春人魂到。", 
            "江楼弄棹。", 
            "定翠勺玉纤亲舀。", 
            "合注鞋杯，香坟奠取，桃花红笑。", 
            "枇杷下秀眉自扫。", 
            "想韦郎对饮，脸波齐照。", 
            "添个笺儿，赛临邛风调。", 
            "唐家梦杳。", 
            "借诗约，醉它遗老。", 
            "却恐休庵，微之一样，通身酥了。"
        ], 
        "title": "辘轳金井 薛涛酒，戏和休庵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "全家挨到今宵，雨声尚打谯楼鼓。", 
            "怒涛中坐，劫灰中老，阵云中住。", 
            "履道坊深，景阳钟动，梦痕盘古。", 
            "算春花秋月，弯强寸寸，如云卷风吹去。", 
            "秪有烽烟如故。", 
            "问蛇年蜕将何处。", 
            "百年过半，缚船送鬼，万山无路。", 
            "爆竹声销，官梅寒重，银虬暗数。", 
            "似新人近了，旧人将别，在鸡鸣渡。"
        ], 
        "title": "庄椿岁 除夕", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "青城归客瘦。", 
            "道井络经时，坐探星宿。", 
            "一筇在手，山中路、识遍千年樵叟。", 
            "仙云万亩。", 
            "是水脉、江源蒸就。", 
            "如梦醒、茅屋鱼陂，归来市朝非旧。", 
            "人间溅血陈陶，叹六郡良家，义军谁救。", 
            "破书自守，公还近、晋代桃花红岫。", 
            "青衫泪透。", 
            "为笛韵、山阳哀奏。", 
            "春思苦、人日题诗，花前雁后。"
        ], 
        "title": "玉烛新 戊午人日答问琴阁", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "红画双竿，花妆小队，弄影高于檐角。", 
            "故故欹危作势，将动还休，欲行先却。", 
            "乍轻躯半转，似黄叶、梢头吹落。", 
            "向苔阶堕地无声，妙手空空扶著。", 
            "千状鱼龙竞作。", 
            "在古元君，列子一篇留谑。", 
            "请看金狮摇处，跳出青猿，舞成仙鹤。", 
            "是山经样子，信长股奇肱如昨。", 
            "战云边、画鼓春风，一笑今宵行乐。"
        ], 
        "title": "夺锦标 高蹻", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "大傩新典，西凉妙舞，金毛奇绝。", 
            "瓦鼓声声，头尾百般灵活。", 
            "团团笑靥，要演过烧灯时节。", 
            "波斯影，五台钻处，白题高揭。", 
            "有宋风嬉未歇。", 
            "欠婆罗门队，教坊围列。", 
            "点缀升平，一派龙衣齐掣。", 
            "江东浩劫，问耍到孙郎几摺。", 
            "春梦热，听取野干饶舌。"
        ], 
        "title": "狮儿曲 狮戏", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "倦眠仍醒，危蹲似懒，憨憨帘幕。", 
            "试爪花阴，抓得蝶边红落。", 
            "佳人漫谑。", 
            "笑洗面娇容清削。", 
            "思春苦，屋山声动，隔林姑恶。", 
            "毯上红丝戏掠。", 
            "画茴香数朵，彩缠金索。", 
            "一线双睛，午验虬签方觉。", 
            "春葱秀弱。", 
            "惯揽向香裙兜著。", 
            "孤付托，鼠子夜中逃却。"
        ], 
        "title": "雪狮儿 猫，借书舟韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "问春痕。", 
            "为谁留下春魂。", 
            "想得绝代魂消，愁坏了春人。", 
            "不辨是空是色，但化身如活，活到前身。", 
            "印重重叠叠，春归一梦，怎不伤春。", 
            "生绡画取，芳池倒出，明镜横陈。", 
            "欲扫还留，空付与薄情游子，低唤真真。", 
            "瑶京路远，到悟时、微有香闻。", 
            "静坐久，看夕阳新月，一般幻景，犹判寒温。"
        ], 
        "title": "湘春夜月 花影", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "仙桃红破口。", 
            "问青城山中，石堂修否。", 
            "应节春霏，是野人生计，种花时候。", 
            "下食生台，僧去也、乌鸢如旧。", 
            "似此年华，何地能耕，五湖三亩。", 
            "齐向南能低首。", 
            "为护法禅天，一池风绉。", 
            "未识春人，作乐昌啼笑，眼波谁溜。", 
            "旧曲横吹，亏异代苏威长寿。", 
            "羡而图书端坐，松风劝酒。"
        ], 
        "title": "三姝媚 雨水节寄山腴", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "年年春梦，叹主人、浑不异卿卿。", 
            "花外双双来往，玉剪剪愁生。", 
            "诉尽玳梁身世，算香巢、未定已清明。", 
            "劝小心飞去，黄金弹子，墙角打流莺。", 
            "是处乌衣旧第，到如今、葵麦满空营。", 
            "万里家乡何在，辽海亦论兵。", 
            "却笑金河归雁，尚天涯、南北趱前程。", 
            "守一帘红雨，踏青风里又鹃声。"
        ], 
        "title": "南浦 燕", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "别来半月思君苦，春痕绿遍山郭。", 
            "几番夜雨，渝州乍霁，定开红药。", 
            "泉珠似络。", 
            "向孤枕、如何睡著。", 
            "算君行、巴歌下峡，宝剑淬湘鄂。", 
            "寒舍今无恙，祇苦饥鹰，绕村行攫。", 
            "告缗未已，想嗷嗷命将何托。", 
            "镜里香亭，藕花放、应怀旧约。", 
            "望天涯一纸寄我，趁雁落。"
        ], 
        "title": "瑞鹤仙影 寄赵济民", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "十日一风市尘起，霾没花枝尚馀几？", 
            "河东闻有旧行宫，新绿成林翳春水。", 
            "谁怜绕水数千树，以密胜疏殊可喜。", 
            "纵步回看始觉深，光景蔽亏度寒晷。", 
            "我知惜林不置屋，但设木榻供小止。", 
            "莫教繁华夺野意，见地甚高极有理。", 
            "入林入山必同调，孰能解此非俗士。", 
            "日斜未去为茅亭，归鸟啁啾忽盈耳。"
        ], 
        "title": "柳墅公园", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "黑头几人膺重寄，投老海滨能避世。", 
            "不教子弟逐时流，易待谁堪匹高义？", 
            "花近楼中十五年，年年诗捲积忧天。", 
            "须眉如画心情在，暂许歌声到酒边。"
        ], 
        "title": "庸庵尚书七十生日（五月三日）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "王髯八十趋行在，义胆忠肝气一伸。", 
            "际遇不应关显达，艰危何意契君臣。", 
            "能贫迟暮真全节，忘老襟怀更绝伦。", 
            "地下张于云里，伯叔必惆怅，中兴耆望付斯人。"
        ], 
        "title": "赠息存", 
        "type": "古风", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "弃产求学诚嘉谋，约己广施非常流。", 
            "名言正似儒者语，不争一日争千秋。", 
            "古稀康强天所报，亲朋交口称母教。", 
            "侍郎舞綵定开颜，曷不从容问移孝。"
        ], 
        "title": "曹汝霖母周七十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "老去久蒙天下谤，回忆四十真少壮。", 
            "乃索我为四十诗，意气畏君正豪宕。", 
            "立名立德未可量，奉亲日永趋高堂。", 
            "交友满座将进酒，任侠何人识热肠。"
        ], 
        "title": "卓宣谋求为四十岁诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "黄华为鞠义无改，乙庵引经依古初。", 
            "渊明佳色乃正色，自黄而外皆可诛。", 
            "意严独抱《春秋》法，此法评菊真腐迂。", 
            "海滨岁岁菊尤盛，绚烂平淡态各殊。", 
            "南推扬州北燕市，斗奇誇异良可吁。", 
            "疏针阔瓣种数变，谬造名号堪笑娱。", 
            "津沽稍早江南晚，穿街联袂来吾徒。", 
            "纵观指点兴未尽，返舍弄笔规韩苏。", 
            "乞归一月绕篱下，却避雄作艰追趋。", 
            "移盆随意淡相对，何用高论争区区。"
        ], 
        "title": "补作城南观菊酬侗伯息庵蛰云", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "芙蓉木樨不足言，海棠冷媚愁娟娟。", 
            "金风西来菊当令，坐使秋气司乾坤。", 
            "花繁种奇态百变，绯褐绀紫纷盈园。", 
            "争新绝出墨与绿，醇酖凝黛埋株根。", 
            "黄者粲金白沃雪，众色敛避难周旋。", 
            "长廊晓日花园坐，秾香袭寐酣而温。", 
            "古人定未得此味，诗句寥落馀寒酸。", 
            "却疑此花不宜咏，爱博转患情非专。", 
            "谁能刻意出新句，关心黄菊吾岂然。"
        ], 
        "title": "述菊二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "秋深气悲天欲霜，荷枯桂落昼始凉。", 
            "篱根百本叶转盛，吐蕊未破先含芳。", 
            "园丁辨类若指掌，千百不爽何精详。", 
            "奇姿异色穷意态，风馨日耀随低昂。", 
            "浓者非肥澹非瘦，逸者疑狷疏者狂。", 
            "孤花单枝足谛玩，傲兀不屑脂粉妆。", 
            "风怀洗尽愈跌宕，如对高士谈沧桑。", 
            "一春红紫丝管腻，解秽羯鼓殊慨慷。", 
            "会心庶为知者道，自怪秋气归诗肠。"
        ], 
        "title": "述菊三", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "举业销磨官显达，毕生何时得暇日。", 
            "精勤首尾知几年，笃学恒心信无匹。", 
            "栩楼避地抱遗书，朋辈惊服还嗟吁。", 
            "背经泻水初就傅，老我梯云忆旧居。"
        ], 
        "title": "郭啸麓求题其祖远堂中丞手写十三经", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "望前及望后，未晓见月落。", 
            "明镜斜入窗，可爱伴寂寞。", 
            "连宵光渐缩，半规尚抱魄。", 
            "一瘦成蛾眉，悄然傍帘幕。", 
            "吾侪不施灯，幽若在岩壑。", 
            "夜起定何心，无心亦无著。"
        ], 
        "title": "夜起庵杂诗（十二月十六日） 其一", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昧爽趋行在，二年如一日。", 
            "我心非有求，吾道贯于一。", 
            "持是将安穷，前途黑如漆。", 
            "暗飞能自照，宵行亦奚失。"
        ], 
        "title": "夜起庵杂诗（十二月十六日） 其二", 
        "type": "古风", 
        "yun": "质"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "息庵阿所好，赋诗必龙州。", 
            "龙州我方壮，短后经三秋。", 
            "边民幸安枕，将士和无尤。", 
            "兴学乃吾罪，肇乱终难收。", 
            "弹指二十年，沧海方横流。", 
            "所学作何用，徒为知己羞。"
        ], 
        "title": "夜起庵杂诗（十二月十六日） 其三", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "晓出雪犹微，须臾飞渐密。", 
            "仰观若塞空，横铺路欲没。", 
            "楼台顷自明，高下同一洁。", 
            "旋风俄焉起，眩转益飘忽。", 
            "浮浮俨簸扬，作势穿牖闼。", 
            "向晚如小衰，竟夕乃愈烈。", 
            "诘朝互传语，尺许久无匹。", 
            "宣统三年春，元旦差相埒。", 
            "中间十五载，丧乱鲜可悦。", 
            "意者其休徵，相看还咄咄。"
        ], 
        "title": "夜起庵杂诗（十二月十六日） 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "淳于讽子舆，嫂溺援以手。", 
            "避嫌忍坐视，毋乃君子咎。", 
            "以道援天下，其义在不苟。", 
            "徒手将何施，行权岂可狃。", 
            "枉尺而直寻，逆取而顺守。", 
            "本原既不端，讵免天下诟。"
        ], 
        "title": "夜起庵杂诗（十二月十六日） 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "竖子乱中原，适为英雄资。", 
            "英雄何足道，贤圣难同时。", 
            "皇清昔御宇，汤武其庶几。", 
            "三王家天下，家法孰逮斯？", 
            "战战以兢兢，十朝迄今玆。", 
            "辛亥纲纪绝，大臣为奸欺。", 
            "伤哉亿兆人，投畀虎与貔。", 
            "剥极行当复，天道奚所疑。"
        ], 
        "title": "人日进呈三首 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我皇实英武，明断由天授。", 
            "锐意废中官，微行脱狂寇。", 
            "处约能自宏，知新兼存旧。", 
            "隐然恢复气，河源出星宿。", 
            "汉武乃中主，仁义如黼绣。", 
            "不思戢多欲，汲直岂能救。", 
            "秦王方十八，龙飞年亦富。", 
            "苟知矜细行，孰敢议童幼？", 
            "本朝法至严，极盛难为后。", 
            "舜禹诚可师，一洗汉唐陋。"
        ], 
        "title": "人日进呈三首 其二", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "举世丁文敝，夏道宜尚忠。", 
            "为臣良独难，所习利与功。", 
            "嗟彼东周后，异端久争雄。", 
            "丘轲道不施，千古多妄庸。", 
            "天开地将辟，孰能当其冲？", 
            "浩气塞两间，黜名且隳聪。", 
            "一介不取与，圣任在尹躬。", 
            "愚暗空欣慕，衰迟得固穷。", 
            "用舍亦何心，沈冥老书丛。"
        ], 
        "title": "人日进呈三首 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "破岩如颓墙，突兀立穷海。", 
            "群鸥舞惊涛，坠日射寒彩。", 
            "有情必见赏，终古谁能待。", 
            "桑田定何时，滔天尔犹在。"
        ], 
        "title": "海中峭立孤峰舟过其下（十一日）", 
        "type": "古风", 
        "yun": "贿"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "去年未见花，今年归非早。", 
            "留花若相待，寒雨兼可恼。", 
            "残妆偶映日，一顾殊草草。", 
            "雨中已堪怜，放晴花又老。", 
            "傍檐复临池，二株稍娟好。", 
            "因寒却成瘦，含艳奈微缟。", 
            "盛时嗟非盛，坠片忍遽扫。"
        ], 
        "title": "杂诗（三月廿五日） 其一", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "一月凡几日，默数我将去。", 
            "缺月渐如钩，徘徊惜向曙。", 
            "友朋见不易，简要择所语。", 
            "家人话稍繁，欢喜若初聚。", 
            "小别虽甚惯，世变良可惧。", 
            "共誇吾未老，自省入迟暮。", 
            "检书且拂案，莫动起坐处。", 
            "秋风我复归，此景还成故。"
        ], 
        "title": "杂诗（三月廿五日） 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "河清难俟浊难止，留得昆明一湖水。", 
            "能令湖水共千秋，节义何曾穷此士。", 
            "泰山之重鸿毛轻，天下孰敢轻儒生？", 
            "云中袒背受戈者，谁信由于有不能。"
        ], 
        "title": "王忠悫公国维挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "流水不腐理为至，行己之道固无异。", 
            "一生乘化同所归，辄苦形骸作吾累。", 
            "区区摄生何足言，所可言者唯养气。", 
            "六十始知气犹水，不舍昼夜逝非逝。", 
            "配义与道终不衰，安用养形等儿戏。", 
            "伯平颇究摄生术，仁静名斋得深意。", 
            "躬行积久必有效，所患浅尝俄复弃。", 
            "乐山乐水性岂殊，子果见仁吾见智。"
        ], 
        "title": "示伯平", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "人言日中有黑子，太白白昼吐光芒。", 
            "毒热十日果不解，脆嫩劳促纷死亡。", 
            "老夫日出趋行在，雨汗说书能安详。", 
            "小楼床榻皆炙手，闭户独坐真探汤。", 
            "冰如羊脂瓜翡翠，意表难释同渴羌。", 
            "或称竹篷可避暑，我谓掩郁终非良。", 
            "昨宵视天起残夜，风从何来徐褰裳。", 
            "银河西流斗北挂，海气倒泻倾肌凉。", 
            "飘然仙去不可执，瑶池琼阙生肝肠。", 
            "挥手浊世便轻举，耿耿微月犹相望。"
        ], 
        "title": "苦热行（六月廿九夜）", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "水光映林林掩水，隐约扁舟没葭苇。", 
            "一往离披薮愈深，水复林重凡几里。", 
            "孤亭瘦塔常在望，再转三回犹可指。", 
            "豁然人意与云平，疑有秋声撇波起。"
        ], 
        "title": "七月二日偕查峻丞郭啸麓唐立庵刺船淼薮", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "璋不足谋凯自败，张公孤注犹堪慨。", 
            "胸中剑气贯牛斗，五十未衰犹故态。", 
            "老谋长虑人岂知，识者以比胡润之。", 
            "为君举酒酹太白，莫怪残月还相疑。"
        ], 
        "title": "胡琴初五十诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "任事求其济，事败必死之。", 
            "致死乃不败，用意烈且奇。", 
            "以名名其事，感人何若斯。", 
            "匪同经沟渎，岂曰儿戏为。", 
            "夫人舍其生，复能舍其儿。", 
            "金侯有母风，忠义当自期。", 
            "举世轻忠义，吾意将语谁？", 
            "识者取吾语，世难犹可夷。"
        ], 
        "title": "瓜尔佳惠兴女士事略书后", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "忍盦馆我斜街日，亲见事亲共贤匹。", 
            "留得忧天杞妇心，陨及宗周更奚恤。", 
            "八十持门健实难，儿孙绕膝竞承欢。", 
            "海山纵遣称觞隔，却感平生酒未寒。"
        ], 
        "title": "王可庄夫人八十生日", 
        "type": "古风", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "弱冠寻芳数岁华，今年负煞武陵霞。", 
            "初弦相见上弦别，不是南天无此花。"
        ], 
        "title": "感旧，集定庵句", 
        "type": "绝句", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "小别湖山劫外天，七襄报我定何年。", 
            "香兰自判前因误，空损秋闺一夜眠。"
        ], 
        "title": "感旧，集定庵句", 
        "type": "绝句", 
        "yun": "先"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "美人信有错刀投，更折梨花寄暮愁。", 
            "难学冥鸿不回首，明朝何况促兰舟。"
        ], 
        "title": "感旧，集定庵句", 
        "type": "绝句", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "倦矣应怜缩手时，卿筹烂熟我筹之。", 
            "安排写集三千卷，删尽刘郎本事诗。"
        ], 
        "title": "感旧，集定庵句", 
        "type": "绝句", 
        "yun": "支"
    }, 
    {
        "author": "宁调元", 
        "era": "近现代", 
        "subtype": "七言绝句", 
        "text": [
            "是仙是幻是温柔，银汉迢迢入夜愁。", 
            "花月湖山骄冶甚，今番嫩约怕沉浮。"
        ], 
        "title": "感旧，集定庵句", 
        "type": "绝句", 
        "yun": "尤"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "叠孤飏春，喧蛩饯岁，蛮陬雨尤云殢。", 
            "嫩凭曲槛寻芳，未信亚枝试垒。", 
            "羁怀百结，并忘却缤纷诗思。", 
            "怎片向乳燕投帘，一般玉柔花致。", 
            "瑶佩曳，梦惊语细。", 
            "金缕损，影涵脂腻。", 
            "剧怜海角相逢，许共天涯此际。", 
            "愔愔情味。", 
            "拚付与青衫红泪。", 
            "待谛认绿荫朱门，几日玉骢重系。"
        ], 
        "title": "东风第一枝 雏燕营巢，潮酣云亸，亦新春胜事，庚子正月廿八日", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "渺千寻碧海，万叠明霞，百丈瑶宫。", 
            "紫府深深处，算天台路迥，有梦曾通。", 
            "那回彩鸾飞控，缑岭最高峰。", 
            "记满引琼浆，浅尝苑果，笑倚东风。", 
            "从容。", 
            "驻杯渡，正异日重来，待讨芳踪。", 
            "不分鬘天外，便从教永逝，目断征鸿。", 
            "笙寒佩冷消息，何处月明中。", 
            "剩瘦损今宵，云阶画屧才许逢。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "忍翻阶红叶，逝水青萍，凄切逗虫语。", 
            "似诉承平事，东■■，渔舟星火同住。", 
            "笑吟漫赋。", 
            "拂茧丝曾斗新句。", 
            "酒醒外，月落参横后，渡头剪金缕。", 
            "不分忽忽轻负，早千寻瘴海，难递鱼素。", 
            "远驲寻消息，沧江晚，书丛知著残蠹。", 
            "几时解组。", 
            "剩猿鸣故山无主。", 
            "祇盈箧秋词，留得旧家掌故。"
        ], 
        "title": "眉妩 鹤亭翁于己亥七夕蛆化，悼之以词，正有花外草窗之感", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "微云酿暖，略似江南北。", 
            "短梦频惊春万斛。", 
            "忍忆年时镜槛，清供梅枝亚金屋。", 
            "怨吟曲。", 
            "无声奈人独。", 
            "麦光砑，泪痕漉。", 
            "偬相思不许倾横幅。", 
            "骤雨初晴，箭波轻逝，空负华灯似粟。"
        ], 
        "title": "淡黄柳 晚晴", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蒂绊迎暄，枝纠炫井，脂光误引游蜂。", 
            "六扇窗低，碧纱髣髴春浓。", 
            "细呵蕊子痕痕掐，缓须臾涨腻流红。", 
            "侍灵犀，轻点檀心，缬眼惺忪。", 
            "无端镜槛留仙迹，算不曾辜负，廿四番风。", 
            "映带双鸾，坡陀细草蒙茸。", 
            "偏教解语无多语，两三声佩响玲珑。", 
            "待来宵蜜炬高烧，绣幕重逢。"
        ], 
        "title": "高阳台 午枕方酣，花帘影艳，延赏至再，赋此", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "圆月铜街，暖风绣陌，小楼偷剪银灯。", 
            "待篆萦心字，帐甍罗纹。", 
            "轻度茗香脂浅，颦笑缓乍启朱唇，星眸漾，咿嘤龙竹，宛转金茎。", 
            "频频。", 
            "指葱扶玉，应不数昭华，唤出新声。", 
            "渐彩鸾飞控，天纵疏翎。", 
            "临镜娇憨无那，抛一霎花唾琼英。", 
            "从今更，休言薄情，验取红巾。"
        ], 
        "title": "凤凰台上忆吹箫 王月圆居士属赋题意", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "柳陌桃蹊未易寻。", 
            "梦回霜鬓已骎骎。", 
            "万水千山行更远。", 
            "肠断。", 
            "朱楼一桁换晴阴。", 
            "眉月几余清泪赚，菱花拍著暗尘侵。", 
            "莫道人间离别久。", 
            "终有。", 
            "天吴紫凤证盟深。"
        ], 
        "title": "定风波 拟白石 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "别久春归两不胜。", 
            "海天梦雨湿疏棂。", 
            "祇待消愁拌剧醉。", 
            "无寐。", 
            "漏长苦更对青灯。", 
            "颦笑盘龙应似旧，音书孤雁竟无凭。", 
            "相见几时休更问。", 
            "空剩。", 
            "夜涛寂寞撼愁城。"
        ], 
        "title": "定风波 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "雁阵裁天，虫喧警晚，玉蕊轻卸银钩。", 
            "悭晴丝雨，隔院唤飕飕。", 
            "初剪金荷向晚，浓氛逼润压香篝。", 
            "谁消领，轻寒薄暖，人独倚朱楼。", 
            "前游如梦里，菱宜花笑，鸾妒眉修。", 
            "尽滴碎芭蕉，不解离愁。", 
            "忽忽谁怜十载，肠断处仙袂难留。", 
            "天涯路，烟波万里，空自泛茗瓯。"
        ], 
        "title": "满庭芳 参梦窗于淮海疏密之间，庶亦别开词境", 
        "type": "词", 
        "yun": "尤"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "白河夜色，浣素魄画帘如影。", 
            "记兽炭微薰，兰煎徐度，宵来银屏怯冷。", 
            "不分蓬壶三山远，待熨帖文园多病。", 
            "还懊恼强排，欢娱初遣，蒂开双镜。", 
            "谁省。", 
            "马蹄雁字，前尘消凝。", 
            "数屈指从头，天涯千劫，轻换人间醉醒。", 
            "纵许相逢，再回羲驭，难挽逝波光景。", 
            "徒怅望，槛外云低雾湿，鹭闲帆静。"
        ], 
        "title": "二郎神 用徐干臣韵，贻朱蕴华居士。析津之别，盖三十年矣", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "漉粉融脂。", 
            "伴十香镜槛，钿阁生姿。", 
            "南天去年初见，见未多时。", 
            "泛海移根去也，倚蛾月空惹相思。", 
            "一痕怕零落，梦外尊前，轻负腰肢。", 
            "那回犹记，送铜街度暝，风软如丝。", 
            "七香车里，眉语无待矜持。", 
            "款款花当叶对，喜明朝应再拈枝。", 
            "香篝画帘下，潋滟兰汤，婉娩金卮。"
        ], 
        "title": "国香慢 南中百卉杂陈，有移根他植者，念之弥切。辛丑四月廿五日，将去吉隆坡看乌结先夕，赋此", 
        "type": "词", 
        "yun": "支"
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "水殿初回，兰房乍启，相逢三伏生秋。", 
            "不待封姨，寒生肌粟飕飕。", 
            "冰丝雪藕浑闲却，便置身姑射山头。", 
            "误须臾，拥褐袁安，假寐黔娄。", 
            "从今高会宜长继，更无劳九九，屈指凝眸。", 
            "垂柳亭前，春风迟上帘钩。", 
            "栽桃嫁杏都余事，尽耐看梅萼频抽。", 
            "怎消凝，缓噪鸣机，浓压香篝。"
        ], 
        "title": "高阳台 赋室中冷气机", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "眼波横处。", 
            "欲挽东流住。", 
            "偏自横塘西向去。", 
            "三十六峰无主。", 
            "夜晴花底流莺。", 
            "骊歌掩抑瑶觥。", 
            "强识欢娱片霎，一窗灯火通明。"
        ], 
        "title": "清平乐 画舫", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "抛却平生词笔瘦。", 
            "不信天涯，犹染香盈袖。", 
            "春好一枝今见又。", 
            "风裁林下黄昏后。", 
            "山色罗浮终似旧。", 
            "惜起啾嘈，唤醒师雄酒。", 
            "纸帐铜瓶谁与候。", 
            "独吟怨曲人知否。"
        ], 
        "title": "其一 蝶恋花", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "宿雾悭晴心字瘦。", 
            "梦里寻诗，泼墨犹襟袖。", 
            "历乱啼乌今夕又。", 
            "唤回月落参横后。", 
            "莫忆中州庭院旧。", 
            "万里蓬瀛，难泛兰陵酒。", 
            "细语徒惊虫应候。", 
            "溪蛮能解余怀否。"
        ], 
        "title": "蝶恋花 其二 再和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "宽尽东阳腰带瘦。", 
            "水驲相逢，自笑龙钟袖。", 
            "拾翠流觞何日又。", 
            "楼高烟锁春前后。", 
            "寄语莲蘋诸故旧。", 
            "红豆枝头，倦客难销酒。", 
            "遮莫离离催节候。", 
            "问犹省识相思否。"
        ], 
        "title": "蝶恋花 其三 三和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "新月初三弓样瘦。", 
            "香径徘徊，零雾沾罗袖。", 
            "转毂十年尘海又。", 
            "难忘那日花阴后。", 
            "芍药阑珊亭子旧。", 
            "倘许重来，同进香橙酒。", 
            "江上夜凉风起候。", 
            "羁人眼底怀归否。"
        ], 
        "title": "蝶恋花 其四 四和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "惊见绿肥红渐瘦。", 
            "摘取山矾，几朵萦怀袖。", 
            "竦竦潇潇微雨又。", 
            "阑干倚遍清明后。", 
            "无限流光应似旧。", 
            "婪尾酬春，独酌谁将酒。", 
            "消息不须探气候。", 
            "枝头旺得鸣鸠否。"
        ], 
        "title": "蝶恋花 其五 五和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "顾影涟漪金缕瘦。", 
            "一抹鹅黄，映带轻衫袖。", 
            "镜汐分明春枕又。", 
            "信它万里分携后。", 
            "虹雨梅风终忆旧。", 
            "点染铜铺，草色浓于酒。", 
            "最是杜鹃呼雨候。", 
            "问渠耐得幽栖否。"
        ], 
        "title": "蝶恋花 其六 六和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "彩缕分丝萦臂瘦。", 
            "浴罢兰香，披拂当风袖。", 
            "大道朱楼谁许又。", 
            "窥人象隔银屏后。", 
            "艾虎钗符新更旧。", 
            "老我花阴，忍俊容禁酒。", 
            "湘箑轻拈初暑候。", 
            "聚头得许年年否。"
        ], 
        "title": "蝶恋花 其七 七和前韵，壬寅午日", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "照影纤纤奁镜瘦。", 
            "不若当时，宛转舒长袖。", 
            "料量三生相见又。", 
            "今宵珠跋星沉后。", 
            "玄鬓霜华春服旧。", 
            "祇剩吟边，梦里才呼酒。", 
            "却恨啼鸦催醒候。", 
            "声声似问重逢否。"
        ], 
        "title": "蝶恋花 其八 八和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "天若有情天亦瘦。", 
            "长日孤云，掩映浮邱袖。", 
            "风指蓬山东向又。", 
            "相逢下九初三后。", 
            "燕语呢喃凭话旧。", 
            "一向书堂，煮茗聊当酒。", 
            "四面浓阴移物候。", 
            "泉边柳絮依然否。"
        ], 
        "title": "蝶恋花 其九 客来茗谈山左旧事。九和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "写不成书疑腕瘦。", 
            "黛浅毫轻，空染冰绡袖。", 
            "回首人人天际又。", 
            "归心暗逐南鸿后。", 
            "点缀湖山应胜旧。", 
            "负尽缁尘，那日邯郸酒。", 
            "一别疏嫞同道候。", 
            "狂奴故态犹存否。"
        ], 
        "title": "蝶恋花 其十 十和前韵", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "碧波堤，红药架，历历送秋晚。", 
            "银浦流云，淡掠远峰茜。", 
            "剧怜今夕西园，■■■■，竟孤负、蓬瀛清浅。", 
            "问天遍。", 
            "底事乌鹊无情，桥填又轻断。", 
            "输与春韶，许见画堂燕。", 
            "更教数尽机丝，曝衣楼畔，比愁绪盈千盈万。"
        ], 
        "title": "祝英台近 壬寅七夕", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "趁一轮皓月，邀俊侣，唤新凉。", 
            "任画毂轻驰，弓蛾淡扫，玉体初尝。", 
            "行行。", 
            "紫薇翠柏，渐宵深带露压莓墙。", 
            "曲岸回潮宛转，移灯细语端相。", 
            "难忘。", 
            "了了旧时光。", 
            "怎道是寻常。", 
            "听逝水闲云，颓垣断羽，莫再思量。", 
            "双双。", 
            "锦笺凤管，且西园烟景付清商。", 
            "检点他生影事，遽堪此夕清狂。"
        ], 
        "title": "其一 木兰花慢", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "自西园别后，曾几度，不思量。", 
            "算点检花风，叮咛月约，断尽回肠。", 
            "书堂。", 
            "看朱似碧，尚浓阴星火缀斜行。", 
            "娓娓瑶华屑玉，冷冷清籁吟窗。", 
            "兰房。", 
            "许度口脂芗。", 
            "再与问檀郎。", 
            "道泪已垂枯，欢应娇纵，莫负韶光。", 
            "残妆。", 
            "为君褪尽，待芙蓉尺幅护鸳鸯。", 
            "海气宵侵更鼓，星河曙拂纹窗。"
        ], 
        "title": "木兰花慢 其二 继声", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "风细游丝故故斜。", 
            "新泉料理碾新茶。", 
            "十年篆鼎悭沉缕，六扇芸窗飏落花。", 
            "清课足，旧情赊。", 
            "赌书远近隔天涯。", 
            "定磁更好生颜色，佳茗佳人梦当家。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "一片冰心付与伊。", 
            "十分清不受人知。", 
            "旋熏香泽侵花气，细袅文丝上翠帏。", 
            "新折萼，浅匀脂。", 
            "瓶笙从此伴南枝。", 
            "壶天信是神仙窟，何必蓝桥问玉卮。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "树老窥檐，花狂拥户，小楼自惜伶俜。", 
            "一池吹皱，春水恰初生。", 
            "镜底平分春色，认遥峰眉妩同青。", 
            "云边路，天涯只尺，犹恐枉留情。", 
            "银屏。", 
            "遮浅醉，思随茶杳，梦逐香轻。", 
            "乞轻寒帘外，莫与寒盟。", 
            "伫尽昆仑信息，耐朝朝极目沧瀛。", 
            "无聊赖，千帆过也，拂柱试弹筝。"
        ], 
        "title": "满庭芳 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "万绿喧晴，孤光炫碧，疏簃独客伶俜。", 
            "十年恩眷，负尽太狂生。", 
            "北雁南鸿底事，剩而今双鬓难青。", 
            "瓶尊畔，苔枝一萼，于此尚钟情。", 
            "猩屏。", 
            "春思杳，问花不语，比絮疑轻。", 
            "付花繁絮乱，几度前盟。", 
            "历劫瑶天未了，况层云迥隔重瀛。", 
            "参横候，巡檐索笑，倚醉待调筝。"
        ], 
        "title": "满庭芳 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "殷勤记取。", 
            "昨夜兰房语。", 
            "倘有相遗相忘处。", 
            "灯底香罗作据。", 
            "猩红珍重残妆。", 
            "角花点染温香。", 
            "中有泪痕一掬，不堪持赠伊行。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "人间地狱。", 
            "异穴悭同毂。", 
            "海外仙云遮录曲。", 
            "不吝无情天各。", 
            "凄迷树色潮声。", 
            "从容酒冽茶清。", 
            "惊起回眸一顾，栖鸦啼到三更。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "银灯乍烬。", 
            "写出丹青影。", 
            "可可芳心莹似镜。", 
            "省识天缘有定。", 
            "一春海碧沙明。", 
            "片言燕妒莺嗔。", 
            "莫道几回负尽，终教证取双盟。"
        ], 
        "title": "清平乐 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "凝妆无语。", 
            "脉脉娴风度。", 
            "不待当筵相尔汝。", 
            "趁取雕轮轻去。", 
            "夜深明月同归。", 
            "珠帘照彻清晖。", 
            "不怕愁人梦短，却嫌细雨花飞。"
        ], 
        "title": "清平乐 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "鱼更卜夜。", 
            "知道人归也。", 
            "唤取金铃传密话。", 
            "两地月明窗下。", 
            "横波难遣离忱。", 
            "轻颦犹勒余情。", 
            "留待明朝相见，酒边再诉平生。"
        ], 
        "title": "清平乐 其五", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "前盟几度。", 
            "此语多风措。", 
            "底事飞花非堕絮。", 
            "坐遣一春轻误。", 
            "珍珠久废长门。", 
            "葡萄重发清尊。", 
            "容易夜窗作伴，梅花与镇诗魂。"
        ], 
        "title": "清平乐 其六", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "清才丽句。", 
            "字字伤心语。", 
            "毕竟兰荃邀薄誉。", 
            "触拨琴心一缕。", 
            "吴樯代马侵寻。", 
            "从来未获知音。", 
            "不意蓬莱清浅，仙云堕影宵深。"
        ], 
        "title": "清平乐 其七", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "瑶华叠叠。", 
            "和遍泥金帖。", 
            "吹气如兰香作屑。", 
            "红豆三分刻骨。", 
            "微波真可通词。", 
            "灵犀消息丝丝。", 
            "小说平生负气，怜才独少相知。"
        ], 
        "title": "清平乐 其八", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "清才八斗。", 
            "未抵人间有。", 
            "留枕宓妃终不负。", 
            "隽语初三下九。", 
            "归来堂上优游。", 
            "赌书几泼茶瓯。", 
            "此是个侬结习，待看日上帘钩。"
        ], 
        "title": "清平乐 其九", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "瑶华品第。", 
            "碌碌无余子。", 
            "不待他生今日始。", 
            "委质金闺待字。", 
            "论文醉挹茸窗。", 
            "含情笑倚鸾床。", 
            "悍妒兼工妇德，河东薄吼何妨。"
        ], 
        "title": "清平乐 其十", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "兰馨玉洁。", 
            "著意花钿帖。", 
            "对镜无言红上颊。", 
            "孤负清扬眉睫。", 
            "花前滤茗焚香。", 
            "单栖惯耐凄凉。", 
            "𢬵得今宵掷与，重寻蛱蝶双双。"
        ], 
        "title": "清平乐 其十一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "金杯浅递。", 
            "未饮先沉醉。", 
            "密语深怜轻掩泪。", 
            "忘却胡麻滋味。", 
            "夙嫌生不逢时。", 
            "红闺负尽腰肢。", 
            "此际莫言娇纵，云鬟卸却花枝。"
        ], 
        "title": "清平乐 其十二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "罗襟斜扣。", 
            "团雪轻容漏。", 
            "月透春痕灯透牖。", 
            "嫞映三眠杨柳。", 
            "回眸细息咿嘤。", 
            "凭肩软语忪惺。", 
            "索得珠啼玉哭，任他鬓乱钗横。"
        ], 
        "title": "清平乐 其十三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "人间何世。", 
            "天意诚狡狯。", 
            "相见今番缘底事。", 
            "恨不年光倒驶。", 
            "贻君文石封泥。", 
            "还君珠泪双垂。", 
            "钤入小窗横幅，永教珍重南枝。"
        ], 
        "title": "清平乐 其十四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "蝶僽蜂僝两不胜。", 
            "窗窥户罥几逡巡。", 
            "游丝缕缕太关情。", 
            "昨日寻盟盟碧海，他年有梦梦倾城。", 
            "相思树下数残灯。"
        ], 
        "title": "浣溪沙 壬寅九月十六夜作 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "鹃血斑斑点玉簪。", 
            "帕罗封泪剩哀吟。", 
            "纵无风雨亦春深。", 
            "万劫沾泥终不悔，千秋密誓待重寻。", 
            "昨宵圆月照街心。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "说去应难住亦难。", 
            "夜深风露袭衣单。", 
            "一帘明月并肩看。", 
            "细字泪珠溅纸茧，瑶奁黛墨伴钗鸾。", 
            "三生证取耐清寒。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "真把闲愁付与伊。", 
            "空巢心事许天知。", 
            "隔帘怕见乱花飞。", 
            "密意已酬盟翠钿，佳辰莫道缓金卮。", 
            "占他横幅是南枝。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "秋宵一雨清如洗。轻衾微觉生寒气。", 
            "皓月透窗明。怀归梦不成。", 
            "鸡声初破晓。云罨疏林杪。", 
            "坐起看遥山。残灯映镜鬟。"
        ], 
        "title": "菩萨蛮 病榻不寐 其一", 
        "type": "词", 
        "yun": null
    }, 
    {
        "author": "赵尊岳", 
        "era": "近现代", 
        "subtype": null, 
        "text": [
            "盈盈花雾侵帘轴。筠蓝渐遣开金菽。", 
            "夕照泛疏棂。雏蜂趱落英。", 
            "几回人倦倚。独对苍茫际。", 
            "叫破一声声。长空归雁鸣。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "夕阳归雁数行斜，人渐蹉跎鬓渐华。", 
            "竟有潢池惊上座，微闻银汉滞仙槎。", 
            "丛祠明灭篝灯火，落日凄凉榆塞笳。", 
            "一样不堪回首处，卅年身世似飞花。"
        ], 
        "title": "秋兴，用草堂韵", 
        "type": "律诗", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "秋磷冉冉入空林，牛鬼蛇神画壁森。", 
            "自悔危时轻出处，亦知天道有晴阴。", 
            "分波终仗灵犀力，填海犹存精卫心。", 
            "最是迷离江上月，照人离恨到疏砧。"
        ], 
        "title": "秋兴，用草堂韵", 
        "type": "律诗", 
        "yun": "侵"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "见说降幡出石头，已伤离乱更伤秋。", 
            "安排浊酒消长夜，欲掘青天寄古愁。", 
            "世味早知成腐鼠，人情何况逐浮鸥。", 
            "茫茫前路无归处，暮雨西风江上舟。"
        ], 
        "title": "秋兴，用草堂韵", 
        "type": "律诗", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "百尺围墙对落晖，囚徒生死事轻微。", 
            "似闻孤雁伤群尽，都道寒蛾伴火飞。", 
            "玩世文章成独往，中年哀乐与人违。", 
            "云英待嫁徐娘老，漫抚腰肢问瘦肥。"
        ], 
        "title": "秋兴，用草堂韵", 
        "type": "律诗", 
        "yun": "微"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "不堪雨细又风斜，心绪都如未展华。", 
            "汉上惊鸿冰作影，银河彩凤玉为槎。", 
            "百年人事观朝槿，万里烽烟急暮笳。", 
            "独立江城无限意，我来不见落梅花。"
        ], 
        "title": "秋兴，再叠前韵", 
        "type": "律诗", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "却从南苑望东林，江水无声暮气森。", 
            "明日黄花堪插鬓，他时绿叶又成阴。", 
            "五更沉角惊残梦，万里飘蓬碎客心。", 
            "谁惜天涯离别苦，几家怨女拭寒砧。"
        ], 
        "title": "秋兴，再叠前韵", 
        "type": "律诗", 
        "yun": "侵"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "朝来烟雾蔽清晖，魔力渐高道力微。", 
            "何日黄龙能直抵，只今乌鹊尚南飞。", 
            "旧人渐散空相忆，壮志犹存未忍违。", 
            "从此蓬山天样远，休论燕瘦与环肥。"
        ], 
        "title": "秋兴，再叠前韵", 
        "type": "律诗", 
        "yun": "微"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "一呼一吸一障碍，始信不如归去休。", 
            "楚水楚山皆是恨，蛮烟蛮雨那堪愁。", 
            "陆机感逝当年赋，宋玉悲来何处秋？", 
            "国士无多沦落尽，青磷遥夜起山丘。"
        ], 
        "title": "唐守楩蹈江死，以此哭之", 
        "type": "律诗", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "去年此日相逢地，可肯年年此地逢。", 
            "残雪未销成腊鼓，新元弹指过黄龙。", 
            "一壶浊酒从容尽，竟日清谈意态雄。", 
            "我向吟坛一低首，诗人今有李空同。"
        ], 
        "title": "海上次韵答天梅", 
        "type": "律诗", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "天南地北羽书忙，汉水滔滔接建康。", 
            "妄拟清流能误国，化为黄鹄定还乡。", 
            "铜驼寂寂迷衰草，玉树依依恋夕阳。", 
            "谁信循环百年事，几人堕马斗新妆。"
        ], 
        "title": "偶成", 
        "type": "律诗", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "望渺渺兮隔海溟，鲸鲵未斩浪花腥。", 
            "杜鹃啼血千山紫，春草连烟万里青。", 
            "百二山河同败絮，两三亲友各飘萍。", 
            "伤心又过清明节，樽酒招魂何处汀？"
        ], 
        "title": "清明忆亡友姚宏业", 
        "type": "律诗", 
        "yun": "青"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "中年情绪似秋华，开亦无聊落亦差。", 
            "握手尽怜今日意，狂游能得几回佳。", 
            "百年牵挂如何了，一念轮回未有涯。", 
            "欲谢夷齐归隐去，又愁猿鹤北山哗。"
        ], 
        "title": "游白云归，感赋四律，并柬同游诸子", 
        "type": "律诗", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "夜气萧森十里堤，出门可有上天梯？", 
            "神仙传里新鸡犬，粉墨场中假笑啼。", 
            "旧雨伤心如此别，好花过眼莫重提。", 
            "昨宵身在能仁寺，似听秋声过隔溪。"
        ], 
        "title": "游白云归，感赋四律，并柬同游诸子", 
        "type": "律诗", 
        "yun": "齐"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "丈夫三十尚平平，竖子争传卫霍名。", 
            "不道风云催世变，由来生死见交情。", 
            "亡羊已为歧途误，功狗翻为狡兔烹。", 
            "闻说佳人争绝代，伫看倾国与倾城。"
        ], 
        "title": "游白云归，感赋四律，并柬同游诸子", 
        "type": "律诗", 
        "yun": "庚"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "江水南流夜有声，万家灯火夹江明。", 
            "我来不胜丘山感，对此难消迟暮情。", 
            "狺犬腼颜喧上座，沐猴作态误苍生。", 
            "酒阑重忆十年事，忽动热潮憾未平。"
        ], 
        "title": "游白云归，感赋四律，并柬同游诸子", 
        "type": "律诗", 
        "yun": "庚"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "镇海楼头栖暮鸦，越王祠下树争花。", 
            "风云西望生机尽，鸾凤南来佳处差。", 
            "回首烟花如梦寐，赏心乐事惜年华。", 
            "重重烟瘴频频雨，似此羁迟亦可嗟。"
        ], 
        "title": "粤东感赋", 
        "type": "律诗", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "彩凤荒唐逐野鸦，天涯何事觅飞花？", 
            "端居闷闷繁忧集，尘海茫茫百念差。", 
            "一代兴亡成昨梦，万重恩怨视空华。", 
            "糊涂长大糊涂老，闲坐千杯那用嗟。"
        ], 
        "title": "粤东感赋", 
        "type": "律诗", 
        "yun": "麻"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "连宵灯火燕秋堂，歌板无寥舞袖凉。", 
            "等是才华不巉削，勿徒须鬓矜斑苍。", 
            "逢君只合千场醉，篆墓何须百草长？", 
            "误我归期知几许，南风愁绝北风狂。"
        ], 
        "title": "集定庵句，柬鹓雏、楚伧", 
        "type": "律诗", 
        "yun": "阳"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "十年前是一重囚，也逐欧风唱自由。", 
            "复九世仇盟玉帛，提三尺剑奠金瓯。", 
            "丈夫有志当如是，竖子诚难足与谋。", 
            "愿播热血高万丈，雨飞不住注神州。"
        ], 
        "title": "感怀", 
        "type": "律诗", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "百国潮流卷地来，天公沉鼾大如雷。", 
            "神仙半出淮南犬，士木争营郭隗台。", 
            "万事尘老成痛哭，十年生死几轮回。", 
            "天花过眼飘流尽，但觉寒炉有死灰。"
        ], 
        "title": "感事一什病中作", 
        "type": "律诗", 
        "yun": "灰"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "瘴雨和烟柳不青，暮笳都作断肠声。", 
            "才知往事真成梦，又著新愁梦不成。", 
            "山万叠，水千程，王孙芳草碧无情。", 
            "杨花片片随风雨，飞遍长亭更短亭。"
        ], 
        "title": "鹧鸪天 春恨", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "万叠青山，千条垂柳，离情别绪君知否。", 
            "深闺翠袖怯春寒，莫向斜阳，天外倚阑干。", 
            "珍重前期叮咛，歌扇蓬莱，碧海终相见。", 
            "三年回忆赠君词，恰似春风花雨燕来时。"
        ], 
        "title": "踏莎美人 赠别", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "秋空飞雁隔层霄，海天高，路迢迢。", 
            "我欲淩虚，随月渡星桥。", 
            "恐话因缘缘已尽，寻凤侣，听吹箫。", 
            "此时空恨碧云遥。", 
            "意难消，梦魂劳。", 
            "刻骨相思，惊破五更潮。", 
            "怕见春光春又至，新柳色，小梅梢。"
        ], 
        "title": "江城子 有忆", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "湖山如绣，胜地难回首。", 
            "一缕秋情应记否，裂帛西风垂柳。", 
            "今宵如此楼台，只教旅客伤怀。", 
            "惆怅玉人何处，旧时明月重来。"
        ], 
        "title": "清平乐 忆湖山", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "望银河悬碧落，彩云隔断星桥。", 
            "最是凄凉前夜雨，斜风剪破芭蕉。", 
            "数年不见南飞雁，新愁漠漠无限。", 
            "冷月空烟菱叶渡，江山故国何处。"
        ], 
        "title": "思越人 七夕", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "忆晌黄昏，天际彩云不驻。", 
            "桂留香风弄影，秋情几许。", 
            "云屏净，罗帷掩，一灯寒雨。", 
            "长相思，锦园碧树。", 
            "远梦湖山天际，画楼如故。", 
            "眼中人，花前酒，翻成万古。", 
            "绿云鬓，青玉案，旧欢无数变离恨，朝朝暮暮。"
        ], 
        "title": "枕屏儿 感旧", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "远波如镜，荡碎流霞影，满院风花不定。", 
            "乱舞芭蕉，碧烟秋色冷。", 
            "鸟啼山晚，水落平沙净。", 
            "列岫斜阳相映。", 
            "缥缈潭云，长留圆桥顶。"
        ], 
        "title": "梅弄影 日月潭", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "碧海茫茫，愁不见天涯吴楚。", 
            "望长空，晚峰无数。", 
            "远依山，横背岸，水村烟树。", 
            "衡阳路断，雁沈南浦。", 
            "倚阑干，烽火外，中原何处。", 
            "变风云，几翻朝暮。", 
            "听秋声，鸣落叶，满天连雨。", 
            "淘尽兴亡，飞鸦古渡。"
        ], 
        "title": "三登乐 秋望", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "香雾夕漫漫，无限轻寒。", 
            "天涯漂泊见花难。", 
            "何处笙箫闻碧落，鹤在云端。", 
            "半树倚阑干，绿萼珠圆。", 
            "瑶华千点雪中看。", 
            "苦忆旧时明月色，梦里湖山。"
        ], 
        "title": "浪淘沙 雪夜观梅", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "风散庭花满地香。", 
            "芳园人独立，对斜阳。", 
            "平池流水绕空廊。", 
            "夭桃吹欲尽，减红妆。", 
            "愁损峨眉几许长。", 
            "离亭闻折柳，泪千行。", 
            "悲欢历历在心房。", 
            "去来无限事，恨茫茫。"
        ], 
        "title": "散天花 春怨", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "茫茫田野天连海，兴亡今古人何在。", 
            "北望是中原，暮云秋雨繁。", 
            "片时杨柳月，又过黄花节。", 
            "莫漫倚阑干，可怜山复山。"
        ], 
        "title": "菩萨蛮 海上", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "空亭日晚，谢尽桃花春不管。", 
            "怕见垂杨，暮雨朝云总断肠。", 
            "夕阳无语，远近青山青几许。", 
            "莫问归期，寒食东风杜宇啼。"
        ], 
        "title": "减字木兰花 春怀", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "沧海之东疆场，中原以外山河。", 
            "年年春色等闲过，杜鹃繁似锦，无奈客愁何！", 
            "啼鸟半窗花影，彩云别院笙歌。", 
            "青天明月此宵多。", 
            "家乡千万里，归梦绕烟萝。"
        ], 
        "title": "临江仙 春游", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "当年玉殿，锦绣芙蓉苑。", 
            "天半笙箫犹未断，卷地东风吹散。", 
            "疏红又点梅梢，客中愁绪无聊。", 
            "怅望青天碧海，朝来暮去春潮。"
        ], 
        "title": "清平乐 忆故园", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "苍海茫茫天际远，北去中原，万里云遮断。", 
            "云外片帆山一线，殊方莫望衡阳雁。", 
            "天上管弦无限恨，板荡神州，龙去蓬莱浅。", 
            "杨柳千条愁不绾，乾坤依旧冰轮满。"
        ], 
        "title": "蝶恋花 望海", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "雪点芦花起白鸥，片帆一叶画中游。", 
            "王孙芳草伤心色，散作江南处处秋。", 
            "天上月，水边楼，露凉云淡挂帘钩。", 
            "空濛不见山河影，望见山河影更愁。"
        ], 
        "title": "鹧鸪天  月夜泛舟", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "海外蛮邦，天涯孤客浑难渡。", 
            "千里云树，家国知何处。", 
            "烟水茫茫，不见来时路。", 
            "人非故，新愁无数，谁得朱颜驻。"
        ], 
        "title": "点绛唇 进萝客舍", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "画梁依旧，双燕重来否。", 
            "蕙帐尘生人去久，馀得夕阳残柳。", 
            "浮云片片南行，却教隔断归程。", 
            "朝暮湄河碧水，东流不系离情。"
        ], 
        "title": "清平乐 前题", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "风风雨雨，茫茫银汉，岁岁朝朝暮暮。", 
            "双星此夜片时闲，难遣却，离愁无数。", 
            "梅花帐冷，纷飞鸾凤，肠断玉人何处。", 
            "千重烟水万重山，望不见，湖云苑树。"
        ], 
        "title": "鹊桥仙 辛丑七悼罗夫人作", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "青门津渡，雁断衡阳路。", 
            "水面秋声云破处，不见故乡烟树。", 
            "风风雨雨年华，茫茫浩浩平沙。", 
            "万里江山家国，不堪回首天涯。"
        ], 
        "title": "清平乐 青门渡", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "梦魂飞上温柔岛。昨夜寒风陡峭。", 
            "万里惊回难掉。此恨知多少。", 
            "别时何似欢时好。朝暮相偎相抱。", 
            "行雨行云不了。此景休重道。"
        ], 
        "title": "桃源忆故人 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "两情苦苦相萦绕。看一轮明月皎。", 
            "又三五疏星小。惆怅忘天晓。", 
            "思量何处堪长老。化作双栖小鸟。", 
            "寻个蓬莱仙岛。默向天神祷。"
        ], 
        "title": "桃源忆故人 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "似汝何堪长各散。", 
            "多少交游，今日摧残半。", 
            "陵谷山河频改换。", 
            "风波算我曾见惯。", 
            "日暮途穷心意乱。", 
            "一夜砧声，起向谁家岸。", 
            "和雨和风敲不断。", 
            "明朝细把容颜看。"
        ], 
        "title": "蝶恋花 用前韵答哀蝉", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "蝶散蜂愁，已往事休重道。", 
            "芳凉千里花依草。", 
            "鸟啼空树，待倚危栏眺。", 
            "绿阴渐渐干云表。", 
            "凤去雌飞，为汝餐眠都少。", 
            "河鱼天雁消息杳。", 
            "但祝今后，恩爱能长保。", 
            "何必暮乐朝欢好。"
        ], 
        "title": "玉莲花 其一 送春，柬牧稀", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "爱锁情枷，何物天公铸造。", 
            "重重叠叠相围绕。", 
            "一年好景，算愁多欢少。", 
            "几时能够圈儿跳。", 
            "人寿无多，便等闲头白了。", 
            "辜负香衾春不晓。", 
            "无聊无赖，偏怨春归早。", 
            "明日落红慵重扫。"
        ], 
        "title": "玉莲花 其二 柬牧稀已，书此自鞫", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "可有安身处。", 
            "更谁何、千金市骏，草庐一顾。", 
            "富贵功名堪弃置，难断情缘一缕。", 
            "倘后且、重提杨素。", 
            "红拂有灵应懊悔，惯荒唐、朝暮行云雨。", 
            "平添我，愁无数。", 
            "于今一律归黄土。", 
            "待回头、风流尽歇，夕阳如故。", 
            "纵有英雄能偶辨，对影山鸡自舞。", 
            "已觉得、身移数主。", 
            "地下香君如可起，合情航、别向眉楼渡。", 
            "询佛子，休嗔怒。"
        ], 
        "title": "贺新郎 次韵和蜕盦《题红拂墓》，与今稀同作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "雨打风吹，问桃梗、漂流何极。", 
            "剩一缕、情魂不死，断肠今昔。", 
            "别后书来常半寸，梢头月上刚初十。", 
            "掷金钱、应替远游人，伤今日。", 
            "挽慧海，将愁涤。", 
            "凭纤手，剖胸臆。", 
            "奈寒云千里，韶华暗逼。", 
            "红豆可怜劳梦想，青衫莫更寻痕迹。", 
            "总百无、聊赖对东风，蘼芜碧。"
        ], 
        "title": "满江红 其一 再用前韵答今稀", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "九转蜣螂，起烦恼、尘劳未极。", 
            "笑世事、大都如是，抚今追昔。", 
            "平子愁来诗咏四，牧之梦觉年刚十。", 
            "尽劳君、屈指数归期，知何日。", 
            "莽山海，长涤涤。", 
            "纫兰佩，綷丹臆。", 
            "计别时容易，愁绪纷逼。", 
            "马卵休提真与幻，兔丝莫定踪和迹。", 
            "只年年、无恙可怜他，湘河碧。"
        ], 
        "title": "满江红 其二 叠韵答少棠", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "起视重围，也抵算、繁星拱极。", 
            "尽诗句、乔生早咏，争传昔昔。", 
            "杯底牢愁堪得石，眼中人望今难十。", 
            "可奈何、佳节又端阳，归无日。", 
            "将无乃，垢难涤。", 
            "莫须有，断凭臆。", 
            "为尘根未净，药叉环逼。", 
            "牍背题词谁授我，水中捉月浑无迹。", 
            "劳夜来、花影拂清空，窗纱碧。"
        ], 
        "title": "满江红 答今稀为题《南有百绝句》之作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "瓠瓜留恋几星霜。", 
            "渐颓唐。", 
            "剧堪伤。", 
            "岁月无情，空为少年忙。", 
            "佳节良辰抛掷便，堪细数，又端阳。", 
            "不消回首故乡望。", 
            "思茫茫。", 
            "泪千行。", 
            "故友还能，樽酒慰凄凉。", 
            "便抵他年重会聚，提此景，定难忘。"
        ], 
        "title": "江城子 端阳人，牧稀、荩生、约真、钝子携酒肴聚饮于此，赋此志影", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "一天凄楚菖蒲雨，把行人送将去。", 
            "故乡风味知何似，历历树云堪数。", 
            "留不住。", 
            "看一骑红尘，独自长亭路。", 
            "也应自语。", 
            "曾记得来时，杨花满径，化作沾泥絮。", 
            "难为我，事业功名尽误。", 
            "词人还动天妒。", 
            "张衡纵草归田赋，漫与人间陈诉。", 
            "歌且舞。", 
            "便竹马交情，大半成尘土。", 
            "思量忒苦。", 
            "好准备相逢，知他魂梦，今夜在何处。"
        ], 
        "title": "摸鱼儿 送别牧稀，并柬荩生、钝子，用稼轩韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "正啼彻、千山鶗鴂。", 
            "绿染川原，红迷巷陌。", 
            "风景当时，不堪重到都更迭。", 
            "芳华与汝干甚事，恶作剧。", 
            "眼见为吹开，又为一枝枝吹折。", 
            "凄绝。", 
            "更随风荡漾，飞向城南城北。", 
            "忒无情绪，忍轻与、旧游人别。", 
            "枉负了、一片殷勤，曾几度、培根护叶。", 
            "算换有、翠罗衫上，泪珠千叠。"
        ], 
        "title": "长亭怨慢 落花", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "邹阳旧恨，仗湖风，六月吹成霜雪。", 
            "想是空华迷目孔，万事于今休说。", 
            "醉也堪怜，睡难成梦，梦也肠堪绝。", 
            "销凝如此，数声分付啼鴂。", 
            "未老便觉先衰，黄粱顷刻，惊过沧桑节。", 
            "不惜人间交绝尽，留个江南词客。", 
            "昨日吟笺，写来佳句，有暗香凝结。", 
            "南幽借重，料难轻与磨灭。"
        ], 
        "title": "大江东去 酬哀蝉题《南幽百绝句》之作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "庭院无风，闲花自落，凭他泪眼相看。", 
            "今夜如何，柝声击到更阑。", 
            "相思一寸凭谁寄，奈水遥、还更云山。", 
            "待何时、重与温存，说尽艰难。", 
            "明知未了荷珠愿，任云翻天上，雨覆人间。", 
            "旧事殷勤，不消重挂心端。", 
            "思量百遍该如此，又偏偏、为损餐眠。", 
            "算窗头、明月来临，还似从前。"
        ], 
        "title": "高阳台", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "白日沉江底。", 
            "有绵绵、乱愁无数，被风吹起。", 
            "万仞重墙遮不住，不合与愁同死。", 
            "又不认、知愁何似。", 
            "该早分离还更忍，想平生、总为多情累。", 
            "重会面，不消已。", 
            "当时便悟成追悔。", 
            "到今番、海枯石烂，情离貌是。", 
            "日与魂挑终冒昧，贫贱论交如此。", 
            "到不如、相交还未。", 
            "■■■■■■■，忍回思、■■英华■。", 
            "纨扇在，泪如洗。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "天心墨墨长沉醉。", 
            "万事从前都是悔。", 
            "该今生，为情死。", 
            "惆怅旧欢成隔世。", 
            "问何时，重聚会。", 
            "欲待说他不是。", 
            "又怕娇嗔惹起。", 
            "月明人千里。"
        ], 
        "title": "应天长", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "年年地角天涯。", 
            "各分飞。", 
            "心事除非天外有天知。", 
            "长醉梦，频起视，夜何其。", 
            "九死一生怎得个归时。"
        ], 
        "title": "相见欢", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "曾记北风同赋。", 
            "历尽风波辛苦。", 
            "傥中途乖弃，结成仇怨，有何名誉。", 
            "些小一时嫌隙，愿大家付与，东流去。", 
            "奇愁难诉。", 
            "想天时、也有明兼晦，何况侬和汝。", 
            "好相与、炼将娲石，补上情天缺处。"
        ], 
        "title": "佳人醉", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "怜他泪点，爱他心情，思他心事。", 
            "霎时尽尝遍，一般般滋味。", 
            "翠袖单衾俱是泪。", 
            "通宵辗转不成寐。", 
            "容光为谁减，问君能知未。"
        ], 
        "title": "忆少年", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "起视身前后，未省是人还鬼。", 
            "奇愤几时泄得，又难收拾起。", 
            "思量唯有个中人，该糟蹋他耳。", 
            "如果书来道怨，便说侬知罪。"
        ], 
        "title": "好事近", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "寂寞黄昏，有人正、独自伤离伤别。", 
            "怎奈衣满啼痕，和衣也消灭。", 
            "刚屡日、鱼沉雁断，万千事、欲和伊说。", 
            "小院筝琶，荒城角鼓，都助悲咽。", 
            "待重觅，絮果兰因，总翻覆场场堕奇劫。", 
            "双鬓莫教频照，怕新来似雪。", 
            "便寿命、河清得俟，却又知、在那时节。", 
            "想见思妇楼中，金钱暗掷。"
        ], 
        "title": "琵琶仙", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "楚天低。", 
            "四围凝望，乡关何处都迷。", 
            "担一抹夕阳如画，遥遥数点秋山，衬湘水西。", 
            "蝉声又唱隋堤。", 
            "怎奈余音凄苦，无端触动愁思。", 
            "因想念，春阴乍晴天气，海棠初吐，牡丹开处，知他燕燕莺莺几许，花儿围定差池。", 
            "料归迟。", 
            "繁华万般那时。"
        ], 
        "title": "八六子", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "四壁秋虫叹。", 
            "向孤灯、重门静掩，听残更箭。", 
            "百辈时交休说起，略略山移物换。", 
            "便各自、兽离禽散。", 
            "十事九场都一样，悔年来、不著孤游论。", 
            "差看破，世情半漫漫长夜何当旦。", 
            "待安排、一丘黄土，埋头盖面。", 
            "水复山穷⑾谁料得，直道而今还见。", 
            "纵万死、也都无怨。", 
            "何况青蝇能作吊，只瞻韩、未展平生愿。", 
            "算此是，平生恨。"
        ], 
        "title": "貂裘换酒 呈某先生", 
        "type": "词", 
        "yun": null
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "雨过松林寒，鸟啼林壑静。", 
            "明月上空山，清溪写孤影。"
        ], 
        "title": "五台杂诗八首 其一", 
        "type": "绝句", 
        "yun": "梗"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "岩壑无人来，林花落相次。", 
            "时闻钟梵声，不知何处寺。"
        ], 
        "title": "五台杂诗八首 其二", 
        "type": "绝句", 
        "yun": "寘"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "偶然随流水，杖策去闲闲。", 
            "回望来时路，白云横半山。"
        ], 
        "title": "五台杂诗八首 其三", 
        "type": "绝句", 
        "yun": "删"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "雨止翠微间，幽岩湿寒碧。", 
            "林鸟不识人，时窥上山客。"
        ], 
        "title": "五台杂诗八首 其四", 
        "type": "绝句", 
        "yun": "陌"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "林薄来长风，白云散如缕。", 
            "草木生晚凉，心知山下雨。"
        ], 
        "title": "五台杂诗八首 其五", 
        "type": "绝句", 
        "yun": "麌"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "危峰倚天半，极目浮云东。", 
            "沧海不可见，万古惟空濛。"
        ], 
        "title": "五台杂诗八首 其六", 
        "type": "绝句", 
        "yun": "东"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "北台何濛濛，云雾来不尽。", 
            "时有荷锄人，披榛采新菌。"
        ], 
        "title": "五台杂诗八首 其七", 
        "type": "绝句", 
        "yun": "轸"
    }, 
    {
        "author": "溥叔明", 
        "era": "近现代", 
        "subtype": "五言绝句", 
        "text": [
            "山寒余水石，地迥少桑麻。", 
            "雨后清溪路，村村卖落花。"
        ], 
        "title": "五台杂诗八首 其八", 
        "type": "绝句", 
        "yun": "麻"
    }, 
    {
        "author": "杨璠", 
        "era": "近现代", 
        "subtype": "七言律诗", 
        "text": [
            "苍黄落日照荒苔，几树棠梨土一堆。", 
            "究是阿谁遗蜕处，仅存弱息爇香来。", 
            "断碑未志生前事，红泪应留石上苔。", 
            "料得夜归犹自忆，路人何事也含哀。"
        ], 
        "title": "偶见", 
        "type": "律诗", 
        "yun": "灰"
    }, 
    {
        "author": "溥叔明", 
        "era": "近现代", 
        "subtype": "五言律诗", 
        "text": [
            "高阁空濛里，烟云四望平。", 
            "雨中群木暗，天外一峰晴。", 
            "山翠增寒色，溪流涨远声。", 
            "明朝岩上路，应有蕨芽生。"
        ], 
        "title": "雨中登显通寺阁", 
        "type": "律诗", 
        "yun": "庚"
    }, 
    {
        "author": "溥叔明", 
        "era": "近现代", 
        "subtype": "七言律诗", 
        "text": [
            "受降城外雁飞回，此日登临动百哀。", 
            "荒草已埋苏武庙，寒烟空绕李陵台。", 
            "依然绝塞孤蓬卷，无复平沙万马来。", 
            "自古云中征戍地，斜阳画角使心摧。"
        ], 
        "title": "大同怀古", 
        "type": "律诗", 
        "yun": "灰"
    }, 
    {
        "author": "杨锡章", 
        "era": "近现代", 
        "subtype": "七言绝句", 
        "text": [
            "两岸桃花齐欲笑，欢迎车上一诗翁。", 
            "可怜无限胭脂好，染到仙山总不红。"
        ], 
        "title": "龙华看桃花", 
        "type": "绝句", 
        "yun": "东"
    }, 
    {
        "author": "杨锡章", 
        "era": "近现代", 
        "subtype": "七言绝句", 
        "text": [
            "光明态度气清华，到处勾留是我家。", 
            "桃李秾姿都远避，同心数点白梅花。"
        ], 
        "title": "咏雪", 
        "type": "绝句", 
        "yun": "麻"
    }, 
    {
        "author": "杨锡章", 
        "era": "近现代", 
        "subtype": "七言绝句", 
        "text": [
            "国色天姿是尹邢，相逢着意都娉婷。", 
            "多情易惹无情恼，露湿花枝红泪盈。"
        ], 
        "title": "有感", 
        "type": "绝句", 
        "yun": null
    }, 
    {
        "author": "杨锡章", 
        "era": "近现代", 
        "subtype": "七言绝句", 
        "text": [
            "江心秋影雁啼空，落帽诗人听晚风。", 
            "篱下矮花人不见，淡香吹过短墙东。"
        ], 
        "title": "重九有感", 
        "type": "绝句", 
        "yun": "东"
    }, 
    {
        "author": "杨超", 
        "era": "近现代", 
        "subtype": "七言绝句", 
        "text": [
            "满天风雪满天愁，革命何须怕断头？", 
            "留得子胥豪气在，三年归报楚王仇。"
        ], 
        "title": "就义诗", 
        "type": "绝句", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "金陵山似梦千层，永忆平生顾子朋。", 
            "卷裹交期犹款洽，酒边意气自瞢腾。", 
            "存亡默契馀名节，人物销沈阅废兴。", 
            "却为君诗惭北海，祇将高卧比陈登。"
        ], 
        "title": "答顾寿人祖彭见赠", 
        "type": "律诗", 
        "yun": "蒸"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "屈指相从岁月长，才如一梦觉旋亡。", 
            "心头常贮疑随影，遗照时看悟异乡。", 
            "往事讵忘非往日，馀生未尽祇馀伤。", 
            "残宵独语先归者，留阅人间更几场。"
        ], 
        "title": "庚午二月初九夜", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "莫忘人日约花朝，九十韶光已半销。", 
            "吟社何妨期酒肆，词流最喜共春宵。", 
            "挥毫易动承平感，纵饮犹堪块垒浇。", 
            "揽辔澄清定谁属，相看霜鬓未全凋。"
        ], 
        "title": "花朝饮东兴楼", 
        "type": "律诗", 
        "yun": "萧"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "江去泉留见此祠，沧桑满目不堪思。", 
            "存亡同负千秋业，埋没空哀一世奇。", 
            "两点金焦残梦断，廿年吴会再来迟。", 
            "含豪回忆平生语，寂寞犹馀地下知。"
        ], 
        "title": "王彦和求题中泠泉图卷今为王可庄祠", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "廿年沧海尚横流，失笑童蒙匪我求。", 
            "一任时贤许牛后，谁从邺下数龙头。", 
            "试看饥渴归心易，小待桑榆反掌收。", 
            "祇有二峰能见忆，思君端欲赋重游。"
        ], 
        "title": "和山本悌二郎见怀元韵", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "斯丘聊得暂婆娑，正是原头夕照过。", 
            "高阜蟠龙回草色，密林泻绿入池波。", 
            "俊游谁辨閒中味，愚叟犹堪劳者歌。", 
            "却念旧京颖滨老，祇凭花事坐销磨。"
        ], 
        "title": "西园 端午", 
        "type": "律诗", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "天回朔漠作神京，国老冬来举世惊。", 
            "八十五龄真好汉，重阳半月见耆英。", 
            "中兴方略资长策，北地雄豪待主盟。", 
            "细楷清诗时一出，知公不减旧心情。"
        ], 
        "title": "韬庵太傅八十五岁生日（九月廿三日）", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "壮年犹记戍南荒，晚向空桐惜鬓霜。", 
            "自窜岂甘作遗老，独醒谁与遣重阳？", 
            "菊花未见秋无色，雁信常迟海已桑。", 
            "定有馀黎思故主，登高试为叩苍苍。"
        ], 
        "title": "题西村真琴博士所写满蒙草类虫类二卷 其三", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "忽忽残年过七旬，岂能忘患欲忘身。", 
            "榻旁未可容鼾睡，海内谁云等比邻。", 
            "聊以神州喻唇齿，忍看诸夏废君臣。", 
            "韬翁老去名尤重，应仗新诗悟国人。"
        ], 
        "title": "和韬庵留别韵", 
        "type": "律诗", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "辽左观天星已回，倒悬未解事堪哀。", 
            "人心渐悔机应转，残局谁收劫又来。", 
            "欲以功名付豪杰，待看宇宙洗氛埃。", 
            "老夫依旧穷生活，腐鼠鹓雏莫浪猜。"
        ], 
        "title": "除夕", 
        "type": "律诗", 
        "yun": "灰"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "丧我焉知质在亡，空教白日照仓皇。", 
            "遭逢殊异谋中绝，魂魄何之气自强。", 
            "怪事有时书咄咄，残春不奈送堂堂。", 
            "关张无命肠堪断，顿足喑呜泪几行。"
        ], 
        "title": "残春", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "暮年杨业竟舆尸，云代威名自一时。", 
            "破敌何殊逐雉兔，望风曾说避旌旗。", 
            "晚途供奉成遗老，垂死英雄有骏姿。", 
            "霜月漫天冰作涕，喑呜犹绕李陵碑。"
        ], 
        "title": "上海旧作 观小叫天演碰碑（辛亥后）", 
        "type": "律诗", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "楼头山色漾江光，鱼麦丰饶见此乡。", 
            "地秀可知兴学易，乱平应觉卜居良。", 
            "欲凭礼乐移伦薄，莫遣潢池苦跳梁。", 
            "他日弦歌闻百里，老夫游处定难忘。"
        ], 
        "title": "吉林", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "甚欲从君话武昌，追思建业转栖惶。", 
            "行年八十垂垂老，入梦千重处处忘。", 
            "此日神京能把手，半生浩劫莫回肠。", 
            "还乡傥得如人愿，且认并州作故乡。"
        ], 
        "title": "陈立村八十诗", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "雪后重阳夕照明，高台纵目俯神京。", 
            "平原已觉山川伏，投老翻教岁月轻。", 
            "燕市再游非浪语，异乡久客独关情。", 
            "西南豪杰休相厄，会遣遗民见后清。"
        ], 
        "title": "九日文教部登高", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "英豪当代兴登堡，名节千秋听水楼。", 
            "并世天教系王室，一时人望重神州。", 
            "趋朝心尚凌风雪，绝席班应隔辈流。", 
            "长白中兴山万垒，试凭紫气候青牛。"
        ], 
        "title": "韬庵八十六岁生日", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "此局端堪称意无，疲民广漠暂枝梧。", 
            "天心或欲收残劫，王道何妨起一隅。", 
            "尹也就汤应得所，禹之行水定非愚。", 
            "西南亿兆当谁寄，悉绝乾坤老腐儒。"
        ], 
        "title": "腐儒 六月九日", 
        "type": "律诗", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "转绿回黄讶绣纹，温黁鼻观已微闻。", 
            "味寻甘露酣初證，韵绝醇醪逞半醺。", 
            "荔子先驱肤绰约，木瓜永好思氤氲。", 
            "欲将哈密论风调，舌本仙凡岂易分。"
        ], 
        "title": "香瓜", 
        "type": "律诗", 
        "yun": "文"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "劫馀文物久销沈，忽枉新篇惬素襟。", 
            "在远披函情已达，相逢倾盖意殊深。", 
            "文书遮眼频投笔，尘土填胸欲废吟。", 
            "可笑杜陵怀稷契，三年尸位定何心。"
        ], 
        "title": "和朝鲜朴荣哲韵", 
        "type": "律诗", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "天外飞翔莫计程，登高谁忆旧诗名。", 
            "半生重九人空许，七十残年世共轻。", 
            "晚倚无闾看禹域，端回绝漠作神京。", 
            "探囊馀智应将尽，却笑南归计未成。"
        ], 
        "title": "九日", 
        "type": "律诗", 
        "yun": "庚"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "身世花飘不定风，多年秋病畏秋虫。", 
            "隔岁欢期留臂印，谁信，依然愁坐夕阳红。", 
            "未必伊州成错舞，辛苦，去来心力雨声中。", 
            "撼局猧儿天不管，休叹，等闲哀乐负芳容。"
        ], 
        "title": "定风波", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "寒灯瘦影，更车声轧轧，为谁辛苦。", 
            "梦破卅年恩爱重，忍此孤雏无据。", 
            "画荻伤根，和丸蕴泪，心事纱机诉。", 
            "佩环何限，笑他世上儿女。", 
            "长自眉黛青青，放情游冶，一觉惊风雨。", 
            "多少肝肠酸裂久，只手支撑门户。", 
            "大地渊沉，妖星昼烂，留得生绡古。", 
            "精灵不爽，故人郑重供护。"
        ], 
        "title": "湘月 题林青萍母魏氏夜纺图", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "云鹤无踪春去远，寻梦兰阶，星月朦胧见。", 
            "何限秋魂千百剪，人生长愿为情骗。", 
            "嫁与东风花未肯，一霎西风，飘泪成凄怨。", 
            "似惜华年随断梗，芸窗日夕思量遍。"
        ], 
        "title": "凤栖梧 三首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "大错铸成谁肯顾，愿结来生，拼把今生误。", 
            "万里风涛吹梦去，铁船水鸟看争渡。", 
            "醒觉廔头花著露，依样冰鸾，凄照成今古。", 
            "待诉人前差一语，斜阳立尽千千苦。"
        ], 
        "title": "凤栖梧 三首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "始信年来情绪恶，只为情专，错怪人情薄。", 
            "百草千花无住著，思量何事苦离𡩡。", 
            "入梦频惊香艳约，劝说番番，翻自怜虚诺。", 
            "卖断风流春有脚，休从围带看消削。"
        ], 
        "title": "凤栖梧 三首 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "断肠难约凭高眼，离情艳阳西路。", 
            "啼鴂又声声，向无人行处。", 
            "春心闲未许，短长梦、燕帘莺户。", 
            "蠹墨羞花，俊游欺老，恨愁谁诉。", 
            "归去碧波深，当楼月、依前笑人轻误。", 
            "鬓影看离离，况番番风雨。", 
            "天涯迷倦旅，剩一片、秋魂无主。", 
            "待分付，悽调哀丝，怕水边吟侣。"
        ], 
        "title": "徵招 枫溪寄食，倏又经年，好梦成烟，凄怀在水，感今念旧，不知涕之何从也。书寄吴辛旨（三立）梧州", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "听鹃心事苦，更楼头狂飙，乱飞红雨。", 
            "惯自飘零，洒泪珠千斛，待留谁住。", 
            "倚遍危阑，共销黯、河山今古。", 
            "拼却相思，选梦炊香，剧怜前度。", 
            "长是风波横阻，几誓水盟山，夕阳无语。", 
            "一觉年华，笑楚兰身世，肯伤迟暮。", 
            "飒爽英姿，占此日、扬舲神宇。", 
            "只恐归期难定，庾郎老去。"
        ], 
        "title": "三姝媚 送人之广右", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "灵鹊欹墙，春芳逝水，梨云梦远谁知。", 
            "笑浅颦深，重门依约蛾眉。", 
            "穿帘旧识双飞燕，渺天涯、似醒还痴。", 
            "算输伊、片云幽欢，怎了心期。", 
            "占人怀抱知多少，甚长愁短病，断藕连丝。", 
            "小阁回廊，夜深恩怨曾题。", 
            "伶俜自忍风埃老，奈消魂、一晌难支。", 
            "莫相思、何处楼高，烟月凄迷。"
        ], 
        "title": "高阳台 其一 病眼迷糊，若有所触，即就床沿书此，𡩡解人不易得也", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "倚槛风骄，笺天语涩，飞光暗触情潮。", 
            "骨瘦神寒，拜花心愿迢迢。", 
            "山塘七里经行处，剩迷离、烟雨前朝。", 
            "掩重门、淡月梨花，清魄谁描。", 
            "应无人问春深浅，甚衙蜂梦蝶，不上轻绡。", 
            "清白承平，酬它酒瓮诗瓢。", 
            "侯门宾客休嗤点，写相思、一寸难饶。", 
            "肯年年、草怨红心，韵咽秋涛。"
        ], 
        "title": "高阳台 其二 丹铭师命题王忘庵花卉图卷", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "玉殿啸狐，宫花围屐，江南哀赋无地。", 
            "乱山腾野火，故国浮新垒。", 
            "相看月明泪洗。", 
            "惜分飞、寸心千里。", 
            "泛海迷槎，叩阍无路，孤剑向谁是。", 
            "天涯夜凉如水，想幽单万感，骚怨难寄。", 
            "敛愁随客坐，唤篴当楼倚。", 
            "芳华尽捲狂涛去，漫追忆、风流前事。", 
            "闻说起，湖山在、弓刀影里。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "高楼一夕秋风紧，写影苍烟，语梦凉蝉，吹老寒花又一年。", 
            "镜心未许朱颜驻，栏角床沿，懒起无眠，不是相思不问天。"
        ], 
        "title": "采桑子", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "鬓棱花，院落酒，晚雨凉生高柳。", 
            "凭阑望、惯念乱伤离，旧人归后。", 
            "泪波深，好梦诱，倦客多年搔首。", 
            "攀天去、正大月沈宵，戾星窥牖。", 
            "肯悔疏狂，自矮阁、昏钟坐守。", 
            "醉春笼幔，选席留灯，艳意倩谁受。", 
            "江国秋风陡，万绿惊红，芳讯滞久。", 
            "甚楼头、抵死相思，还擪长笛带恨剖。"
        ], 
        "title": "秋宵吟", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "伴月楼阴，凉飔净扫，片时烦暑。", 
            "纤云自度，出墙蛩、乱啼诉。", 
            "琵琶未解相思调，已微荡、秋魂几缕。", 
            "算玉山醉倒，情长情短，一例尘土。", 
            "何苦，难忘处，有惹梦香盟，背人酸语。", 
            "笼花坐石，镜空清媚如许。", 
            "天涯同是飘零惯，倩谁问、烟程雁路。", 
            "抱幽恨，悄向双星拜，谩恁轻负。"
        ], 
        "title": "月下笛 六月十五日，夜漏三响，香梦出床，四顾阒然，因移坐阶前绿荫下，皓月当空，暑气顿失，篱根乱蛩，声声如诉怀抱，惜无素心人来共酌酒，一领此幽凄况味也", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "算谙尽、十年风露。", 
            "世海茫茫，别程何许。", 
            "挂眼苍云，去来如笑乱蝉诉。", 
            "夕阳高柳，分一半、天涯树。", 
            "画角又声声，蓦起落、哀禽无数。", 
            "凝伫，早心肝杂碎，梦破故家禾黍。", 
            "青袍误老，忍重觅、玉娇华步。", 
            "便月影、艳照歌尊，待它日、看谁豪举。", 
            "怕容易飘零，休唱渭城朝雨。"
        ], 
        "title": "长亭怨慢 将离潮安，赋赠饯别诸友", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "荒麓啼鸦，小帘调药，哀笳惊度。", 
            "望极云横，棹迷香散，骚兰怨深谁诉。", 
            "看瘦抱，残更雨，扶愁趁危柱。", 
            "水边路，想当日、醉花狂酒，歌啸地、天许以春相付。", 
            "好梦逐年空，问风流、王谢何处。", 
            "谩惜芳期，认巢痕、莺燕多误。", 
            "慰诗情无恙，剩忆长安儿女。"
        ], 
        "title": "法曲献仙音 枫溪㝵蒙盦书词赋报", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "当年约共繁华住，怕向空山眠夜雨。", 
            "悄携幽梦渡香云，不道离情今更苦。", 
            "环环日夕鱼龙舞，媚态千方花万树。", 
            "隔江还见一痕青，待觅玲珑何处去。"
        ], 
        "title": "玉楼春 香港作", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "昨梦迷离欲化烟，分明眼底异春妍。", 
            "颠风簸雨又今年。", 
            "不忍抬头看一笑，闲从碎语悟双肩。", 
            "误人何限得人怜。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "海天风日波涛壮，凭将劫灰磨洗。", 
            "去国陈辞，横戈跃马，眼底英豪馀几？", 
            "风怀老矣。", 
            "听商女琵琶，隔江犹是。", 
            "杯酒长空，望深到处腾光气。", 
            "东华事随逝水。", 
            "梦骄天路远，愁恨谁寄。", 
            "红雨迷春，娇花拥月，多少前游佳丽。", 
            "消残痛泪。", 
            "忍重觅秋魂，鬼歌声里。", 
            "怅断关河，倚楼中夜起。"
        ], 
        "title": "齐天乐 国难日深，客愁如织，孤愤酸情，盖有长言之而犹不足者。香港作", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "零雀窥檐，孤花倒水，瘴深衣被垆薰。", 
            "高飙一派，四合暮天云。", 
            "十载衫尘未浣，寒光起、边马嘶墩。", 
            "归来又，楼空燕去，费泪与何人？", 
            "清游经乱阁，涩残琴桉，悽冷鹃春。", 
            "况引歌呼酒，飞动吴门。", 
            "转眼东风无赖，多少恨，离笛黄昏。", 
            "沉沉夜，休教梦醒，天远断知闻。"
        ], 
        "title": "锁阳台 蒙安自沪上寄声存问，赋此报𧬄，兼抒近怀。征尘未浣，仆御在门，命笔黯然不自知其言之掩抑也", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "疏帘不隔湖山影，流空夕阳无语。", 
            "草变红心，波沉痛泪，寸裂肝肠谁诉。", 
            "欢悰怕数。", 
            "又花月歌斟，春明前路。", 
            "风竹潇潇，夜乌啼澈棂边树。", 
            "随娘今向甚处。", 
            "儿时门巷里，饫闻清誉。", 
            "巾帼须眉，辛勤鞠育，百年世事如许。", 
            "哀丝漫谱。", 
            "剩一掬心魂，瓣香残炷。", 
            "肯复归来，看人千万苦。"
        ], 
        "title": "台城路", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "玉箫吹断南州雁，清盟俊游何地。", 
            "海国涛翻，山城绿绕，梦醒月明千里。", 
            "吟怀似水。", 
            "又一片边声，怨红啼翠。", 
            "绝徼相看，醉魂孤剑向谁是。", 
            "长安西笑尚隔，古香零乱处，门巷空记。", 
            "点勘丛残，激凉琴筑，别有风云生指。", 
            "雄心未死。", 
            "肯泪渍青袍，恨题宫纸。", 
            "预约荒鸡，浩歌中夜起。"
        ], 
        "title": "齐天乐 罗元一（香林）教授兄𡩡题手册，走笔成此。遭世乱离，寸情天远，不觉其言之凄异矣", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "连年烽火，共飘零万里，乡心绵邈。", 
            "废社丛祠青白叠，与守春魂一角。", 
            "鲗墨慵镌，痴云自笑，情事城乌觉。", 
            "瀑梁飞溅，酿愁如海谁捉。", 
            "肯信十载词场，听歌呼酒，转眼都无著。", 
            "甚日收京灵气迸，归管故山猿鹤。", 
            "咽月凉箫，倚天长剑，去住真难碻。", 
            "前途珍重，壮怀未许消削。"
        ], 
        "title": "壶中天慢 兵火连天，乡音沈滞，分寄渝沪诸友", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "芳洲不蘸娉婷影，花月成凄冷。", 
            "镜棱山黛未须描，旧见氤氲心字已全消。", 
            "关情一往教无寐，忍费凭高泪。", 
            "十年肠断为红箫，依是粉香飘梦短长潮。"
        ], 
        "title": "虞美人 二首 旅食澄江，生意垂尽，中怀凄郁难已于言，已卯端午前三日 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "多情真与天同老，别泪红难扫。", 
            "不堪香梦熨金堤，长伴百虫凄澈五更鸡。", 
            "珠帘画阁年时路，赚得柔魂住。", 
            "簪花坐赏已难凭，漫向满城风絮惜馀春。"
        ], 
        "title": "虞美人 二首 旅食澄江，生意垂尽，中怀凄郁难已于言，已卯端午前三日 其二", 
        "type": "词", 
        "yun": null
    }, 
    {
        "author": "杨赓笙", 
        "era": "近现代", 
        "subtype": "五言律诗", 
        "text": [
            "国有垂危势，天无悔祸时。", 
            "岳家军已矣，曹社鬼谋之。", 
            "物议訾降表，人心盼义师。", 
            "果然逢大树，蔽日列旌旗。"
        ], 
        "title": "赞冯将军三首 其一", 
        "type": "律诗", 
        "yun": "支"
    }, 
    {
        "author": "杨赓笙", 
        "era": "近现代", 
        "subtype": "五言律诗", 
        "text": [
            "遮莫人心死，亡秦三户多。", 
            "草予民族檄，倒彼逆军戈。", 
            "武乡出师表，文山正气歌。", 
            "乾坤犹未坏，公理不销磨。"
        ], 
        "title": "赞冯将军三首 其二", 
        "type": "律诗", 
        "yun": "歌"
    }, 
    {
        "author": "杨赓笙", 
        "era": "近现代", 
        "subtype": "五言律诗", 
        "text": [
            "赫赫威名著，旌旗踞上游。", 
            "应时悬帅印，为国赋同仇。", 
            "箭射天边日，鞭投海上流。", 
            "铙歌声满地，还我旧金瓯。"
        ], 
        "title": "赞冯将军三首 其三", 
        "type": "律诗", 
        "yun": "尤"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "天教邪佞作公侯，覆雨翻云万众羞。", 
            "往事跳坑曾露尾，大名填海早低头。", 
            "晚绳祖武明汪直，老学儿臣刘彦游。", 
            "记得先生遗札语，快刀处置乱麻不。"
        ], 
        "title": "书愤五首 其一", 
        "type": "律诗", 
        "yun": "尤"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "误尽苍生信若人，非袁莫属复非陈。", 
            "寸为赘婿槟榔屿，毒及盟兄胡汉民。", 
            "满腔经纶在权利，全身柔媚表精神。", 
            "时而合作时分裂，荒谬如君世绝伦。"
        ], 
        "title": "书愤五首 其二", 
        "type": "律诗", 
        "yun": "真"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "曾伴荆卿入暴秦，南冠一载未亡身。", 
            "何来刺背孙鸣凤，不异诛心章炳麟。", 
            "已违遗教排共党，又见反叛媚东邻。", 
            "早知软化师评定，此贼奚容秉国钧。"
        ], 
        "title": "书愤五首 其三", 
        "type": "律诗", 
        "yun": "真"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "比翼冤禽比目鱼，双飞均占好家居。", 
            "私交浓厚陈公博，巨案弥缝顾孟余。", 
            "死矣仲鸣终自致，蠢哉民谊有谁如。", 
            "东窗一夜修降表，尔罪真难罄竹书。"
        ], 
        "title": "书愤五首 其四", 
        "type": "律诗", 
        "yun": "鱼"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "底事同仇御悔难，方亏一篑起波澜。", 
            "实行背相淮阴贵，竟获心传伯彦奸。", 
            "党国宁容供贩卖，朝官真觉冠痴顽。", 
            "此獠应在天诛例，特遣甥男作样看。"
        ], 
        "title": "书愤五首 其五", 
        "type": "律诗", 
        "yun": null
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "特种降幡竖国都，秣陵宫阙聚妖狐。", 
            "日支调整新关系，南北勾通众叛徒。", 
            "大宝喜登蛴阁揆，天皇遥拜效山呼。", 
            "任他铁铸夫妻像，志士由来不爱躯。"
        ], 
        "title": "感事书愤五首 其一", 
        "type": "律诗", 
        "yun": "虞"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "南都从古属偏安，便作儿臣亦大难。", 
            "将士沦亡司马法，江山点缀沐猴冠。", 
            "和平两字张群口，主义三民闭一棺。", 
            "谁识紫金山上墓，墓中双泪不曾干。"
        ], 
        "title": "感事书愤五首 其二", 
        "type": "律诗", 
        "yun": "寒"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "共同反共侪鹰犬，经济提携任马牛。", 
            "九国约从降表废，一心忠为敌人谋。", 
            "南天五管情难断，西尾双簧唱不休。", 
            "记否当年燕市句，此头仍是旧时头。"
        ], 
        "title": "感事书愤五首 其三", 
        "type": "律诗", 
        "yun": "尤"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "苍苍底事此安排，傀儡齐登大舞台。", 
            "虎踞龙蟠王气歇，天罡地煞鬼门开。", 
            "浑志附逆干刑典，翻说穷兵是祸胎。", 
            "世交贪污言不尽，中华拍卖信奇哉！"
        ], 
        "title": "感事书愤五首 其四", 
        "type": "律诗", 
        "yun": "灰"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "尤物天生必祸人，倾城哲妇古今闻。", 
            "汉奸鬻国汪精卫，臣妾签名陈壁君。", 
            "事主比肩还比翼，怜卿为雨复为云。", 
            "不知曾醒何时醒，一读华侨讨贼文。"
        ], 
        "title": "感事书愤五首 其五", 
        "type": "律诗", 
        "yun": "文"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "家国谁怜创造难，江声呜咽水潺湲。", 
            "纤儿争欲为刘豫，敌寇何堪见伯颜。", 
            "白下风流云散尽，苍生火热水深间。", 
            "伤心一样西湖景，岭上华堂建半闲。"
        ], 
        "title": "秋夜书怀", 
        "type": "律诗", 
        "yun": "删"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "大将军有古人风，礼士尊贤意最浓。", 
            "真相敢符齐景马，虚声愧属叶公龙。", 
            "从戎久薄弹长铗，问客何能扣哑钟。", 
            "此日执鞭兼执笔，为公草檄镇顽凶。"
        ], 
        "title": "初入冯幕感赋", 
        "type": "律诗", 
        "yun": "冬"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "大树将军负怪名，者番攘臂却欢迎。", 
            "群阴构难天昏黑，一电宣言地震惊。", 
            "早识纤儿为祸种，耻依当局作盟兄。", 
            "而今俯顺全民意，帅印高悬细柳营。"
        ], 
        "title": "报载冯焕公出任民众抗日军总司令感赋七律两首 其一", 
        "type": "律诗", 
        "yun": "庚"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "腰间干莫久摩挲，反日争挥鲁氏戈。", 
            "敌焰遏将新大陆，国魂招自旧辽河。", 
            "眼中疆土沧桑感，塞上英雄敕勒歌。", 
            "十万横磨酣战际，血痕应比泪痕多。"
        ], 
        "title": "报载冯焕公出任民众抗日军总司令感赋七律两首 其二", 
        "type": "律诗", 
        "yun": "歌"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "将星天降李西平，戏下雄才数石城。", 
            "卅六军人张后劲，八千子弟树先声。", 
            "素丝苦被污蝇点，末路堪怜走狗烹。", 
            "从古国家开创日，尽多功罪不分明。"
        ], 
        "title": "怀旧三首 其一", 
        "type": "律诗", 
        "yun": "庚"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "盖棺归骨过南昌，一束生刍泪数行。", 
            "漫说伯仁由我死，终怜项籍属天亡。", 
            "凄凉绝笔留冤狱，涓滴微资压宦囊。", 
            "回忆百花洲上约，樽前真觉断人肠。"
        ], 
        "title": "怀旧三首 其二", 
        "type": "律诗", 
        "yun": "阳"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "记得蒲青艾绿时，故交先识顺昌旗。", 
            "果然入境称张禄，未及成功作范蠡。", 
            "筠岭饱看千个竹，梅关空塞一丸泥。", 
            "要知军阀倾颓处，全局先输此著棋。"
        ], 
        "title": "怀旧三首 其三", 
        "type": "律诗", 
        "yun": null
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "天涯有客夜凭栏，欲写离愁下笔难。", 
            "万里椰林栖老鹤，三年菱镜对孤鸾。", 
            "家无储蓄衣安寄，书到炎荒泪末干。", 
            "今日好兼严父职，教儿休再著儒冠。"
        ], 
        "title": "寄内二首 其一", 
        "type": "律诗", 
        "yun": "寒"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "扊扅旧事怕重提，握别长亨夜惨凄。", 
            "炎海鸿泥成久寄，雕梁燕垒剩孤栖。", 
            "好寻膝下含饴乐，莫向机中织锦啼。", 
            "两地一心犹伉俪，休听涂说盼金鸡。"
        ], 
        "title": "寄内二首 其二", 
        "type": "律诗", 
        "yun": "齐"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "三载炎荒汗漫游，昆明池上又吟秋。", 
            "却欣大义滇中举，颇恨余凶冀北留。", 
            "伍子奔驰终覆楚，狄公勋业在倾周。", 
            "国门生入寻常事，恼煞当年定远侯。"
        ], 
        "title": "大观楼题壁二首 其一", 
        "type": "律诗", 
        "yun": "尤"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "西南名胜数滇池，岸帻披襟喜不支。", 
            "几处闲亭存古迹，一川小艇漾清漪。", 
            "灵钟金碧人皆杰，术乏丹青我有诗。", 
            "何必蠡湖匡阜去，此间风物亦相宜。"
        ], 
        "title": "大观楼题壁二首 其二", 
        "type": "律诗", 
        "yun": "支"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "入官头角便峥嵘，霹雳全教薄海惊。", 
            "碧血一腔催后觉，黄花三月继先声。", 
            "拚将赤手歼胡祚，取出丹心照皖城。", 
            "今日纪功多制像，似应金铸首先生。"
        ], 
        "title": "谒先烈徐锡麟墓", 
        "type": "律诗", 
        "yun": "庚"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "不甘汉族久沈沦，慷慨捐躯女子身。", 
            "秋雨秋风临难日，好山好水祀佳人。", 
            "雄心能下谭人凤，巨眼惟知徐锡麟。", 
            "底事墓门依两小，也容妓妾作芳邻。"
        ], 
        "title": "吊秋女士墓", 
        "type": "律诗", 
        "yun": "真"
    }, 
    {
        "author": "杨赓笙", 
        "era": "近现代", 
        "subtype": "七言律诗", 
        "text": [
            "涅臂盟心骨已枯，尚留双冢耸西湖。", 
            "千秋正气钟于是，八月胥涛怒有馀。", 
            "枭獍竟逢南渡主，熊貔翻为北庭诛。", 
            "寝宫恰面吴山立，那许人图立马图。"
        ], 
        "title": "谒岳王墓", 
        "type": "律诗", 
        "yun": null
    }, 
    {
        "author": "杨曾蔚", 
        "era": "近现代", 
        "subtype": null, 
        "text": [
            "秋风起大野，萧飒度汉关。", 
            "求夜林声急，方之气候艰。", 
            "芊芊河干草，光辉幽且闲。", 
            "晔晔苑中花，睹之恍人颜。", 
            "当彼春夏景，自分常葱殷。", 
            "天地忽变色，椽落满秋山。", 
            "亭亭松柏姿，凌雷讵可攀。"
        ], 
        "title": "秋风起大野二首 其一", 
        "type": "古风", 
        "yun": "删"
    }, 
    {
        "author": "杨曾蔚", 
        "era": "近现代", 
        "subtype": null, 
        "text": [
            "秋风起大野，杨飙入罗帏。", 
            "行行重行行，十年换征衣。", 
            "万里讵相识，五十宁知非。", 
            "南国有佳人，贻式以芳菲。", 
            "志士多苦心，皎如明月辉。", 
            "寒夜邻且长，道路修且危。", 
            "惟凭垂天翼，振间边云飞。"
        ], 
        "title": "秋风起大野二首 其二", 
        "type": "古风", 
        "yun": null
    }, 
    {
        "author": "杨匏安", 
        "era": "近现代", 
        "subtype": "五言律诗", 
        "text": [
            "慷慨登车去，临难节独全。", 
            "余生无足恋，大敌正当前。", 
            "投止穷张俭，迟行笑褚渊。", 
            "者番成永别，相视莫潸然。"
        ], 
        "title": "狱中诗", 
        "type": "律诗", 
        "yun": "先"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "芹香燕子低，柳色鹅儿破。", 
            "沿溪花引客，红如火。", 
            "山藏古寺，绿意将人裹。", 
            "佛像欹苔座。", 
            "一扇门开，断碑无字横卧。", 
            "桃源何地，白发禅心左。", 
            "增城关缥碧，葳蕤锁。", 
            "王符末路，战鼓声中过。", 
            "此情僧语我。", 
            "塔上风铃响，定知几时呵。"
        ], 
        "title": "满路花 山寺，美成韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "怪东风、万山吹绿，一团乾净无土。", 
            "哀哀寡妇诛求尽，老去低头臣甫。", 
            "朝复暮。", 
            "听啄尽、空林大觜饥乌怒。", 
            "高人自古。", 
            "不信战云中，岩栖有福，能做自家主。", 
            "横溪阁，三里城边烟渡。", 
            "王家旧读书处。", 
            "水中曾照苏娘影，花外一窗红雨。", 
            "翻画谱。", 
            "赖好我、萧郎安顿卢鸿住。", 
            "生涯未苦。", 
            "借一角柴扉，一条野彴，一𡎚墨梅树。"
        ], 
        "title": "买陂塘 《香宋图》资中萧慈笔", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "乌尤江心起。", 
            "夜火鸣榔空翠里。", 
            "游鳞成队，三月绿摇沙嘴。", 
            "下网初寻郭璞台，载酒休斫琴高鲤。", 
            "烟沈半篮，春潮千尾。", 
            "古刹谁将砚洗。", 
            "蘸偷一篙桃花水。", 
            "年年吞尽云光，鸬鹚堰底。", 
            "认来班鬣秋还到，画就香腮图难儗。", 
            "樵青镜中，黛螺如此。"
        ], 
        "title": "鱼游春水 墨鱼", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "是谁挂离愁千片。", 
            "寸寸鱼天，欲行还懒。", 
            "小雨微低，嫩晴先峭雁边远。", 
            "一船风影，春未老，桃花怨。", 
            "画出水行程，看叶叶烟中齐展。", 
            "别岸。", 
            "记樯竿白处，转过树梢犹见。", 
            "天涯燕子，送斜日泊何乡县。", 
            "更不信五两翩翩，绝无法将他吹转。", 
            "羡港口人家，挝鼓潮回江面。"
        ], 
        "title": "长亭怨 帆", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "新绿生秧，乱红吹雪，春如房老争妍。", 
            "久忘佳节，花外报啼鹃。", 
            "出郭晴蛙在水，纸鸢放乌牸耕田。", 
            "湔裙路，悠然会意，人物永和年。", 
            "芳原。", 
            "心万里，青山直北，雁路横天。", 
            "想铜街三月，门外榆钱。", 
            "忍听潭边禊事，徘徊到怪鸟湘川。", 
            "乡愁近，青羊小市，风鹤八公山。"
        ], 
        "title": "满庭芳 重三", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "万花尽坼。", 
            "过廿四番风，绿遍山色。", 
            "夜雨作寒，遥想刺桐披拂。", 
            "梦中怒到阿香，湿透碧油窗格。", 
            "春浪软，城西半陂，定涨溪骨。", 
            "衰年到耳心恻。", 
            "算去日灾祥，愁动诗魄。", 
            "剩把翠蒿和露，晨起亲摘。", 
            "杜鹃又啭清明，一色水田秧出，天道远，铙歌甚时住得。"
        ], 
        "title": "露华 夜中大雷雨，用碧山韵，明日清明节也", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春雨连宵，冻雷惊笋，落红堆做清明。", 
            "香街十字，邻女卖朱樱。", 
            "岁岁东风柳线，韩翃句、送老山城。", 
            "无憀甚，棠梨社酒，吹角下江兵。", 
            "春耕。", 
            "齐绿野，经年似梦，妖鸟罗平。", 
            "又野乌衔纸，坟草青青。", 
            "已过桐花冻了，芳原晚、人望天晴。", 
            "羲皇世，村童八九，榕塾读书声。"
        ], 
        "title": "满庭芳 清明", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天晴蝶换衣，池碧鱼吹雪。", 
            "砦荒无地住，人踪绝。", 
            "西瓜绿处，柏老风吹折。", 
            "宅边苔径阔。", 
            "落尽千红，杜鹃尚唤佳节。", 
            "香魂惺否，傍冢花如雪。", 
            "低低前代堰，群山接。", 
            "人今渐老，泉下应关切。", 
            "经乱和谁说。", 
            "七年苦吹，战尘亲故伤别。"
        ], 
        "title": "满路花 懿丘，次美成韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "万山红似血，是谁染、蜀宫花。", 
            "想望帝声声，冤魂夜月，幻作根芽。", 
            "天涯欲归未得，叹如今、归去也无家。", 
            "多事宣城客子，三春三月三巴。", 
            "铅华。", 
            "一种著银纱。", 
            "清绝玉无瑕。", 
            "问生成薄命，淡妆浓抹，谁胜些些。", 
            "飞鸦。", 
            "故宫鬓影，为东皇都付玉钩斜。", 
            "一例燕山亭杏，可怜人不如它。"
        ], 
        "title": "木兰花慢 杜鹃花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "百花拌出明妃样，春山一例漂泊。", 
            "古苔乍长，寒灯自照，夜堂无酌。", 
            "檐声碎雹，对天井铜槃正落。", 
            "似空岩泠泠泻玉，古盎韵秋壑。", 
            "天意浑无霁，暖暖墟烟，水村山郭。", 
            "万家梦里，九头鸣、夜深还作。", 
            "路少人行，忍重听、空仓噪雀。", 
            "正无聊，一枕又雨，动画角。"
        ], 
        "title": "凄凉犯 苦雨", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春香寻洞址。", 
            "叹空山无人，落花流水。", 
            "半截苔瘢，剩断碑犹叙，义门王氏。", 
            "草色红心，知染尽桓嫠双泪。", 
            "不负生平，清鲠家风，白蟫身世。", 
            "谁送徽钦如此。", 
            "想白发伤心，靖康遗事。", 
            "旧集无传，只挂名丁部，艺文重志。", 
            "落叶归根，岩上称黄涪翁字。", 
            "忍信阳秋身后，元修宋史。"
        ], 
        "title": "三姝媚 地仙洞", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "问头陀、一身无著，水田衣在何处。", 
            "八方都坐惊烽里，那有禅龛容住。", 
            "君听否。", 
            "已涧底浮尸，尚自刊章捕。", 
            "穷檐恁苦。", 
            "又满市夷歌，酒边罢簺，城上奏笳鼓。", 
            "幡然笑，是事从头先误。", 
            "此官今为谁做。", 
            "心如蕉叶风撕尽，破得千头万绪。", 
            "勤自补。", 
            "仿石恪维摩，风雪黄岩路。", 
            "谁宾谁主。", 
            "请折脚铛边，袈裟伴我，枯坐万松处。"
        ], 
        "title": "买陂塘 题萧佛意补衲庵图", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "挂双扉。", 
            "一层真是天涯。", 
            "秪惜隔住花关，关不住相思。", 
            "出外小红先笑，道海棠吹落，没个人知。", 
            "妒猧儿巧入，仙裙瞥露，银蒜声低。", 
            "生来命薄，香斑竹子，曾渍湘妃。", 
            "化作波纹，任数遍千条万缕，愁样丝丝。", 
            "香消夜永，料汉宫门巷如斯。", 
            "荡漾处，便真珠织就，衔花燕子，都要嫌伊。"
        ], 
        "title": "湘春夜月 帘", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春影华鬘竟不分，三生修来如此。", 
            "黛痕山笑，红窠露饱，何限六朝风致。", 
            "瘦绝单衫，又妙是清和天气。", 
            "家常梳裹，透雪腕，双笼珠子。", 
            "似曾相识非耶，镜中依约，圣湖烟翠。", 
            "淡妆无语，香霏欲滴，无法安他名字。", 
            "将身靠几。", 
            "任起坐都如人意。", 
            "桃花小样，请戏猜年纪。"
        ], 
        "title": "月边娇 美人小相", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "双溪红雨过，绿烟金穗，燕子掠晴沙。", 
            "小风三月影，袅袅腰肢，春醉美人斜。", 
            "心中万缕，绾离愁、不在天涯。", 
            "归卧久、罢官陶令，垂老尚无家。", 
            "悲笳。", 
            "妖烽剑阁，劫火夔关，定杨椿系马。", 
            "吟不尽、金城过客，板渚栖鸦。", 
            "前生做下江潭梦，算七年、人去京华。", 
            "天万里，青门岁岁飞花。"
        ], 
        "title": "渡江云 柳", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "比红儿。", 
            "自经年不见，风露最相思。", 
            "葱佩仙妆，牟珠佛顶，依约前度来时。", 
            "画栏外嫣然笑靥，似中酒，微晕淡胭脂。", 
            "俊极蜻蜓，梦边蝴蝶，香处晴飞。", 
            "谁信此花身世，也胡僧话劫，血溅苔衣。", 
            "雨过黄梅，篱开素槿，今岁人又逢伊。", 
            "更谁浸春纤翠甲，锦城里、犹谱悼红词。", 
            "忍说非耶是耶，弄玉魂归。"
        ], 
        "title": "一萼红 凤仙", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天外骊珠，借一阵东风，吹送山居。", 
            "卅年相望，孤抱谁如。", 
            "合铸许郑韩苏。", 
            "是茗柯同调，算绝艺、诗思还输。", 
            "帝城南，见灵光一坐，昭代鸿儒。", 
            "于今七经年矣，喜寰海争传，旧样霜须。", 
            "北徼开藩，西山辟粟，绿意全换蘼芜。", 
            "问锦江花发，旧游地、有梦来无。", 
            "曙星孤。", 
            "占太行高处，山翠藏书。"
        ], 
        "title": "春从天上来", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "锦城耆旧传，相思两地，桑梓当龙沙。", 
            "送春春已去，去日春人，都付玉钩斜。", 
            "贞元梦影，剩燕山，一绿无涯。", 
            "休望远，喷蓬莱阁道，双凤万人家。", 
            "哀笳。", 
            "经年患气，竭地军需，胜西来铜马。", 
            "谁更念，催耕野扈，斸土金鸦。", 
            "婆娑老树如人样，赖新词，传唱瑶华。", 
            "晴又雨，花潭且醉榴花。"
        ], 
        "title": "渡江云 锦城诸遗老，和春柳韵成帙，却寄", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "苔阶咽雨，草阁延秋，夜深人似枯僧。", 
            "梅子黄时，居然四壁蛩鸣。", 
            "回栏凤仙花发，变井梧落叶无情。", 
            "孤灯里，念鹊巢卜岁，雁字知兵。", 
            "历历美人名士，诉青春薄命，一样平生。", 
            "燕子红楼，为卿长叹漂零。", 
            "前身溧阳仙尉，到白头还做兰成。", 
            "吟正苦，柝凄凄遥应数声。"
        ], 
        "title": "声声慢 补衲庵闻蟋蟀", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "啼鸠送雨，小凤新花，一枕半年梦觉。", 
            "朱符篆古，彩鹢波翻，老剩岁华如约。", 
            "更何心风采萧家，人如菖蒲秀萼。", 
            "楚粽厨空，负了香菰青蒻。", 
            "不意仙风远送，上客能来，解衣槃礴。", 
            "心圆似月，梦好于仙，喜气庾莲吹幕。", 
            "是平生第一天中，狂引离骚痛酌。", 
            "只怅断峡雨江云，天南吹角。"
        ], 
        "title": "澡兰香 重五，梦窗韵", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "逸塘用世人，五十居閒地。", 
            "岂无髀肉叹，自诡时未至。", 
            "时至当云何，奈此囊底智。", 
            "控弦虽不发，天下识猿臂。", 
            "世途无万全，欲取宜有弃。", 
            "以我之下驷，当彼之上驷。", 
            "一败而两胜，老算得深味。", 
            "中年惜精爽，勿使疲人事。", 
            "孙武诚难追，孰能比田忌？"
        ], 
        "title": "王逸塘五十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "杨风异人不可测，书味渊深见殊力。", 
            "取径颇难意颇啬，犹是唐贤旧风格。", 
            "石斋论书尚遒媚，甜滑相寻苦难避。", 
            "山阴未免俗书讥，飞鸟出林谁可至？"
        ], 
        "title": "罗叔言求题所藏杨凝式韭花帖墨迹（初五日）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "中夜起待旦，初非欲人知。", 
            "好我且信我，可感孰若斯？", 
            "昧爽闻叩门，是子决不疑。", 
            "欢笑苦未足，促坐同啜糜。", 
            "我室虽云迩，里许劳奔驰。", 
            "来时肝肺热，去时怀抱怡。", 
            "气类喻针芥，圣者难言之。", 
            "持此默自讼，无端殆儿嬉。", 
            "岂同访戴人，兴尽情遽移。"
        ], 
        "title": "曹纕衡昧爽见访 其一", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "夜起既有年，斯道良可久。", 
            "颇同献曝心，愿以遗吾友。", 
            "晦明转移间，造物露枢纽。", 
            "人身小天地，吐纳等难朽。", 
            "清明常当令，昏惰讵能糅。", 
            "神完形不敝，聊用却老丑。", 
            "死生虽系命，操纵或在手。", 
            "终时幸无疾，何必千岁寿。"
        ], 
        "title": "曹纕衡昧爽见访 其二", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "雪气堆山山倒压，竹不见枝裁见叶。", 
            "若使风来一动摇，必碎玉龙散鳞甲。", 
            "与可胸中穷竹态，借墨写真墨犹湿。", 
            "人间一笑近千年，识者何人况能及。", 
            "徐君世守失复归，我怀此君忽相接。"
        ], 
        "title": "徐石雪求题文与可雪竹款曰笑笑先生作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "入春转寒雪弥日，杯酒端宜试诗笔。", 
            "金石书画藏竞出，文山石斋研无匹。", 
            "题襟馆中尝并列，今为郭君章君物。", 
            "摩挲咨嗟肠益热，文采风流各殊绝。", 
            "浩气入石涵碧血，相见难回经百折。", 
            "功名不终终义烈，事业纵隳论忠节。", 
            "吾侪相顾愧孱劣，俯仰高斋损心骨。"
        ], 
        "title": "栩楼燕集赋文山蝉腹研石斋断碑研", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "绿叶青枝人共识，诗老何曾识梅格。", 
            "细看非柳亦非梅，点染春光弄颜色。", 
            "渊明君复一世豪，攀条折枝空相高。", 
            "老夫与汝平章了，笑煞庭前夹竹桃。"
        ], 
        "title": "卓君庸求赋柳梅诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "东坡爱梅有神契，竹外斜枝称更好。", 
            "梅干愈近花愈奇，此意可为知者道。", 
            "都城花市得柳梅，文士纷纷逞词藻。", 
            "柳枝柔弱无风骨，忽缀梅花堪绝倒。", 
            "却疑对梅不解赏，深浅自呈见怀抱。", 
            "劝君一證岁寒心，莫怒狂言被花恼。"
        ], 
        "title": "又赋", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "暗室何来射明月，映澈秋毫久方灭。", 
            "若非发自案上经，毋乃吐从笔端血。", 
            "写经人往血不枯，造因得果理岂诬。", 
            "鼓盆未信庄生达，历劫犹应看画图。"
        ], 
        "title": "蒯若木求题写经应瑞图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "得隽径窜诚智矣，搏噬跳踉何所为。", 
            "旁观矜宠且宿饱，怪尔相厄无已时。", 
            "子于何处得此态，曲写尽意毫无遗。", 
            "往者不谏莫恶剧，来者视此犹可追。"
        ], 
        "title": "万公雨求题画狗", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "皇清二百七十载，惟以早朝治天下。", 
            "东周以降谁能及，文武成康此其亚。", 
            "人存政举更不论，家法百王自陵跨。", 
            "我皇出狩虽在外，治术精研逮閒暇。", 
            "一朝复辟贵有备，尝胆卧薪无日夜。", 
            "苟能求衣仍待旦，锐气已足震华夏。", 
            "堕慢邪僻期尽除，当使周宣避三舍。"
        ], 
        "title": "二月初六日进呈二诗 其一", 
        "type": "古风", 
        "yun": "祃"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "宽则得众理不易，居上不宽何足观。", 
            "明察谓能别善恶，察察为明明亦昏。", 
            "知人善任古所重，用人不疑乃至言。", 
            "有天下者视其量，意度阔略为本根。", 
            "圣资聪睿愿勿用，涵盖天地苏元元。", 
            "此理至深孰能解，责难敢以陈至尊。"
        ], 
        "title": "二月初六日进呈二诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我如夜啼乌，绕枝觅其偶。", 
            "斜月忽侵帷，定是魂来否。", 
            "追寻竟何得，遗像空在手。", 
            "东方未遽明，默坐复良久。"
        ], 
        "title": "二十夜", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "双栝方竞翠，东栝忽自枯。", 
            "哲人嗟其萎，不祥理难诬。", 
            "自我羁行在，花时归相娱。", 
            "今年来何晚，遇闰稽就途。", 
            "病中空怅望，别语一字无。", 
            "及尸岂为见，终古才须臾。"
        ], 
        "title": "廿一夜", 
        "type": "古风", 
        "yun": "虞"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "偕老亦既老，所欠惟一死。", 
            "先行子不惮，继往吾何馁。", 
            "小别良可哀，顾此堂下晷。", 
            "叩棺幸未阖，累唤宁能起。", 
            "素衣空辑杖，雪涕随逝水。", 
            "相从五十年，十日靳我俟。", 
            "茫茫望前路，目极天与海。"
        ], 
        "title": "伤逝 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "入室日已晏，离魂在此榻。", 
            "冥追试就枕，药气犹绕颊。", 
            "中宵影随形，徒倚还躞蹀。", 
            "吞声端有失，苦泪空凝睫。", 
            "心知成永诀，未免恋一霎。", 
            "我如梦为周，君如梦为蝶。"
        ], 
        "title": "伤逝 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "去年菊花时，廊下偶携手。", 
            "花前憔悴人，怅然若难久。", 
            "当时苦无觉，轻别将谁咎。", 
            "一悲悲何穷，倏忽馀鳏叟。"
        ], 
        "title": "伤逝 其三", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "斯人夜不眠，晓帐必犹寝。", 
            "披帷无所见，旁皇此为甚。", 
            "几榻勿轻移，起坐素身谂。", 
            "颇疑接謦欬，髣髴气微凛。", 
            "平生太常斋，如泥恨空饮。"
        ], 
        "title": "廿二夜", 
        "type": "古风", 
        "yun": "寝"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "死生虽云隔，岂能隔吾情。", 
            "吾情无生死，一意通幽明。", 
            "新魂必迷罔，自痛离其形。", 
            "旁观骨肉哀，惨悽倍于生。", 
            "生者能为主，依恋终相萦。", 
            "生者苟渐忘，无归愈飘零。", 
            "委形如爪发，朽腐难为灵。", 
            "圣人识情状，致斋极精诚。", 
            "立尸而后祭，何疑于礼经。"
        ], 
        "title": "廿三夜", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "哀情易伤春，飞花正如雪。", 
            "花前思往事，无处不悽绝。", 
            "昨朝花始开，今日花将歇。", 
            "我虽非落花，弹指必俱灭。", 
            "逝者固已辞，存者行渐别。", 
            "眼中亲爱者，一一愁见夺。", 
            "与君永今朝，为予誓皎日。"
        ], 
        "title": "廿四晓", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "人亡月半规，今夕已下弦。", 
            "碧天玉指甲，馀恨何悽妍。", 
            "阑干谁复倚，杳杳遂长眠。", 
            "我为夜起翁，残宵独周旋。", 
            "聊堪伴孤魂，莫言死相捐。"
        ], 
        "title": "廿五晓", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "儿女失其母，啼号不欲生。", 
            "我固无以慰，朝夕缠哀声。", 
            "出门暂弃置，入门复屏营。", 
            "灭灯人定后，锐意趋幽冥。", 
            "鬼神乃馀气，未若人所能。", 
            "冤抑或为变，居常终无灵。", 
            "亡者果已矣，何用期遐龄。"
        ], 
        "title": "三月初一晓", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "死状即若寐，熟寐元无知。", 
            "有知无知间，谁主此可疑。", 
            "生短死则长，死安生甚危。", 
            "闻道夕可死，既死终焉归。", 
            "无知信无涯，有知能几时。", 
            "庄生与释氏，毋乃皆沈迷。"
        ], 
        "title": "初二晓", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "人死斯相恶，无能斯相背。", 
            "亡者岂遂亡，存者良不义。", 
            "家人频入梦，处分到细事。", 
            "簿录一翻阅，使我涌酸泪。", 
            "馀财虽莫用，月廪谁能废。", 
            "他年称所蓄，聊为完遗志。", 
            "子亡我犹存，勿患终难继。"
        ], 
        "title": "十八日", 
        "type": "古风", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "晓闻云雾蔽长安，羊胃羊头天画寒。", 
            "铜臭可怜兼乳臭，时艰益复信才艰。", 
            "人情叶叶都如此，世路悠悠古所难。", 
            "多少东风零落恨，百无聊赖强为欢。"
        ], 
        "title": "燕京杂诗", 
        "type": "律诗", 
        "yun": null
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "河山元气入残秋，感慨时艰涕暗流。", 
            "灾异江都曾作赋，功名李广不宜侯。", 
            "凤凰可惜供鹰犬，骐骥偏令作马牛。", 
            "意志新来摧折尽，人间何处可埋愁。"
        ], 
        "title": "燕京杂诗", 
        "type": "律诗", 
        "yun": "尤"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "弦管燕京三月天，风沙扑面若为怜。", 
            "鹍鹏溟北思千里，鸡犬淮南尽九天。", 
            "傀儡渐凭樽酒尽，佯狂差较世人贤。", 
            "万般迷误能排解，益信空华在眼前。"
        ], 
        "title": "燕京杂诗", 
        "type": "律诗", 
        "yun": "先"
    }, 
    {
        "author": "宁调元", 
        "era": "近现代", 
        "subtype": "七言律诗", 
        "text": [
            "阴雨淫淫鬼昼行，南风吹鬓悯馀生。", 
            "韩非发愤书徒著，毛遂历阶意未平。", 
            "不净尘恨多懊恼，转疑恩怨太分明。", 
            "当年情意消难尽，凭仗青蝇身后名。"
        ], 
        "title": "燕京杂诗", 
        "type": "律诗", 
        "yun": "庚"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "霜满碧江头，无限消秋。", 
            "片时难遣几多愁。", 
            "苦忆圣湖明月色，水殿龙舟。", 
            "容易弃金瓯，板荡神州。", 
            "不堪重上酒家楼。", 
            "破碎山河观不尽，浩浩东流。"
        ], 
        "title": "浪淘沙 秋怀", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "绿萼梅边明月，碧纱窗外青山。", 
            "澄波无影复无烟，不见天涯归雁。", 
            "画意诗怀几许，离情别绪千般。", 
            "春光花柳片时闲，愁满落红庭院。"
        ], 
        "title": "西江月 春日", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "西风疏柳带秋蝉。", 
            "画桥边。", 
            "绮霞红乱。", 
            "夕阳寒照水，衰草暮连天。", 
            "何处羌笛声怨。"
        ], 
        "title": "北新水令 题画", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "东风卷地花飞，可怜春尽谁家院。", 
            "高楼玉笛，边沙落日，碧云低远。", 
            "破碎山河，莺花如旧，芳菲空怜。", 
            "望茫茫宇宙，天回玉垒，争留待，江流转。", 
            "此际愁人肠断。", 
            "送残春、骊歌声变。", 
            "浮云蔽日，黄昏时近，登临恨晚。", 
            "古戍荒城，边烽危照，凄凉到眼。", 
            "问春归何日，平居故国，消沉鱼雁。"
        ], 
        "title": "水龙吟 暮春感怀，寄一山左丞", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "纤纤夜雨滋芳径。携手花荫相共。", 
            "此际寻春珍重。露湿衣裳冷。", 
            "春巢落雁花铃动。惊破五更残梦。", 
            "几度香风吹送。帘外珍珠影。"
        ], 
        "title": "桃源忆故人 春晓", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "金门烟锁花砖路。", 
            "曾几日，春归去。", 
            "长信韶光浑不住。", 
            "灵池龙舸，玉阶仙杖，天上知何处。"
        ], 
        "title": "青玉案 湖上送春", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "金谷名花，兰陵美酒。", 
            "送君折尽章台柳。", 
            "清歌缦舞片时欢。", 
            "依旧池塘春水月光寒。", 
            "烟景无边，湖山如故。", 
            "云屏珠箔归何处。", 
            "繁华散逐江涛。", 
            "祇有绿杨风起似前朝。"
        ], 
        "title": "踏莎美人 闻歌", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "微香红破小梅梢。", 
            "又东风早春初到。", 
            "鸟啼芳树苑，人倚绿杨桥。", 
            "浑不似故乡好。"
        ], 
        "title": "北新水令 探梅", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "范阳古道，一片青山，遥望天际。", 
            "木落霜飞，收尽楼台王气。", 
            "问郦亭、知何处。", 
            "边沙雁色连秋霁。", 
            "送斜晖，正登楼极目，碧云千里。", 
            "凭吊燕台遗迹。", 
            "拥帚无人，金散尘里。", 
            "乐毅归来，燕惠书空寄。", 
            "易水萧萧流未已。", 
            "销沈不复歌声起。", 
            "对新亭，念家山、西风吹泪。"
        ], 
        "title": "倦寻芳", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "斜阳外，馀霞断续织晴空。", 
            "望垂虹雨气，荷花只剩残红。", 
            "玉殿梧桐散秋叶，镜湖葭菼舞西风。", 
            "故宫寥落，水云寒、一片溶溶。", 
            "疏林乱山际，塔影高寒，永镇西峰。", 
            "鹤驾曾来，还留洞口仙踪。", 
            "瓢笠何年过沧海，朝真手把玉芙蓉。", 
            "叹陵谷、碧桃谢尽，几度征鸿。"
        ], 
        "title": "雪梅香", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "塞口遥村，芦沟古道，枯柳西风将暮。", 
            "水浸寒空，遮尽蓟门千树。", 
            "荒陵落雁碧云秋，乱山瘦马斜阳路。", 
            "抵多少、破碎山河，登临尽是伤心处。", 
            "秦城迢递万里，极目桑乾外，范阳烟雾。", 
            "对咫尺、断岸惊沙，寻不见、垂杨官渡。", 
            "问归期，似巴山、剪灯闻夜雨。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "望空林、客路冷西风，丹枫映斜阳。", 
            "正浑河远色，燕山暮景，郁郁苍苍。", 
            "无复悲秋宋玉，谁共话潇湘。", 
            "遥鸿飞不渡，古戍云黄。", 
            "曾送采薇人去，念青岩晞发，濯足沧浪。", 
            "问茫茫天地，何处藜床。", 
            "三十年、尘生蕙帐，欲归来、猿鹤莫相忘。", 
            "愿戴负、山中偕隐，旧日云房。"
        ], 
        "title": "八声甘州", 
        "type": "词", 
        "yun": "阳"
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "上林依旧杜鹃啼，已落梅天气。", 
            "怨东风、一阵残红起。", 
            "锁庭院，春无际。", 
            "花铃自向风前坠。", 
            "冷苍苔玉砌。", 
            "望斜阳、故国知何处，洒无限，新亭泪。"
        ], 
        "title": "探春令", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "羽阳宫殿悲何处。", 
            "彩云萧史同朝暮。", 
            "霸业久随尘，问咸阳、可怜焦土。", 
            "祗河岳，还如故。", 
            "阅沧桑，成今古。", 
            "漳台片瓦皆愁侣。", 
            "叹璧月仍圆，销磨秦汉经风雨。", 
            "兴亡恨，谁能补。"
        ], 
        "title": "凤衔杯 咏秦羽阳宫瓦", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "碧纱窗，娇独倚。", 
            "风送一帘香雨。", 
            "琴韵静，漏声残。", 
            "夜灯红袖寒。", 
            "眼波秋，眉黛细。", 
            "生小不知愁绪。", 
            "频对镜，学涂鸦。", 
            "剪来繁杏花。"
        ], 
        "title": "更漏子·无题", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "云掩禅房，林分吹断，乱山飞雨。", 
            "流莺自语。", 
            "怨东皇，送春去。", 
            "危楼倾尽何能倚，剩门外、垂杨几缕。", 
            "正夕阳鸦背，边城辽远，错认归路。", 
            "重到谈经处。", 
            "见栋宇依然，池平树古。", 
            "荒亭蔓草，不堪摇落如许。", 
            "新蒲一夜生寒绿，问兴废、伽蓝忆否。", 
            "尽桥畔，对残春孤艇，寂寞谁渡。"
        ], 
        "title": "月下笛·极乐寺题壁", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "边塞秋深，蓬瀛海浅，新亭有恨无人见。", 
            "桑乾西望接天流，黄沙乱落并州剪。", 
            "木叶横空，青山一线，孤帆挂雨樽前远。", 
            "津门处处短长亭，柳条攀尽无人管。"
        ], 
        "title": "踏莎行 送章一山太史", 
        "type": "词", 
        "yun": null
    }, 
    {
        "author": "溥儒", 
        "era": "近现代", 
        "subtype": null, 
        "text": [
            "现庄严、花鬘世界，春心先已相许。", 
            "天香缥缈倾城色，醉靥临风解语。", 
            "漫延伫。", 
            "怕绮梦无端，忏尽云堂鼓。", 
            "共谁小驻。", 
            "看玉佩初翻，金裙乱舞。", 
            "倚槛门娇楚。", 
            "无双艳，莫便相逢迟暮。", 
            "及时为酹清醑。", 
            "繁华休问平章宅，清净争如僧庑。", 
            "春仍故。", 
            "渺北胜南强，过眼纷无数。", 
            "东风为主。", 
            "任多买胭脂，升沉茵溷，未忍说相妒。"
        ], 
        "title": "摸鱼儿 法源寺牡丹用诵芬室主人韵", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "碧天如水，有疏星三五。", 
            "蟋蟀声声满窗户。", 
            "渐炎威消歇，不似从前，甚心绪，却怕逢秋更苦。", 
            "夜凉慵独寐，守着空房，重订佳期又重误。", 
            "对叠叠屏山，少日欢游，而今都是销魂处。", 
            "谢玉漏、今宵少迟留，容我华文禽，梦中飞去。"
        ], 
        "title": "其一 洞仙歌", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "恹恹病起，似听啼鹃语。", 
            "斜日西沉洞庭树。", 
            "甚秋风只解，吹雨吹霜，能解得，吹我归回家去。", 
            "沅江流日夜，后浪前波，一律雄心渐消与。", 
            "等摸遍阑干，开遍林花，空惹起忧务无数。", 
            "问芳草、离离满天涯，更何事孤怀，独凝故宇。"
        ], 
        "title": "洞仙歌 其二 初秋偶作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "片石嶙峋，谁教绘出，缺憾情天千载。", 
            "百炼娲皇，想弥缝功大。", 
            "料容易，巧被康回触裂，却又后羿弯弓弄坏。", 
            "依旧飞沉，在诸方三界。", 
            "叹残山剩水都淘汰。", 
            "算他总阅尽沧桑态。", 
            "多少雨打风吹，尚岿然长在。", 
            "忆南山，没羽当时快。", 
            "霸陵尉，只有侵陵耐。", 
            "正待汝，越样珍存，补上苍旻再。"
        ], 
        "title": "拜星月慢 题蔡哲夫绘石，为哀蝉作", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "从君去也。", 
            "亭皋木叶萧萧下。", 
            "一时风景都狼藉。", 
            "络纬秋啼，似诉不平者。", 
            "闭门且把浮宾谢。", 
            "人面都真人意假。", 
            "一杯浊酒消残夜。", 
            "欲了公家，还受痴儿骂。"
        ], 
        "title": "一斛珠", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "长亭短堠相连接。", 
            "相连接。", 
            "怜他今夜，断云残月。", 
            "此时此恨和谁说。", 
            "角声吹变江城色。", 
            "江城色。", 
            "珠帘慵卷，晓寒侵骨。"
        ], 
        "title": "忆秦娥 伤别词 其一", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "相思又值清秋节。", 
            "清秋节。", 
            "停辛伫苦，几番风月。", 
            "关河遍地凝霜雪。", 
            "重重并入须毛白。", 
            "须毛白。", 
            "繁华是也，旧情衰歇。"
        ], 
        "title": "忆秦娥 其二", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "风烟漠漠关山隔。", 
            "关山隔。", 
            "去时容易，归时难说。", 
            "芝田暗老甄妃色。", 
            "江花江草都更迭。", 
            "都更迭。", 
            "为君憔悴，年年月月。"
        ], 
        "title": "忆秦娥 其三", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "情愁付与流莺说。", 
            "流莺说。", 
            "六朝佳丽，桃根桃叶。", 
            "临歧握手空更叠。", 
            "从今一纸书难达。", 
            "书难达。", 
            "去程凝望，芦花似雪。"
        ], 
        "title": "忆秦娥 其四", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "黄昏又挂梢头月。", 
            "梢头月。", 
            "知他千古，几回圆缺。", 
            "愁丝绾就同心结。", 
            "凭风吹入空冥灭。", 
            "空冥灭。", 
            "哪堪回首，旧欢重说。"
        ], 
        "title": "忆秦娥 其五", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "星河欲转残灯灭。", 
            "残灯灭。", 
            "罗衾扪遍，冷魂凄绝。", 
            "千山万水难飞越。", 
            "流光又是他时节。", 
            "他时节。", 
            "名花零乱，不堪攀折。"
        ], 
        "title": "忆秦娥 其六", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "塞鸿不度音书绝。", 
            "音书绝。", 
            "一腔心事，凭谁将说。", 
            "晨鸡处处都啼彻。", 
            "疏星未落东方白。", 
            "东方白。", 
            "微风吹起，闲愁叠叠。"
        ], 
        "title": "忆秦娥 其七", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "黄莺打起愁难说。", 
            "愁难说。", 
            "萍飘蓬断，水遥天阔。", 
            "他乡千里蒹葭色，可怜三五盈盈月。", 
            "盈盈月。", 
            "独眠独宿，唾壶敲缺。"
        ], 
        "title": "忆秦娥 其八", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "西风卷地梧桐叶。", 
            "梧桐叶。", 
            "哀蛩啼露，孤鸿唳月。", 
            "居平只苦欢娱歇。", 
            "沈腰潘鬓堪愁绝。", 
            "堪愁绝。", 
            "沉沉梦境，迹痕都灭。"
        ], 
        "title": "忆秦娥 其九", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "秋娘庭院天涯隔。", 
            "天涯隔。", 
            "暮蝉续断，夕阳明灭。", 
            "当时泪与星星血。", 
            "重来处处棠梨发。", 
            "棠梨发。", 
            "从今岁岁，佳期虚设。"
        ], 
        "title": "忆秦娥 其十", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "伤离别。", 
            "虹桥载酒当时节。", 
            "当时节。", 
            "徐娘虽老，豪游能说。", 
            "偏偏好事多磨折。", 
            "一生一死交情绝。", 
            "交情绝。", 
            "江山如此，泪珠盈睫。"
        ], 
        "title": "忆秦娥 其十一 后伤别词", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "今夜月明如画。", 
            "一点乡心不下。", 
            "解衣欲睡复迟回，拟把相思写。", 
            "分付与征鸿，又怕庭花谢。", 
            "不如及早赋归来，万事休粘惹。"
        ], 
        "title": "误佳期", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "月明又被云遮住，空老桂华枝。", 
            "想应天上，今宵未忍，还照孤凄。", 
            "几回欢聚，几番离散，剩惹追思。", 
            "旧人赢得，晨星数点，犹是年时。"
        ], 
        "title": "人月圆 中秋感赋", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "风横雨狂。销魂断肠。", 
            "夜阑无奈秋凉。又更长漏长。", 
            "颓垣断墙。来狼去羊。", 
            "思量多少兴亡。付愁乡醉乡。"
        ], 
        "title": "醉太平", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "休矣。休矣。", 
            "时世不消说起。醉生梦死风光。", 
            "谁省湘亡路亡。亡路。", 
            "亡路。丘墓安排何处。"
        ], 
        "title": "三台令", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "此身争比双飞燕，来是春深。", 
            "去是秋深。", 
            "犹自年年返故林。", 
            "悠悠天意无凭准，更漏沉沉。", 
            "花信沉沉。", 
            "问息寻消直到今。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "今生怎了。", 
            "奈天儿不黑，夜儿难晓。", 
            "倦倚篷窗，万事暗伤怀抱。", 
            "又微风，吹雨到。", 
            "家乡南望孤鸿杳。", 
            "一片归情，诉与谁知道。", 
            "魔障孽缘，总特地来缠绕。", 
            "渐一庭，秋色老。"
        ], 
        "title": "河传", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "寒气暗侵毛与骨。", 
            "昨夜西风，落尽梧桐叶。", 
            "料得此时情更切。", 
            "从容便是重阳节。", 
            "围绕庭阶千百折。", 
            "不恋单衾，苦恨余欢歇。", 
            "万里梦回堪怨别。", 
            "云山处处伤心色。"
        ], 
        "title": "明月生南浦", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "惺惺最是惜惺惺。", 
            "卿怜我我怜卿。", 
            "月照孤踪，离别分明。", 
            "又鸳鸯梦不成。", 
            "纵他生、历千万劫，为禽填海，此恨难平。"
        ], 
        "title": "湿罗衣", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "听残更鼓。", 
            "诉与谁知苦。", 
            "惆怅横塘旧时路。", 
            "唯有落红如雨。", 
            "年年地角天涯。", 
            "茫茫后会难猜。", 
            "晓起不堪临镜，鬓毛零乱千丝。"
        ], 
        "title": "清平乐", 
        "type": "词", 
        "yun": null
    }, 
    {
        "author": "宁调元", 
        "era": "近现代", 
        "subtype": null, 
        "text": [
            "一瞬年华过眼忙。魂断王昌。", 
            "肠断秋娘。世情都向苦中尝。", 
            "更了星霜。换了炎凉。", 
            "多谢和风与旭阳。出也寻常。", 
            "人也寻常。不消前境细思量。", 
            "梦是甜乡。醉是仙乡。"
        ], 
        "title": "一剪梅 出狱日作（1909年10月）", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "向时鱼服赋来归，果见龙腾破壁飞。", 
            "暂息辽东怀未展，回看赤县事终非。", 
            "五铢祚永知当复，三辅民愁感式微。", 
            "小待太平频拭目，乞身犹欲遂初衣。"
        ], 
        "title": "十二月七日从幸旅顺", 
        "type": "律诗", 
        "yun": "微"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "归心如箭车垂发，却曲偏嗟足偶伤。", 
            "韬叟频烦寄声至，旧京相见为诗忙。", 
            "奇情蟠郁容徐吐，好句吟哦亦自偿。", 
            "留取假期迟两月，城南花事趁春光。"
        ], 
        "title": "和黄默园伤足", 
        "type": "律诗", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "手书日记罢趋衙，便觉閒廊足岁华。", 
            "十日雨晴喧曙雀，半庭绿暗长秋花。", 
            "故人频问诗情好，新局微闻国论哗。", 
            "拂拭书窗入长夏，试评沉李与浮瓜。"
        ], 
        "title": "夏至（五月二十二日）", 
        "type": "律诗", 
        "yun": "麻"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "蜩螗羹沸意难坚，慢世相如信独贤。", 
            "风雨聊过看小劫，园林端易遣华年。", 
            "高吟频动江湖色，雅兴弥增翰墨园。", 
            "莫向辽东叹微管，书来犹及月初圆。"
        ], 
        "title": "寄李拔可（六十生日）", 
        "type": "律诗", 
        "yun": null
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "天际昂头孰可留，《逍遥》篇外更遨游。", 
            "燕辽来往才经宿，坡颍追随又一秋。", 
            "人物西山须野老，画图乔木待高楼。", 
            "长廊徐步閒吟地，定有乾坤眼底收。"
        ], 
        "title": "中秋寄稚辛", 
        "type": "律诗", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "退休进取事何穷，吾道当如日在中。", 
            "闭户著书时未晚，造车合辙意难同。", 
            "云阴昼短长催暮，寒色林疏更反风。", 
            "积叶满街谁共饮，空将情况话辽东。"
        ], 
        "title": "闭户", 
        "type": "律诗", 
        "yun": "东"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "父兄持我来京日，屈指腾腾七十年。", 
            "果见兴亡真脱命，偶全名节岂违天。", 
            "馀生已置浮云外，空手曾趋白刃前。", 
            "剩与栾城期对榻，看山听雨尽华颠。"
        ], 
        "title": "乙亥除夕", 
        "type": "律诗", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "入山胜具谁能伴，离坐狂言众尽惊。", 
            "轻世固应先却老，放怀未信果忘情。", 
            "平生相许空惭色，晚节何堪更盗名。", 
            "便欲南归作园叟，与君试约赋还京。"
        ], 
        "title": "周立之六十生日", 
        "type": "律诗", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": "七言律诗", 
        "text": [
            "馀年兄弟未全衰，祇似机云入洛时。", 
            "一代名流多见许，千秋佳传定能奇。", 
            "信天岂易閒方信，知命非难老自知。", 
            "不解尼山孜孜者，假年学《易》欲何为？"
        ], 
        "title": "闰三月十二日示坐客", 
        "type": "律诗", 
        "yun": "支"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "云水脸边明，柳鸟风前语。", 
            "乍觉伤情楚楚花，又浥疏疏雨。", 
            "摇落向谁怜，立尽斜阳路。", 
            "塞北江南浑是愁，那更山深处。"
        ], 
        "title": "卜算子", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "泻水天低，量愁海阔，山根齧断还连。", 
            "空濛拨濯，遨游何处飞仙。", 
            "比似练湖西子，鸣潮未许簇花钿。", 
            "朝暾起，露风点荡，玉宇青烟。", 
            "谁种几行稚柳，怅舞裙零落，做弄春妍。", 
            "亭台小筑，何时容我闲眠。", 
            "浴水鸳鸯乍并，笑桃人觅酒家船。", 
            "销凝久，眼昏雁外，与到鸥边。"
        ], 
        "title": "庆清朝慢 抚仙湖", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "铜床绣被萧寥夜，娇嗔昵笑妆初卸。", 
            "不解略嫌猜，开窗引月来。", 
            "三星长自拜，肯把青春买。", 
            "等待几多时，拂尘明镜知。"
        ], 
        "title": "菩萨蛮二首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "桐阴石凳听蛩永，中天漏月迷双影。", 
            "纤指托香腮，绿云两道开。", 
            "含差还却顾，脉脉眉能语。", 
            "苦忆少年狂，痴期留薄妆。"
        ], 
        "title": "菩萨蛮二首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "水涨螺鬟，花沈酒阁，斗城孤旅。", 
            "秋空待老，瘴雾羃云飞吐。", 
            "伴残灯、三更四更，搅情万谷风环语。", 
            "念红蕉翠裂，故园难认，放怀何许。", 
            "休诉，消魂路，有劫后冤禽，怨深金鼓。", 
            "相思错铸，更好月圆谁住。", 
            "办归艎、双鬓尚青，夕阳坐怯眠夜雨。", 
            "试明朝、起看湖山，与结潇湘谱。"
        ], 
        "title": "琐窗寒 八月十三夜澄江坐雨", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "山月转难吐，寒力厉严冬。", 
            "世间多少儿女，怅望玉楼中。", 
            "不为娇羞却步，似恐密云作雨，归去竟无踪。", 
            "直向天阍叩，环佩响乘风。", 
            "飘然下，如乍见，又朦胧。", 
            "何曾对影，相视一笑万缘空。", 
            "纵是多情圆照，旧日尊前人老，乐事与谁同。", 
            "但睡无复问，海宇正汹汹。"
        ], 
        "title": "水调歌头 澄江中秋，不雨不月，只寒风凄紧，万籁萧骚而已。客中对此难乎其为怀也，偶忆坡公明月几时有词，遂成一解", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "侧院梭飞，荒陂柳袅，月痕风片山前道。", 
            "经时飘落断魂香，花忙如蝶知多少。", 
            "浊酒瞒愁，昏灯伴老，残宵记曲添秋稿。", 
            "未须苦忆到鹃春，怨晴颦雨羞红笑。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "异乡长苦清怀渺，霜风吹老边树。", 
            "冷红千片下寒塘，妆晚棠梨雨。", 
            "已一觉、伤春未许，登高何意悲今古。", 
            "剩旧约疏狂，断梦入、孤楼借酒，换宫移羽。", 
            "休道马足能骄，年华无恙，久客难旷延伫。", 
            "万山深处锁吟魂，那更山深去。", 
            "早百曲、抽揆乱绪，关天心事天无语。", 
            "镇画角、声声紧，来岁重阳，看谁愁赋。"
        ], 
        "title": "霜叶飞 澄江重九", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "低佪不语，楼外孤蟾心上雨。", 
            "入梦凄清，如听冰车铁马声。", 
            "山程水驿，转徙三年无气力。", 
            "万一重逢，壮调何人唱大风。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "夜风清，山月朗，花影帘衣微荡。", 
            "欹独枕，听邻娃，远人心在家。", 
            "笑相迓，妆轻卸，几度幽怀如画。", 
            "寻好梦，忽颦眉，此情天岂知。"
        ], 
        "title": "更漏子", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "几度相思慵借问，落拓青衫，旧为寻诗困。", 
            "梦觉柔肠刚一寸，奈他千万离愁恨。", 
            "眼底落红纷阵阵，无据前欢，后约知谁分。", 
            "又是一年芳意尽，人间何地埋孤愤。"
        ], 
        "title": "蝶恋花 四首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "一觉娇娥如中酒，好梦无多，肯惜朱颜瘦。", 
            "清泪浥残双袖透，飘萧只看当门柳。", 
            "不信情多长病丑，如此人生，早自天难咒。", 
            "得意春波还起皱，休辞日日思量久。"
        ], 
        "title": "蝶恋花 四首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "日日伤秋如梦里，长夜如年，月色还如水。", 
            "如水流年风浪起，飘零滋味谁曾试。", 
            "去也不成归计未，待展银笺，中有凄深泪。", 
            "独掩疏棂欹枕睡，分明眼底殷红碎。"
        ], 
        "title": "蝶恋花 四首 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "如约新愁生碧树，莺燕园林，商略黄昏住。", 
            "双枕隔纱听夜雨，娇多意涩知何处。", 
            "记得旧分和泪语，比似飘萍，吹散还吹聚。", 
            "烟水重重芳梦阻，而今始觉多情误。"
        ], 
        "title": "蝶恋花 四首 其四", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "野云生抱。", 
            "荡空翠、竹风曼埽。", 
            "冷漪回照，绿螺映天晓。", 
            "客路梦春远，渐恐秋深人老。", 
            "断无歌扇招携，遣闲日、试舒啸。", 
            "芳踪去杳，□疏影、吟袖暗绕。", 
            "粉梢娟好，者青鬓谁料。", 
            "潇潇共愁听，蓦记昏黄凄调。", 
            "但有清夜花魂，伴他啼鸟。"
        ], 
        "title": "清波引", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "栖老岩腰，望空雁翼，荒荒云气笼野。", 
            "落叶明河，斜阳孤峤，肥健来帆去马。", 
            "凉梦和灯远，换千积、骚心难写。", 
            "镜鸾凄舞冰丝，巧啼蛩阵如䛡。", 
            "欺貌风尘黯久，知奏断绿琴，香艳谁把。", 
            "醉墨狂题，红绡轻□，恼乱十洲娇冶。", 
            "休恐鼍蛟觉，但记省、银涛高下。", 
            "冻结秋深，年涯销惯长夜。"
        ], 
        "title": "探春慢 山城坐守，云物皆秋，触绪成歌，渺兮予怀。依白石声韵", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "长眉秀口垂青鬋，交行促坐香肌颤。", 
            "更静石阑斜，清风挑臂纱。", 
            "玉珰缄翠札，情往还如答。", 
            "半被待炉熏，虫声隔院闻。"
        ], 
        "title": "菩萨蛮 二首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "绿杨花外掀风起，马嘶芳草人千里。", 
            "春在小红墙，荼蘼一架香。", 
            "垂帘遮不住，旧是消魂处。", 
            "几日不归来，荒山黄叶飞。"
        ], 
        "title": "菩萨蛮 二首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "电轮飙起，看长空、杯酒放愁何地。", 
            "汝自鱼龙工变化，我已鬓星星矣。", 
            "幽恨难埋，才名多误，大梦真儿戏。", 
            "青山如笑，狂歌飞上天际。", 
            "那得无限风流，舞裙游屐，蹴踏繁华碎。", 
            "百万香鬟齐下拜，一别可堪重记。", 
            "惨极人寰，劫馀身世，孰洒伤离泪。", 
            "未须魂断，十年霜刃初试。"
        ], 
        "title": "念奴娇 送郑国基之任南洋", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "遥情趁春乱飐，荡烟鬟雾水。", 
            "酒醒后、鶗鴂声声，似约悲往伤逝。", 
            "戍笳动、高楼惨结，边空滚滚腾秋气。", 
            "怅风流，一暝随尘，顿惊何世。", 
            "莫问当年，醉盏露顶，放珠桥艳埭。", 
            "夜阑听、邻曲凄凉，断云飞绕潮尾。", 
            "买娇嗔、临流散发，更商略、天涯滋味。", 
            "浣冰绡，千面啼妆，去程慵记。", 
            "昏灯岭表，瘦铎吴皋，旧狂尚共理。", 
            "十载恨、石栏深诉，翠罨红粲，短竹溪湾，暮禽催起。", 
            "关河指点，蛟鼍掀搅，湛明肝胆长如濯，肯因循、老雪颠危涕。", 
            "神京梦入，鞭梢快拂征尘，掩抑怨调谁倚。", 
            "湘云四极，鼓角南平，葬旅魂甚地。", 
            "可再向、黄垆回首，断己无肠，障眼丛祠，带萝山鬼。", 
            "霜华未荐，笼纱愁认，荆高骄响销黯尽，化斑斑、鹃血臣精死。", 
            "年年泉路苍茫，花药阑干，寸心万里。"
        ], 
        "title": "莺啼序", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "挥剑腰娇并作尘。", 
            "水风沧海泪，梦痕新。", 
            "瘦魂扶起对花颦。", 
            "山棱住，天付眴闲身。", 
            "烟柳欲迷津，垆香千万炷，簇仙云。", 
            "吹兰喷麝断知闻。", 
            "黄昏近，归路得微呻。"
        ], 
        "title": "小重山 偕李品纯（全佳）游五灵庙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "短长入镜天多妒，净铅华、嫩寒幽愫。", 
            "瘦倚翠屏宽，乱红指、云奁玉宇。", 
            "絮飘萍荡恋回风，梦才觉、青芜非故。", 
            "扶醉上吟鞯，记遍江南路。", 
            "十年心事惊秋雨，换西笑、古城缓步。", 
            "寒甃泫霜花，念旧赏、园林甚处。", 
            "鲛绡封泪未能晴，肯惜似、宵蛩啼曙。", 
            "戍鼓压春声，几唤得、骚魂驻。"
        ], 
        "title": "山亭宴 澄江感春，寄呈夏吷盦先生沪渎", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "黤黯悲沉何世，废垒烟芜，严城寒掠。", 
            "谁招仙侣，闲梦水云帘阁。", 
            "琴尊换了，旧人知否，蠹粉花蟫，解颐灵铎。", 
            "唤起湘累万古，暮倚犹妨，残泪分付寥廓。", 
            "几度家山念破，老来但觉凋剑萼。", 
            "痛共青鹃诉，剩殊乡心赏，冰纨凄托。", 
            "白头吟望，莫说等闲哀乐。", 
            "最是伤情，前社客、尽飘零天各。", 
            "妒风怨雨，痴傍灯焰落。"
        ], 
        "title": "丹凤吟 高吹万先生属题风雨勘诗图", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "魂招碧凝江关外，年芳顿惊凄楚。", 
            "坐阅海桑心，枉兰成哀赋。", 
            "独弦吟未苦，苦摧折、戟天危柱。", 
            "厉角吹春，百城潸泪，下泉知否。", 
            "谁与挽狂澜，青冥路、应犹爱深神㝢。", 
            "九辩总无灵，认巢痕甚处。", 
            "铎铃如解诉，万千恨、京尘燕树。", 
            "料人世，变入秋声，对乱红飞雨。"
        ], 
        "title": "徵招 澄江春仲，用白石自度曲挽蔡孑民先生", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "一枕仙云，香魂缕缕微凉坠。", 
            "画阑十二，长篴声初起。", 
            "宛转相思，总是飘离泪。", 
            "天如水，絮帘吹碎，花底狸奴睡。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "淙淙檐角瀑泉分。", 
            "山雨梦中闻。", 
            "今宵汉县南安宿，有烟鬟亲侍夫君。", 
            "一枕听风听水，诗心晓落凌云。", 
            "少年王粲学从军。", 
            "青羽送回文。", 
            "残书左担行装古，别峨眉三日新津。", 
            "药草香浮内院，榴花红待归人。"
        ], 
        "title": "风入松 怀辛子嘉州", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "钓船归。", 
            "正红情露重，绿意花迷。", 
            "一群纤翅化身，浑食胭脂。", 
            "莲娃斗影，为采香，新换罗衣。", 
            "人外忽地纷披。", 
            "鸳鸯结伴，翡翠齐飞。", 
            "百样都成劫运，叹网罗空误，刀俎群挥。", 
            "水乡诗味，晚凉空饷深闺。", 
            "小名先好，胜陶庄黄雀堪思。", 
            "良夜酌向琼杯。", 
            "桐花凤子，来世仙期。"
        ], 
        "title": "芰荷香 荷花雀，用介庵韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "客路青山，诗心红豆，计程今也还家。", 
            "蛛丝报喜，消除病里才华。", 
            "银液酒，玉川茶。", 
            "掩屏山，低劝秦嘉。", 
            "怪兰缸影，干人何事，连夜双花。", 
            "知君才笔无加。", 
            "争奈登楼惯了，体弱些些。", 
            "峨眉便好，如何消受天涯。", 
            "香篆袅，月轮斜。", 
            "听虫声新透窗纱。", 
            "指明河，笑生生世世，休便瞒它。"
        ], 
        "title": "夜合花 寄辛子崇庆", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "末路乡关，先朝宿耇，寿觞红藕花妍。", 
            "铜狄摩挲，知是前汉何年。", 
            "禄尽空馀苦命，剩池塘留取阿连。", 
            "馀生事，锦里乌巾，榜门别号天全。", 
            "香山雅会，梦华遗老，重歌水调，一奏冰弦。", 
            "漫把桑田新怨，堆上吟笺。", 
            "小传齐家定了，分诗穷，早注生前。", 
            "聊相醉，孤鹤南飞，一庵人外岿然。"
        ], 
        "title": "万年欢 寿休庵，方回韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "晴蛙唤客，睡鸭拳沙，斜照城西岸。", 
            "燕儿双剪。", 
            "波心影，掠得断霞天浅。", 
            "前村唱晚。", 
            "淡烟引，稻畦人远。", 
            "飞电边，云又如山，雨意中宵见。", 
            "归去凉风散暖。", 
            "乍吹来荷芰，花气清婉。", 
            "路通禅院。", 
            "铙歌响，应也翠颦红怨。", 
            "田家四面。", 
            "任点染王储诗卷。", 
            "知甚时，重访青墩，吟水晶乡馆。"
        ], 
        "title": "解语花 梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "燕山梦里，闽山天末，连岁泪雨未歇。", 
            "当官抗请朱云剑，亲见举朝风动，老臣心切。", 
            "下泽归兮天坠去，望九庙、愁云难拨。", 
            "剩草色、夹漈青青，枉送了鶗鴂。", 
            "谁分春风进酒，椒山祠下，便做今生长别。", 
            "母哀谁养，子饥谁饱，信史伤心来叶。", 
            "近如花众女，改著鸦头嫁时袜。", 
            "人间世、未知胡底，幸挽龙髯，中天悬皓月。"
        ], 
        "title": "八归 哭江杏村侍御春霖，用石帚韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "云红作壁，水绿摇天，凭栏晚阴客寂。", 
            "万叶扶花，薜萝衣都被露华吹湿。", 
            "唐时皓月，浑抹出西湖卵色。", 
            "冷处却输鱼翠，占秋影，先偷得。", 
            "年年亭上，载酒人坐，乱香心苦似莲菂。", 
            "往日吴娃袜罗边，多恐战时尘接。", 
            "休弹宝瑟，谁惜湘灵仙路窄。", 
            "醉扫碧苔碑上字，还等崔斯立。"
        ], 
        "title": "羽调解语花 镜香亭荷花，用草窗自制曲韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "红荔风香，金萱露醉，银河影挂珠斗。", 
            "十载从官，两朝经乱，算抵半生知旧。", 
            "故乡梦远，微记得柯山晴岫。", 
            "多病娇儿自乐，凉鞋寿星亲绣。", 
            "牵萝费卿素手。", 
            "愧荣华，肖他天秀。", 
            "笑指小星，三五夜凉占候。", 
            "何处芝田蕙亩。", 
            "且伴我齐浇赵州酒。", 
            "春在瑶池，桃花耐久。"
        ], 
        "title": "天香 六月廿一寿闺人，次梦窗寿筠塘内子韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "万山青。", 
            "斜阳影，金色返照东城。", 
            "天意晚凉似洗，淡点疏星。", 
            "老云西上，千万种巧簇奇形。", 
            "似古铁镕成大岭，横亘长鲸。", 
            "一峰菌子孤撑。", 
            "最高处，宛然三两人行。", 
            "凝望半天渐黑，怒碾雷声。", 
            "露凉侵座，花径外，且扑流萤。", 
            "算倚枕，淙淙快雨，知待三更。"
        ], 
        "title": "夏云峰", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "凉云透绿，画阁延秋，人病壶天醉。", 
            "寿华卮里。", 
            "苏堤路、一舸闹红犹记。", 
            "衣香舵尾。", 
            "西子样、南高眉翠。", 
            "楼外楼、山外青山，领尽杭州味。", 
            "门对钱塘江水。", 
            "望西兴红树，潮信风起。", 
            "驾涛新里，潜庵在、共数欧阳遗事。", 
            "三秋桂子，果送到、冬青无地。", 
            "荷又花、人化长星，嗟万方如此。"
        ], 
        "title": "解语花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天又新凉。", 
            "似久别故人，喜会他乡。", 
            "梧桐知信息，便暗响银床。", 
            "吟蛩深夜咽碧，透断砌、草露闻香。", 
            "仙梦冷，共画屏无睡，牛女河梁。", 
            "吟商。", 
            "年徂扇底，人老镜中，双鬓色半如霜。", 
            "西风催画角，赖大野云黄。", 
            "荷花应做怨女，算此后，日褪红装。", 
            "将进酒，当早莺、迎到春光。"
        ], 
        "title": "玉簟凉 立秋", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "仙隐生涯，石交名宿，送老隔朝官府。", 
            "曾到江源峰第一，正作青城山主。", 
            "离堆烟树。", 
            "记与孤客寻秋，诗心黄叶风吹去。", 
            "谁分浪声淘尽，浮云千古。", 
            "白头梦冷洞天，怕闻杜宇。", 
            "欣然君尚如故。", 
            "占三径芙蓉深处。", 
            "借消暑，铜斑摹取。", 
            "印花色、千红成谱。", 
            "一条生活周秦路。", 
            "且兑酒馀杭，燕然定勒谁家土。"
        ], 
        "title": "八犯玉交枝 盛树人大令工刻印，今陈鸿寿也，刻天山逸民见馈，盖别十二年矣，感寄此词", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "微云淡河汉，庭树鸦栖。", 
            "红烛点尽深闺。", 
            "年年一度美人怨，人间天上相思。", 
            "西风拜花下，叹秋生凉早，夜短来迟。", 
            "痴心送巧，做双星仍是分离。", 
            "桥上问谁先往，瓜果到如今，应换佳期。", 
            "谁信桑田千变，仙家作梦，才过些时。", 
            "一般命薄，料长生、有个人知。", 
            "笑闲心休管，鸳鸯帐底，月挂蛛丝。"
        ], 
        "title": "夜飞鹊 七夕", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "施身自谓，问是真是幻、廿年朝士。", 
            "自觅芦川花下句，己似闭门无已。", 
            "歌行路难，念家山破，树老人如此。", 
            "青蜺扣额，九关横塞天耳。", 
            "后事都到今朝，可憎面目，重照恒河水。", 
            "不尽海潮吹地转，闪闪青红蜃市。", 
            "野火空心，铜盘注泪，自老残僧事。", 
            "绛云楼上，柳家争对如是。"
        ], 
        "title": "百字令 自题光绪中小相，用江湖载酒集韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋水龙鳞，晚风牛背，散新晴、郊外芳昼。", 
            "几多时、春原嫩绿如绣。", 
            "如今活计汗珠里，说经年、一家南亩。", 
            "幸靠得天恩，酸心剩此升斗。", 
            "青黄断，挨饿久。", 
            "度日更无糠，白泥哄口。", 
            "还刮龟毛，半死命根谁救。", 
            "莫更笑，乡中叟。", 
            "军歌响、如何将就。", 
            "趁今日、郑侠图中，斟杯浊酒。"
        ], 
        "title": "大有 秋收", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "风吹太古秋声，手扪星斗行天际。", 
            "荒荒下界，齐州九点，万山如髻。", 
            "元晦论交，叠山请谥，齐名苏子。", 
            "有龟堂诗骨，龙川文笔，唾壶响，铁如意。", 
            "志取长鲸为鲙，问中原、虏尘消未。", 
            "苍天老矣，赵家宫殿，钱塘王气。", 
            "小试滁湘，可怜王蔺，谤书忘此。", 
            "逗丛编夜雨，天惊石破，化黄河泪。"
        ], 
        "title": "水龙吟 题稼轩词。即用集中登建康赏心亭韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "凉生几叠湘裙样，春葱动摇朱夏。", 
            "侧翅鸳鸯，闪花蝴蝶，展出宋时声价。", 
            "泥金细写。", 
            "更点笔樱唇，淡描宫画。", 
            "子夜闻歌，栏干按拍背人打。", 
            "秋来装入绣套，万千针线眼，曾刺遥夜。", 
            "无分团圆，不时开阖，红裹泪边罗帕。", 
            "萧郎醉也。", 
            "惯撩向风前，聚头低话。", 
            "玉骨香桃，瘦来无一把。"
        ], 
        "title": "齐天乐 挥扇", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "高人一去山留姓，苍苍海门关锁。", 
            "万古风涛，六朝烟树，输与松寮僧卧。", 
            "寒钟翠裹。", 
            "怕下有蛟宫，洞雷惊破。", 
            "月落潮平，瓜州三两照星火。", 
            "秋清无梦半夜，一行京口雁，天外吹过。", 
            "故国青山，神州黑子，望断夷吾江左。", 
            "苏髯误我。", 
            "便弥勒留龛，古今谁坐。", 
            "绝代仙鬟，镜奁装画舸。"
        ], 
        "title": "如此江山 其一 焦山图，程白袈观察室刘夫人绘", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "笔尖活了江心绿，依稀二乔春锁。", 
            "水亮鱼天，霞红雁路，冷透衣裳云卧。", 
            "行縢快裹。", 
            "约榔栗声中，白云穿破。", 
            "夜鹘呼风，扬州隐隐见灯火。", 
            "南天从古重镇，酒边歌羖䍽，愁梦应过。", 
            "六代江声，长淮树影，是计如今都左。", 
            "青山笑我。", 
            "指劫后焦先，浪淘中坐。", 
            "老泛花潭，海天凭战舸。"
        ], 
        "title": "如此江山 其二 图中人竞题词，问琴阁独高，依前韵志谢", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "朝色将霞，染红未已，天际乌云深浅。", 
            "渐渐梧桐树，泪痕样、泻出啼珠万点。", 
            "寒随老至愁多梦怯，身世磨牛转转。", 
            "白露今朝节，叹物华换了，秋边人远。", 
            "摇落见江关，漂零岁晚。", 
            "各各燕山吴苑。", 
            "七度哀蝉曲，凉叶下，顾影银屏双掩。", 
            "遥望蒹葭何处，大旗残照，但湿云翠敛。", 
            "任西风霜花吹到，齐响刀剪。"
        ], 
        "title": "击梧桐 白露，鹤田韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "又老三年，记中秋未中，酒半伤别。", 
            "花潭梦冷，是一般归燕，西风如客。", 
            "小山丛桂发。", 
            "认不定秦时旧月。", 
            "休说人间世，青天碧海，呼影醉瑶席。", 
            "姮娥近应犹昔。", 
            "问河山镜里，今是何夕。", 
            "狼星扫未，到八荒无事，乌头先白。", 
            "露凉知夜久，伴角枕、新添鬓雪。", 
            "渐渐乌云上，情知雨声催曙色。"
        ], 
        "title": "月中桂 八月十四夜月，介庵韵", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "黄鹄临流天下胜，汉怒江哀谁解听？", 
            "盟鸥榭没不堪寻，此阁想望若相竞。", 
            "武昌一乱由弄兵，使我在湘鄂易平。", 
            "鹿川诗老天留在，他日重来话抱冰。"
        ], 
        "title": "程子大颂万鹿川图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "子诗泠泠如暗泉，非行非止声锵然。", 
            "每过吾庵必有作，此庵与世元无缘。", 
            "道人庵居复夜起，冥行万里无人烟。", 
            "赋成自书用草隶，偶出小技惊时贤。", 
            "岂知遽已入诗语，妙借老丑增殊妍。", 
            "胸中抑塞未能和，容我小缓调哀弦。"
        ], 
        "title": "答郭筱麓", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "子藏不复见，万事已云毕。", 
            "我如魂之游，犹然视白日。", 
            "幽明均一逝，何者为真实。", 
            "一棺已入土，馀地足同穴。", 
            "地下恐无知，生存独难别。", 
            "行时畏回顾，扫榻留虚室。", 
            "去来定何归，放歌聊作达。"
        ], 
        "title": "五月十七日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "达者失之弛，不达多所忧。", 
            "达与不达间，君子必有由。", 
            "使我务弃世，存亡等浮沤。", 
            "一切置哀乐，木石渠何求。", 
            "有生依仁义，百年殊未休。", 
            "春兰与秋菊，情感终相酬。"
        ], 
        "title": "十八日", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "礼器超诣含高深，《史晨》淳奥法易寻。", 
            "《石门》彫疏《华山》密，闳博肃括惟荡阴。", 
            "意理古淡若《西狭》，樊敏难遇怀萧森。", 
            "渐方渐厉氛甚恶，降及曹魏加㟢嵚。", 
            "墨本摩挲疑莫释，一玩坠简如生擒。", 
            "千年无隶殆欲绝，东都作者难知音。", 
            "墨卿猿叟粗可语，笔骄意狭空相针。", 
            "积之已久或有得，子能起予勤摹临。", 
            "抗颜举世孰矜式，当风殊快聊披襟。"
        ], 
        "title": "述隶示陈六向元", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "长陵一抷土，臣子不忍言。", 
            "誓天有大恨，神鉴惟孝孙。", 
            "圣朝礼三恪，至仁动乾坤。", 
            "孰能展此图，天道幽难论。"
        ], 
        "title": "丁澄如求题忠义永肩图册明户部云南清吏司郎中郑尔圻上书请筑思陵图", 
        "type": "古风", 
        "yun": "元"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "云光掩山万松静，双溪锵鸣碧流迸。", 
            "过桥愈觉诸峰深，竹榭临流据其胜。", 
            "雨中默坐意良足，适暗俄明疑欲暝。", 
            "饭软茶香鱼味美，更唤扁舟取微径。", 
            "断碑悽惘一摩挲，回首空林试凝听。"
        ], 
        "title": "八月十二日雨中游宇治川", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "山椒悬瀑极可爱，旋越高峰出其背。", 
            "却寻日吉得三桥，雷转山惊正澎湃。", 
            "藏如伏蛰动如飞，冥想泉源自天外。", 
            "入山谁挟不平意，水怒石顽作诸碍。", 
            "开山释子历众苦，巨殿千年阴不坏。", 
            "门前倚阁眺平湖，蔬饭犹堪起吾惫。"
        ], 
        "title": "越比睿山至根本中堂日吉神社诸寺", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "雨山君子人，垂老愈岂弟。", 
            "交期四十年，白首见不易。", 
            "我如介之推，从亡齿徒隶。", 
            "惟君戒勿馁，亟起追天意。", 
            "平生不计功，聊欲正其义。", 
            "斯民诡自圣，与我久遐弃。", 
            "伤哉礼先亡，存者蛇与彘。", 
            "意行且纵语，林水忽深邃。", 
            "岚山何陡绝，仰睇若难至。", 
            "山楼坐临溪，微雨转荫翳。", 
            "借君杯中物，一酹填胸气。", 
            "栖迟指碧流，吾亦从此逝。"
        ], 
        "title": "长尾雨山招游天满宫金阁寺遂至岚山", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我适来从万山底，目极巉岩高未已。", 
            "谁知林际透湖光，水静山閒数十里。", 
            "高楼临水欣小憩，微雨掠湖云正起。", 
            "复于云罅露奇峰，压楼插天此何理。", 
            "凌晨拿舟绝湖去，晓日破寒殊可喜。", 
            "霜枫耀眼与日争，使日无光谁恋尔。", 
            "雨山青厓碧堂叟，肯傍海藏穷父子。", 
            "胸中晴雨尚氤氲，馀味莫矜茶饭美。"
        ], 
        "title": "宿日光山半米屋湖楼", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "纵知瀑来处，去处有谁知。", 
            "入涧三百尺，莫能穷所之。", 
            "雪花舂石色，雾气变岩姿。", 
            "可怪奔驰者，徘徊空自奇。"
        ], 
        "title": "华严瀑", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "夷叟与辛翁，童稚同卧起。", 
            "白头真手足，无病差可喜。", 
            "二亲弃我蚤，雪涕至暮齿。", 
            "儿孙复满前，略亦识道理。", 
            "世途如暴风，不日当自止。", 
            "吾侪亦小忍，稍为存人纪。", 
            "诗书虽半忘，馀味犹深旨。", 
            "祇愁后难继，万卷空堆几。"
        ], 
        "title": "十一月初一夜四鼓寄稚辛", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昔游江户三十馀，芝荃二公深器余。", 
            "甲午一战曲在我，捲旗跋浪归舟俱。", 
            "年将七十忽重至，堂堂九原不可呼。", 
            "郎君持节正壮岁，重我视昔情尤殊。", 
            "翠松红叶照白发，残年残世同欷歔。", 
            "斗枢霞意语何巧，文采焜耀惊东隅。", 
            "高才名门贵风节，以义相厉吾岂诬。"
        ], 
        "title": "寄汪衮甫", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "诗老凋零馀几辈，岁岁相逢向行在。", 
            "昨日传观绝笔辞，才思如涌元未退。", 
            "束缚蹉跎效小忠，兴亡遗恨想填胸。", 
            "哀荣论定嗟身后，毕竟君恩有始终。"
        ], 
        "title": "郭春榆挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "皇情念手足，大器期晚成。", 
            "时哉不可后，挥袂轻沧溟。", 
            "英姿自飒爽，猛志宜专精。", 
            "接人谦而尊，奉己俭乃宏。", 
            "晏然处众中，孰能指以惊。", 
            "譬彼五岳重，无令见真形。", 
            "世变在旦暮，天道犹难明。", 
            "莫兹君父忧，归来佐中兴。"
        ], 
        "title": "赠溥俊之侍中赴日本", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我皇天亶姿，弱冠志恢复。", 
            "安人在休己，进德在胜欲。", 
            "天心屡示警，摧折亦甚酷。", 
            "忧患相琢磨，转祸岂非福。", 
            "万言苦难切，得要意自足。", 
            "出话实枢机，片语系荣辱。", 
            "用财尤贵当，宽大众所服。", 
            "能除骄与吝，气已绝流俗。", 
            "识出一世上，可使一世伏。", 
            "中兴诚至艰，十倍开创局。", 
            "无逸且有恒，舍此无圣学。"
        ], 
        "title": "正月廿一日进呈", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "白雪摇曳来庭隅，遮楼翳树何踟蹰。", 
            "看云祇宜隔寻丈，爱此云气萦衣裾。", 
            "日光斜入云欲醉，云醉还愁林下坠。", 
            "一春又去云为泥，难遣幽人楼中意。"
        ], 
        "title": "樱桃花下作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "暗林渐分雾犹瀰，千花万蕊皆低迷。", 
            "楼东花气与云接，朱酣白醉迎朝曦。", 
            "何人与花斗早起，精爽清明似难比。", 
            "却愁断送几斜阳，付与醉生兼梦死。"
        ], 
        "title": "花下又作", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "俯仰漏将尽，踽踽犹夜行。", 
            "夜行何时息，所期晦复明。", 
            "友朋颇见哀，赋诗勉艰贞。", 
            "用意虽渊默，动天如雷声。", 
            "愿君莫轻言，相望实与名。"
        ], 
        "title": "谢七十赠诗诸君", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "置身杳万仞，世俗非我伦。", 
            "弹指岁三百，乘化见遗阡。", 
            "节义有传人，殆此九世孙。", 
            "岂徒继潜德，幽光发至文。", 
            "顾画曹所书，深情悲且敦。", 
            "展图欲感涕，醇行不自言。", 
            "晚世重名教，避名道尤尊。", 
            "此理犹为浅，相看惟喟然。"
        ], 
        "title": "王君九求题胥江屏迹图", 
        "type": "古风", 
        "yun": null
    }, 
    {
        "author": "杨贻谋", 
        "era": "近现代", 
        "subtype": "七言律诗", 
        "text": [
            "征帆斜挂雨余天，汀草洲芦断复连。", 
            "人语疏灯村背水，江飞孤鹜月如烟。", 
            "藜蒿味淡还强饭，书剑装成待熟眠。", 
            "料得兰闺莲漏永，行程暗卜绮窗前。"
        ], 
        "title": "舟次富春", 
        "type": "律诗", 
        "yun": "先"
    }, 
    {
        "author": "杨济", 
        "era": "近现代", 
        "subtype": "七言绝句", 
        "text": [
            "爱看山水懒登临，古寺高林契阔深。", 
            "自是如来敷座地，不经尘劫到于今。"
        ], 
        "title": "秋日游破山寺口占二首 其一", 
        "type": "绝句", 
        "yun": "侵"
    }, 
    {
        "author": "杨济", 
        "era": "近现代", 
        "subtype": "七言绝句", 
        "text": [
            "是村是郭是深山，身在疏篱荒村间。", 
            "忽见迎风松与竹，颠头似许我参禅。"
        ], 
        "title": "秋日游破山寺口占二首 其二", 
        "type": "绝句", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "太液秋风千顷波。", 
            "夜船过处月明多。", 
            "难堪粉镜生华发，渐有轻寒上绣罗。", 
            "花解语，鸟能歌。", 
            "碧云红叶自婆娑。", 
            "惊鹰人去妆台远，便许相逢奈老何。"
        ], 
        "title": "鹧鸪天 其一 故宫", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "麝粟纷纷照眼黄。", 
            "月中清艳压群芳。", 
            "愁多莫放釭花短，坐久能禁夜色凉。", 
            "金鼎术，玉函方。", 
            "他时倚树肯相忘。", 
            "马蹄行遍淮南道，只有罗衾是旧香。"
        ], 
        "title": "鹧鸪天 其二 木犀", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "隔浦荷花带晓烟。", 
            "罗衣叶叶斗婵娟。", 
            "忍将红粉三生约，换取青楼十日怜。", 
            "佳丽地，冶游天。", 
            "几回沉醉送华年。", 
            "不知此夜江南路，何处停桡泊酒船。"
        ], 
        "title": "鹧鸪天 其三 莲", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "瘴国春深夜雨多。", 
            "相思千里隔绳河。", 
            "吴宫旧恨埋荒草，汉苑新阴长碧柯。", 
            "幺风舞，小蛮歌。", 
            "水光山色共婆娑。", 
            "人生恩宠原难保，莫漫花前唤奈何。"
        ], 
        "title": "鹧鸪天 其四", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "六代风流数建康。", 
            "至今习气未全忘。", 
            "朝游吴苑繁华地，暮宿秦淮粉黛场。", 
            "愁宛转，水沧浪。", 
            "可怜银汉是红墙。", 
            "灵槎信有重来日，万一西风作意狂。"
        ], 
        "title": "鹧鸪天 其五", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "秋尽蛮乡木叶丹。", 
            "孤灯偏向五更残。", 
            "青楼送客山千迭，皓色当空月一槃。", 
            "波浩荡，意瀰漫。", 
            "扁舟归去洞庭宽。", 
            "开尊且觅明朝醉，一任风砧入梦寒。"
        ], 
        "title": "鹧鸪天 其六", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "自在朝晖映晓珂。", 
            "恼人是事舌相磨。", 
            "经年不到垂杨渡，解佩空怀落木坡。", 
            "临远渚，望长河。", 
            "老夫聊发楚狂歌。", 
            "梁园新放花千树，争奈惊鸿欲去何。"
        ], 
        "title": "鹧鸪天 其七", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "听唱西洲白接䍦。", 
            "暂时相见又分携。", 
            "人间秋近官河远，天末楼高驿路低。", 
            "千里马，五更鸡。", 
            "年来积恨与云齐。", 
            "何当重谱关山怨，红烛乌丝写赫蹄。"
        ], 
        "title": "鹧鸪天 其八", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "秾李夭桃压画墙。", 
            "夜来幽梦忽还乡。", 
            "可怜隔院青裙女，犹认当时白面郎。", 
            "垂绣幕，对筠床。", 
            "谁能揽日系扶桑。", 
            "八年不觉浑闲过，一望天涯一断肠。"
        ], 
        "title": "鹧鸪天 其九", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "梦入芗溪十万家。", 
            "新晴携手玉潭沙。", 
            "林莺呖呖鸣春圃，街鼓鼕鼕放晚衙。", 
            "天上雪，镜中花。", 
            "风流端的负韶华。", 
            "楚天回望无穷树，乘兴狂游莫管他。"
        ], 
        "title": "鹧鸪天 其十", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "楼上春寒不卷帘。", 
            "隔帘人意柳纤纤。", 
            "八年一别蒹葭浦，何日相逢玳瑁檐。", 
            "春漠漠，夜厌厌。", 
            "相思无计到重奁。", 
            "青铜也觉流光改，坐听萧娘白发添。"
        ], 
        "title": "鹧鸪天 其十一", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "望断高楼夜渐凉。", 
            "谁家琴韵满吟床。", 
            "故人去后黄金少，芳草生时翠带长。", 
            "帘底月，枕边香。", 
            "十年一梦老刘郎。", 
            "醒来苦忆昌州好，满院春风闹海棠。"
        ], 
        "title": "鹧鸪天 其十二", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "栖隐何须问许由。", 
            "春来处处是闲愁。", 
            "黄鹂约我花间住，白鹭随他水上流。", 
            "闻铁笛，望银舟。", 
            "夜深人语酒家楼。", 
            "南朝多少思归曲，唱到天明未肯休。"
        ], 
        "title": "鹧鸪天 其十三", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "闻到苏堤胜馆娃。", 
            "朝朝歌舞竞豪华。", 
            "寻芳长系千金马，问酒曾停七宝车。", 
            "杨柳叶，芰荷花。", 
            "好风吹遍五侯家。", 
            "湖山历历知谁主，眼看斜阳送晚鸦。"
        ], 
        "title": "鹧鸪天 其十四", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "淡淡修蛾画不成。", 
            "篝灯遥夜背床明。", 
            "从来走马追张敞，悔不将身学向平。", 
            "春渐老，景堪惊。", 
            "人间何日见河清。", 
            "思君独卧西窗下，应信天涯有六更。"
        ], 
        "title": "鹧鸪天 其十五", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "不怨秋千隔女墙。", 
            "自遮罗幕对流光。", 
            "瑶台梦断风敲竹，沙市春深雨打窗。", 
            "歌豆蔻，笑鸳鸯。", 
            "酒边人似雪梅向。", 
            "谪仙去后诗才少，欲向先生借锦囊。"
        ], 
        "title": "鹧鸪天 其十六", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "野马尘埃各有天。", 
            "杜鹃何事怨华年。", 
            "从来未履青云客，不羡金堂紫绮仙。", 
            "春欲暮，夜难眠。", 
            "家家桃李尽娇妍。", 
            "只今谁处多情月，长照佳人锦瑟边。"
        ], 
        "title": "鹧鸪天 其十七", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "醉拥重衾夜不眠。", 
            "白头犹被俗情怜。", 
            "满庭秋色朝还暮，隔浦明蟾缺又圆。", 
            "辽海雪，杜陵烟。", 
            "暂时相见岂无缘。", 
            "人间别有师涓曲，零落空侯廿五弦。"
        ], 
        "title": "鹧鸪天 其十八", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "故苑春容日月新。", 
            "玉楼歌管渺难闻。", 
            "不堪回首秦淮月，送尽无心楚岫云。", 
            "寻凤侣，梦鸥群。", 
            "芙蓉帐暖客初醺。", 
            "美人家在平康里，万一韩香信可分。"
        ], 
        "title": "鹧鸪天 其十九", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "倚户花光曙色新。", 
            "东风一例到西邻。", 
            "心知海外吹箫侣，肠断机边织锦人。", 
            "珠迸泪，麝成尘。", 
            "无端萍水误闲身。", 
            "愁来莫厌金杯满，罗幕当楼正上春。"
        ], 
        "title": "鹧鸪天 其二十", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "宿雨初收野露浓。", 
            "风吹檐锋响丁东。", 
            "三山半落青天外，双燕归来画阁中。", 
            "春易老，恨难穷。", 
            "月明今夜与谁同。", 
            "谢池芳草年年长，休唱梅边一萼红。"
        ], 
        "title": "鹧鸪天 其二十一", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "身外浮名倘可拌。", 
            "不须长铗避人弹。", 
            "三杯已足中贤理，五斗何妨作宰官。", 
            "倾盖语，卷帘看。", 
            "钢盘转烛泪难干。", 
            "伤心最是东桥竹，依旧青青耐岁寒。"
        ], 
        "title": "鹧鸪天 其二十二", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "连夜西风夺夏威。", 
            "旧游重到昔人非。", 
            "朦胧月影侵油幕，继续蝉声掩竹扉。", 
            "遗佩浦，浣花矶。", 
            "白头莫遣此心违。", 
            "醉来谁寄书千里，一例新寒上袷衣。"
        ], 
        "title": "鹧鸪天 其二十三", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "客馆无春趣转闲。", 
            "谁能不饮学颟顸。", 
            "欲将恩怨从头说，却恐渠侬被眼谩。", 
            "梅萼小，酒杯宽。", 
            "月明枝上露团团。", 
            "蓬山路远何时到，怅望鸾声独倚阑。"
        ], 
        "title": "鹧鸪天 其二十四", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "老去江关若有情。", 
            "暮年惆怅庾兰成。", 
            "夜桥吹笛悲难止，秋雨凭阑气未平。", 
            "千日醉，几时醒。", 
            "黄宫梦冷海云生。", 
            "人间岂少回波手，谁挽银河洗甲兵。"
        ], 
        "title": "鹧鸪天 其二十五", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "一夜悲风蜡泪残。", 
            "碧云遥指路漫漫。", 
            "蝉鸣不用支筇听，花好何曾带笑看。", 
            "怀北固，梦长安。", 
            "高丘无女觉天宽。", 
            "临分枉费英雄泪，班马萧萧易水寒。"
        ], 
        "title": "鹧鸪天 其二十六", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "尽有明珠论斛量。", 
            "等闲啼笑亦何妨。", 
            "纵然沧海屠龙客，不是临邛倚马郎。", 
            "花寂寞，泪汪浪。", 
            "灯前酒后意难忘。", 
            "燕然不少铭功石，壮士年年老战场。"
        ], 
        "title": "鹧鸪天 其二十七", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "陌上开残艳艳花。", 
            "东君得意与芳华。", 
            "愧无远翼随青鸟，那有闲情赋白蛙。", 
            "闻折柳，忆投瓜。", 
            "金尊檀板总堪嗟。", 
            "催人岁月何时了，重迭春山绕县衙。"
        ], 
        "title": "鹧鸪天 其二十八", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "千里晴云接凤岗。", 
            "当时人意正茫茫。", 
            "目如秋水歌声慢，脸胜春冰月影凉。", 
            "扃绣户，对兰房。", 
            "共谁听雨话连床。", 
            "天涯咫尺无多远，珠箔飘灯是谢堂。"
        ], 
        "title": "鹧鸪天 其二十九", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "日日提壶上酒楼。", 
            "醉来一卧古沧州。", 
            "倾囊难买农家乐，扶杖来寻野店秋。", 
            "人不见，泪交流。", 
            "月高云远古今愁。", 
            "当时携手登临处，刻骨思量总未休。"
        ], 
        "title": "鹧鸪天 其三十", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "展转罗衾梦不成。", 
            "西楼一夕二毛生。", 
            "相看璧月当窗满，孤负金莲隔院迎。", 
            "山脉脉，水盈盈。", 
            "昔时风物此时情。", 
            "琵琶拨断愁难断，可是明妃出塞声。"
        ], 
        "title": "鹧鸪天 其三十一", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "白帝城春草木深。", 
            "十年无复醉花阴。", 
            "满怀剩粉恩难绝，回首斜桥泪不禁。", 
            "波渺渺，信沉沉。", 
            "棹歌休向月中寻。", 
            "典衣沽酒寻常事，宁惜佳人缠臂金。"
        ], 
        "title": "鹧鸪天 其三十二", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "试把吴钩仔细看。", 
            "天涯何处可栖鸾。", 
            "早知荡子歌喉懒，不放秋娘泪眼干。", 
            "秦岭外，楚江平。", 
            "迢迢千里水云宽。", 
            "南楼只问春深浅，谁记苍山有暮寒。"
        ], 
        "title": "鹧鸪天 其三十三", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "高阁临津薄雾笼。", 
            "有人闲忆少年丛。", 
            "杂花满路飘红雨，飞絮随车荡软风。", 
            "银烛背，锦屏空。", 
            "莫愁湖上月明中。", 
            "不知歌舞春寒夜，肠断巫山第几重。"
        ], 
        "title": "鹧鸪天 其三十四", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "身似飞鸿踏雪泥。", 
            "事如春梦望中迷。", 
            "丹楼人去关山阔，绮陌风来草树低。", 
            "花满路，韭盈畦。", 
            "文园多病厌单栖。", 
            "繁红莫漫夸颜色，留与娇莺驻马蹄。"
        ], 
        "title": "鹧鸪天 其三十五", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "天外归心一羽轻。", 
            "枕前幽恨断还生。", 
            "丛台寂历梁王苑，废堞依稀魏主营。", 
            "霜露白，水波明。", 
            "几人玄发变星星。", 
            "何堪往事从头想，缺月疏桐夜四更。"
        ], 
        "title": "鹧鸪天 其三十六", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "雪薄风轻好画图。", 
            "世间何地集鹓雏。", 
            "临津一别千山隔，入骨相思八月初。", 
            "乘彩舫，下蓬壶。", 
            "俨然身在玉娘湖。", 
            "采莲歌罢醒还醉，多谢仙娥翠袖扶。"
        ], 
        "title": "鹧鸪天 其三十七", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "梦里贪欢睡起迟。", 
            "朝来空与白云期。", 
            "金尊酒美谁能说，宝帐春归燕不知。", 
            "征路阔，远山迷。", 
            "佳人多事敛蛾眉。", 
            "虚名于我成何用，孤负苍松四十围。"
        ], 
        "title": "鹧鸪天 其三十八", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "锦院风来竹叶香。", 
            "灯光月色满东窗。", 
            "漫教宿吹当筵发，还怕余寒入袖凉。", 
            "花正好，日初长。", 
            "莫将沉醉换年芳。", 
            "珠帘十里春无价，处处楼台燕一双。"
        ], 
        "title": "鹧鸪天 其三十九", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "江水无波汉水清。", 
            "吴娃憔悴怨飘零。", 
            "可怜春草连天碧，不见新苔入眼青。", 
            "风瑟瑟，雨冥冥。", 
            "垂杨多处是离亭。", 
            "邻家歌舞关何事，莫向痴人说醉醒。"
        ], 
        "title": "鹧鸪天 其四十", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "无怪湖头乐事偏。", 
            "人生离合本随缘。", 
            "应知柳絮因风起，可惜花枝为酒颠。", 
            "挥醉袖，笑吟鞭。", 
            "何时归泛木兰船。", 
            "城楼百尺君休上，望到春归又一年。"
        ], 
        "title": "鹧鸪天 其四十一", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "露井双梧落叶轻。", 
            "声声寒雁劝归耕。", 
            "三更灯火愁无奈，千里江乡去不成。", 
            "多少路，短长亭。", 
            "洞庭秋色与云平。", 
            "世间倘有餐霞客，陪我乘风到赤城。"
        ], 
        "title": "鹧鸪天 其四十二", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "宝髻玲珑绾祥云。", 
            "不应无梦入西邻。", 
            "莺啼阆苑花光乱，燕语隋堤柳色新。", 
            "三径雪，六街尘。", 
            "等闲呼取瓮头春。", 
            "传闻海国多芳草，谁似瑶台第一人。"
        ], 
        "title": "鹧鸪天 其四十三", 
        "type": "词", 
        "yun": null
    }, 
    {
        "author": "杨易霖", 
        "era": "近现代", 
        "subtype": null, 
        "text": [
            "莫上高楼望远峰。", 
            "故园还在别离中。", 
            "行行归雁催春讯，日日征帆映碧空。", 
            "歌慷慨，醉朦胧。", 
            "出门偏遇打头风。", 
            "梅花纵好君休恋，第一无情是此公。"
        ], 
        "title": "鹧鸪天 其四十四", 
        "type": "词", 
        "yun": null
    }, 
    {
        "author": "杨味云", 
        "era": "近现代", 
        "subtype": null, 
        "text": [
            "谁将金粟影，装成七宝，璧月写婵娟。", 
            "万花攒琐碎，散雪团云，缀就蕊珠圆。", 
            "馚馧五夜，向定中、悟彻犀禅。", 
            "还记取、尽阑西畔，一树锁秋烟。", 
            "堪怜。", 
            "蟾寒影瘦。", 
            "蠹老香残。", 
            "问婆娑谁剪，料上界、清虚紫府，也种桑田。", 
            "吴刚玉斧浑抛却，是甚时，谪下瑶天。", 
            "谈旧事，露华冷到铜仙。"
        ], 
        "title": "渡江云 咏桂", 
        "type": "词", 
        "yun": null
    }, 
    {
        "author": "杨秀章", 
        "era": "近现代", 
        "subtype": "七言律诗", 
        "text": [
            "丛书编次明如镜，方术条分有智珠。", 
            "丹比千金施妙用，肱经三折瀹灵枢。", 
            "搜罗宏富胸中贮，采撷精英肘后无。", 
            "四十年来深积累，津门高挂市前壶。"
        ], 
        "title": "为张相臣《丸散真方汇录》题诗", 
        "type": "律诗", 
        "yun": "虞"
    }, 
    {
        "author": "杨秀先", 
        "era": "近现代", 
        "subtype": null, 
        "text": [
            "虚道金铃与护持，暗红深碧各参差。", 
            "斜阳犹恋落花枝。", 
            "白纻中宵歌婉转，绿窗长昼锁葳蕤。", 
            "可怜春去不多时。"
        ], 
        "title": "浣溪沙五首 其一", 
        "type": "词", 
        "yun": null
    }, 
    {
        "author": "杨秀先", 
        "era": "近现代", 
        "subtype": null, 
        "text": [
            "见惯麻姑亦可怜，红桑东海又成田。", 
            "尹邢何苦斗婵娟。", 
            "自去自来营垒燕，禁寒禁暖酿花天。", 
            "有人费尽买春钱。"
        ], 
        "title": "浣溪沙五首 其二", 
        "type": "词", 
        "yun": null
    }, 
    {
        "author": "杨秀先", 
        "era": "近现代", 
        "subtype": null, 
        "text": [
            "青鸟西飞日又斜，蓬山风信到樱花。", 
            "教人争得不思家。", 
            "珠箔微叹闻怨瑟，戌楼残梦冷悲笳。", 
            "一时回首隔天涯。"
        ], 
        "title": "浣溪沙五首 其三", 
        "type": "词", 
        "yun": null
    }, 
    {
        "author": "杨秀先", 
        "era": "近现代", 
        "subtype": null, 
        "text": [
            "一角文楸怯尚争，琅琊歌舞总倾城。", 
            "乌衣门巷忆曾经。", 
            "施帐解围闻俊语，避尘遮扇见深情。", 
            "转嫌秋水不分明。"
        ], 
        "title": "浣溪沙五首 其四", 
        "type": "词", 
        "yun": null
    }, 
    {
        "author": "杨秀先", 
        "era": "近现代", 
        "subtype": null, 
        "text": [
            "峦翠江南展画屏，望中风景似新亭。", 
            "断肠才见蒋山青。", 
            "迸泪朱弦犹错落，相思红豆惜伶俜。", 
            "当时槐梦不曾醒。"
        ], 
        "title": "浣溪沙五首 其五", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "日盼书来书又误。", 
            "枫叶无情，落尽江头树。", 
            "秋色也如人意苦。", 
            "低头欲去还稍住。", 
            "永■天涯芳草香，一抹斜阳，魂断秋归路。", 
            "明岁花前相遇否。", 
            "羡他燕子能来去。"
        ], 
        "title": "蝶恋花 送秋", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "少小轻离别。", 
            "笑人间、柔肠儿女，悲秋怜月。", 
            "万里关山门外路，不问东南西北。", 
            "但付与、舟轮车铁。", 
            "数茎蓬蒿栖莺鴳，五洲宽、不碍征鸿迹。", 
            "飞去也，云千迭。", 
            "风尘未老情怀易。", 
            "念当时、人归月在，黯然凄绝。", 
            "不是年华消壮气，此意悠悠难说。", 
            "算只有、秋风知得。", 
            "流水高山千古恨，誓从今、生死交金石。", 
            "天地在，心难灭。"
        ], 
        "title": "贺新凉（十月十五）", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "银蟾自在穿云度。群星肃列无言语。", 
            "林静履声单。天风生暮寒。", 
            "冰怀溶冷露。吐气成云雾。", 
            "飞去代鸾笺。幽人应未眠。"
        ], 
        "title": "菩萨蛮（十二月一夜）", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "问君何意，怨新书、惹我愁肠千结。", 
            "闲地相思，魂已断、碎魄不堪惊情。", 
            "六字奇文，八行冷语，严过商君罚。", 
            "风波亭在，三字狱成谁雪。", 
            "犹忆楼畔闲言，相知恨晚，相见难为别。", 
            "好梦都随秋色远，惆怅残灯恋壁。", 
            "月不关心，秋难回首，风妒人情热。", 
            "故人无恙，此身敢辞磨折。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "谁道人间容尔汝。", 
            "枢尽心肝，翻被秋娘妒。", 
            "莫怨人情新异故。", 
            "于今沧海成黄土。", 
            "一点灵犀今在否。", 
            "魑魅欺人，好共冤魂语。", 
            "一事告君君记取。", 
            "今生不悟他生悟。"
        ], 
        "title": "蝶恋花 耶节前一日", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "朱二休凄楚。", 
            "甚年光、忽来忽去，把人轻误。", 
            "乱世文章头白事，纸上苍生何祸。", 
            "且料理、停辛伫苦。", 
            "屋漏谁能高枕卧，好江山、处处惊风雨。", 
            "鸡正唱，催君舞。", 
            "念年岁月同尘土。", 
            "到明朝、一年又尽，此怀难诉。", 
            "眼底功名儿戏梦，耻学城狐社鼠。", 
            "更不管、人间毁誉。", 
            "惟有国家恩未报，按心头、尚有情千缕。", 
            "郁郁意，为君吐。"
        ], 
        "title": "贺新凉 岁暮寄朱经农", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "云笺珍重写离忧。", 
            "劝无愁。", 
            "誓心头。", 
            "纸短情长，欲诉苦无由。", 
            "闻道梦魂轻似絮，风正急，入君楼。", 
            "君情不共泪痕留。", 
            "漫凝眸。", 
            "泪空流。", 
            "物换星移，何处泊孤舟。", 
            "检点来书无一字，当日意，更悠悠。"
        ], 
        "title": "江城子（正月十一）", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "不怨东风无力。只怨柳绵情切。", 
            "低首谢东风。恨无穷。", 
            "今日匆匆归去。明岁再逢何处。", 
            "独自莫思量。断人肠。"
        ], 
        "title": "昭君怨（节中作）", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "凄凄索索。", 
            "是谁惹我情怀恶。", 
            "多情终被愁寻着。", 
            "待不思量，又忆当时约。", 
            "朝朝夜夜离合，无眠休怨罗衾薄。", 
            "算来都是天生错。", 
            "见了人人，抵死难抛却。"
        ], 
        "title": "醉落魄（正月廿六）", 
        "type": "词", 
        "yun": "药"
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "梦冷锦衾单，一夜风兼雨。", 
            "多谢天公慰寂寥，隔个窗儿语。", 
            "不惜我魂消，但畏君心苦。", 
            "若把君愁作我愁，翻怕愁归去。"
        ], 
        "title": "其一 卜算子", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "岁岁送清辉，冷落无人理。", 
            "未必今年胜去年，吟破骚人嘴。", 
            "离别有时逢，圆缺无时已。", 
            "若到明年见着他，莫负成全意。"
        ], 
        "title": "卜算子 其二 今年交游中多吟月，作书此调之，且自嘲也（五年冬作）", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "啼鹃漫洒伤心泪。莫将血换西江水。", 
            "血尽水茫茫。谁怜汝断肠。", 
            "人情朝异暮。不时当时误。", 
            "好梦在三更。更残梦不成。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "去去休回首。", 
            "叹人间、不如意事，十场逢九。", 
            "人道春冰容易温，还在人情之后。", 
            "云与雨、俄顷翻手。", 
            "尽有残魂磨未尽，拼他生、烦恼今生受。", 
            "肠已断，身应朽。", 
            "兰言松约都成负。", 
            "纵啼鹃、三更血尽，故人非旧。", 
            "一纸书来千遍读，恨与残灯相守。", 
            "问此境、伊人知否。", 
            "收拾泪痕防冷笑，见新人莫念空山友。", 
            "吾命薄，君情厚。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "几日春寒冻客魂。", 
            "柔条嫩叶倩谁温。", 
            "天教风雨伴黄昏。", 
            "无可排除忙里恨，最难凭据梦中言。", 
            "此时情绪不堪论。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "月月常分常聚。", 
            "何事别来无绪。", 
            "收拾懒精神，欲起几番还住。", 
            "侬误。", 
            "侬误。", 
            "不合让伊归去。"
        ], 
        "title": "如梦令", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "客里相逢，知己少、那禁离别。", 
            "况复是、两番同学，时共晨夕。", 
            "阮籍疏狂皆欲弃，独君■不殷勤说。", 
            "念平生、受益友朋多，歌声噎。", 
            "挥手去，风云急。", 
            "故国事，舍和钺。", 
            "问匹夫归去，何以谋国。", 
            "有血当同劳动洒，无衣不向权门乞。", 
            "怅前途、黑暗赖君灯，书休歇。"
        ], 
        "title": "满江红 别擘黄", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "荷叶已枯莲藕老。", 
            "秋意迢迢，魂断汉阳道。", 
            "莫上琴台吟复吊。", 
            "曲高自古知音少。", 
            "天涯我亦伤怀抱。", 
            "独倚危栏，志亟闲鸥小。", 
            "广厦万千心事渺。", 
            "侏儒日夜忧温饱。"
        ], 
        "title": "蝶恋花 登汉阳伯牙琴台", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "梦醒心平恨未平。", 
            "四更寒月入窗亲。", 
            "人间冷暖不堪凭。", 
            "哀乐渐随年少去，相思欲共夜窗明。", 
            "文园多病为多情。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "病自消磨恨自吞。", 
            "白头吟罢怨长门。", 
            "夜长情短莫重论。", 
            "好梦不来何法睡，锦衾偎遍更无温。", 
            "不成心事也消魂。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "万叶青荷覆碧湖。", 
            "山平水滞古祠芜。", 
            "芊芊■■琴声杳，黯黯煤烟雁影孤。", 
            "怀古迹，笑今吾。", 
            "屠龙身手计锱铢。", 
            "残阳暮霭风光好，分到劳人日已无。"
        ], 
        "title": "鹧鸪天 初夏渡月湖", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "七年重到西湖路。", 
            "云鬓烟鬟，妆抹都非故。", 
            "载酒欲寻当日侣。", 
            "清波门外斜阳暮。", 
            "百唤故人君不语。", 
            "寂寞殡宫，泪尽西川雨。", 
            "万事负君无报处。", 
            "雷峰应识心头苦。"
        ], 
        "title": "蝶恋花 吊仲楫、杨庄遗柩厝清波门外", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "万事从今已。", 
            "七年来、食贫饮恨，负君到底。", 
            "自古良缘天总妒，那有鸳鸯不死。", 
            "况大地、风波如此。", 
            "吾已厌醒求独醉，向十洲、三岛谋生计。", 
            "吾甚乐，君休忆。", 
            "他生仍愿为连理。", 
            "愿同生、竹篱第舍，三家村里。", 
            "尔我性情须略改，莫更互相猜忌。", 
            "最好是、一团和气。", 
            "君插山花吾牵犊，樵歌中、不识人间事。", 
            "天地大，吾与子。"
        ], 
        "title": "贺新凉 今晨复咯血，右目尽肿，枕上戏作别君词，愿含笑读之，勿自伤也", 
        "type": "词", 
        "yun": null
    }, 
    {
        "author": "杨味云", 
        "era": "近现代", 
        "subtype": null, 
        "text": [
            "溪上绿阴暗，夕景掩村墟。", 
            "回瞻翠微里，佛火明僧庐。", 
            "岫衔初月澹，潭印春星疏。", 
            "孤亭依碧湖，烟水涵清虚。", 
            "稍觉夜气凉，花露沾我裾。", 
            "远闻鸣榔响，小艇犹叉鱼。"
        ], 
        "title": "湖亭夜坐", 
        "type": "古风", 
        "yun": "鱼"
    }, 
    {
        "author": "杨味云", 
        "era": "近现代", 
        "subtype": null, 
        "text": [
            "云散湖天凉，波纹净如谷。", 
            "春山试晓妆，倚镜照蛾绿。", 
            "扫花人未起，林外鸟相逐。", 
            "已见渔舟行，空濛烟水曲。", 
            "春情既鬯怿，晨气更暄淑。", 
            "遥想城市中，红尘梦方熟。"
        ], 
        "title": "晓起看湖上诸山", 
        "type": "古风", 
        "yun": null
    }, 
    {
        "author": "杨味云", 
        "era": "近现代", 
        "subtype": null, 
        "text": [
            "十二万年弹指耳，后人方生昔人死。", 
            "生者浩浩红尘中，死者冥冥黄壤里。", 
            "女娲抟土散为人，运埴制胚忙不已。", 
            "又况轩皇造甲兵，仓圣制文字。", 
            "凿开混沌窍，抉破鸿蒙秘。", 
            "纷纷智力相攻取，忧患都从堕地始。", 
            "兔走乌飞顷刻间，龙争虎斗寻常事。", 
            "到头但见冢累累，白杨萧瑟悲风起。", 
            "我愿叩鸿钧，从此停炉鞴。", 
            "令人不死复不生，万古乾坤任游戏。", 
            "无寿亦无夭，无愚亦无智。", 
            "百岁恒如少壮人，四时多是阳和气。", 
            "不知水火与刀兵，熙熙常在华胥世。"
        ], 
        "title": "短歌", 
        "type": "古风", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "无言独上楼头望，廉纤细雨交如网。", 
            "燕子不归来，闲花四散开。", 
            "玉帘垂半面，心事曾谁见。", 
            "见了亦寻常，梦多空夜长。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "欺鬓东风，又吹醒、旧日天涯游乐。", 
            "双桨轻拨萍光，阑干影斜落。", 
            "凝望处、空濛翠湿，恋波镜、野云飞弱。", 
            "绿柳腰柔，珍禽语滑，芳步幽约。", 
            "记曾共、听曲楼头，看争解香囊水中濯。", 
            "空剩一丝残泪，付当前眉萼。", 
            "休问讯、云今雨古，料客程、后夜如昨。", 
            "已恁伤别伤春，好怀谁著。"
        ], 
        "title": "琵琶仙 昆明大观楼", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "书船惯载江南月，吟怀顿随烟雾。", 
            "闹市孤楼，微凉自忍，还听潇潇风雨。", 
            "毛笺郑谱。", 
            "剩粲卷丹黄，一灯无语。", 
            "念破家山，断肠何限黍离句。", 
            "高情怕寻梦去，夜潮流不断，恩怨谁诉。", 
            "白日西颓，觚棱北望，眼底英雄如许。", 
            "登楼漫赋。", 
            "且收拾丛残，画图同住。", 
            "待办归艎，暗愁飞雁柱。"
        ], 
        "title": "台城路 再为高吹万丈题风雨勘诗图", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "寻幽绝壑，抉翠层峦，荒涂客眼谁明。", 
            "一片苍云和风，挝树成声。", 
            "流泉自怜凄奏，媚娇禽、单佩丛铃。", 
            "兰芷在，只隔花人面，入梦须惊。", 
            "依是青青双鬓，奈春魂、一荡千万愁凝。", 
            "履迹苔痕，他年留话零星。", 
            "因循旧情重省，剩当前、歌哭馀生。", 
            "山路稳，趁芳时、休问雁程。"
        ], 
        "title": "声声慢 辛巳清明后一日，罗元一、李白华两兄约同出游。自清洞经井水门、单竹径、罗家祠归莲溪寓所", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "晕湿眉峰凝远目，门外天涯，柳影摇波绿。", 
            "风露五更蝉断续，怀人心上湖山曲。", 
            "万顷荷花千个竹，冷戍荒屯，一瞬劳歌哭。", 
            "倦旅残年休卜祝，江关梦短情缘足。"
        ], 
        "title": "蝶恋花 武江始秋寄瞿禅", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "千山坐拥花如雪，思量与解连环结。", 
            "隔院理瑶筝，娇多睡未醒。", 
            "起来眉翠薄，私印瞢腾觉。", 
            "凄泪不须弹，人前半语难。"
        ], 
        "title": "菩萨蛮二首 辛巳六月坪石作 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "舞杨娇妒羞裙带，当筵一忽愁如海。", 
            "亭馆故年心，暮云深复深。", 
            "搴芳情懒散，团月谁还见。", 
            "扶梦下楼西，夕阳红几时。"
        ], 
        "title": "菩萨蛮二首 辛巳六月坪石作 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "镇狂涛激枕，瘦石盘云，倦旅年年。", 
            "未是幽栖客，奈花羞鬓老，梦逐春宽。", 
            "半楼寄情何处，歌哭总无端。", 
            "剩片玉玲珑，埋将艳劫，媚与孤欢。", 
            "雕肝，倩谁省，尽裹锦封泥，汉简唐笺。", 
            "准儗摩崖去，怕啼烟鹤警，吊月猿寒。", 
            "醉瓢久拼同守，名字忍人看。", 
            "只残社凄迷，心期尽日愁倚阑。"
        ], 
        "title": "忆旧游 题陈高汉（国梁）半楼印稿", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "碧树临江罨画楼，一声寒雁四山幽。", 
            "夕阳古渡几行舟。", 
            "曲岸拈花香染手，回廊说梦月低头。", 
            "天风云浪奈何秋。"
        ], 
        "title": "浣溪沙 二首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "云母屏风隐翠蛾，柳阴月下逗横波。", 
            "惜花心愿枉江河。", 
            "泼乳春茶谁料理，乘肩小女自娇歌。", 
            "深惭薄怒得愁多。"
        ], 
        "title": "浣溪沙 二首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "涴痕未浣，梦雨惊回，凉夜如水。", 
            "借酒颓颜，禁受几番憔悴。", 
            "去雁苍茫天渐老，护花心愿春难死。", 
            "更凄然，有摇鬟影薄，渡江烟碎。", 
            "自封泪、题红人杳，裙屐千年，佳丽谁记。", 
            "篱脚山唇，依约赋秋闲地。", 
            "斜照一鞭长剑折，舞风万叶昏鸦起。", 
            "莫凭阑，动商歌，暗尘无际。"
        ], 
        "title": "倦寻芳 芳华易逝欢事去，心慨乎言之，不自知其意之谁属矣，辛巳九月", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "浊尘轻坠，便红禅艳说，奇情谁晓。", 
            "待去罾蛟潭底月，惊听玉龙哀调。", 
            "愤极能痴，愁深留梦，分付闲花草。", 
            "消魂一晌，鸳鸯卅六颠倒。", 
            "多少箫剑平生，狂名辜负，赢得伤秋稿。", 
            "怕是沧桑残影在，和泪和烟难埽。", 
            "关塞风高，齐梁劫永，今古成凄照。", 
            "杯尊遥酹，百年人共悲啸。"
        ], 
        "title": "念奴娇 沪上胜流于八月十二日为龚定盦百年祭，瞿禅词来约同作", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "断角吹春，昏鸦坠垒，离愁乱点苍烟。", 
            "背面回身，对床人隔重关。", 
            "临流谁惜青青鬓，自桃花、羞见当年。", 
            "剩吟笺，与唤清狂，絮梦遥天。", 
            "招携待共峨眉雪，奈凌波步弱，齧臂盟坚。", 
            "换羽移宫，飘歌荒水能言。", 
            "钩帘日夕猩红涴，更何堪、坐老哀鹃。", 
            "莫情悬，西北楼高，正好闲眠。"
        ], 
        "title": "高阳台 郭介子（笃士）自蜀中倚声见怀赋报", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "别馆深灯，高风断柝，霞觞劝谁孤寄。", 
            "欢游飞艳约，记当日、烘晴天气。", 
            "湘桥枫市，更古塔同攀，狂花分祭。", 
            "筝弦碎，巧禽啼晓，暗泉声细。", 
            "乱里，休问飘萧，几瘦魂凄绿，化云红醉。", 
            "织春千万态，只多赚、离人无寐。", 
            "阑干私倚，待梦入凉蕉，吟伤秋蟪。", 
            "归与未，断肠长在，陌头潮尾。"
        ], 
        "title": "翠楼吟 坪石晚春", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "十年肝胆，一往中人春酒酽。", 
            "历落须眉，虎气苔花故剑知。", 
            "诗情画意，乱树惊乌和泪倚。", 
            "逃命何方，剩向荒天吊夕阳。"
        ], 
        "title": "减字木兰花 题王显诏造象", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "残酒辞春，颓波阁泪，水楼目断烟昏。", 
            "鬓角沙棠，清歌响著微云。", 
            "暗愁怕共么弦说，到无家、偏绕芳魂。", 
            "怪温存，帘幕轻阴，燕子辛勤。", 
            "梨花淡白空明夜，向低眉乞笑，游语寻根。", 
            "便不思量，天涯可奈孤颦。", 
            "桃笙一枕山亭梦，问何如、席锦堆茵。", 
            "付清尊，马迹鸡声，风雨闲门。"
        ], 
        "title": "高阳台 武江旅思，用蒙庵韵", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "古村景丽，幽草浅湿，微雨初霁。", 
            "山隐萧寺，荡魂旧稿临春惯同倚。", 
            "巧莺唤起，衫影乱踏，沈恨谁洗。", 
            "迤岸花气，送人洞口云深暗风细。", 
            "卧壁黝双垒，稳抱菩提喷法雨。", 
            "长醉紫霞毒龙痴睡美。", 
            "想万古荒荒，留此丸地。", 
            "两行清泪，听四面鹃声，游浪何计。", 
            "写心魂、夜凉如水。"
        ], 
        "title": "绕佛阁 壬午三月偕黄叶游紫霞洞", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "叶颤纤柯，烟笼草阁，天涯旧人归未。", 
            "红桑惊换劫，况飘落、寒蟫身世。", 
            "千花弹泪。", 
            "对万咽风蝉，长条曾系。", 
            "歌珠细，串秋心愿，夜灯私试。", 
            "便儗，狂浪江湖，问短箫横笛，酒悲何地。", 
            "月楼沈恨远，几荒乱、鸦呼眠起。", 
            "吴宫燕市。", 
            "剩冷谷栖香，冰线调水。", 
            "瞢腾醉，梦中犹恋，压眉山翠。"
        ], 
        "title": "翠楼吟 显诏为余制漱宋室填词图，漫题一解", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "石路岖嵚风乍软，扶筇直过松林。", 
            "千年盘石坐开襟。", 
            "黝岩疑宅佛，丛枥乱鸣禽。", 
            "半曲青溪山翠落，写情一派琴音。", 
            "不须多动送迎心。", 
            "约花迟六月，携酒待重临。"
        ], 
        "title": "临江仙 皈塘松径", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "楚些难招万里魂，哭残痛泪立黄昏。", 
            "生馀瘦骨怜终饿，诗与留名已十分。", 
            "霜月黯，桂兰焚，天涯何处吊孤坟。", 
            "千山等待鹃开遍，为掬心精验草根。"
        ], 
        "title": "思佳客 闻杨瘦子（光祖）客死普宁", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "萧萧风叶渡寒塘，乱影舞斜阳。", 
            "山河举目犹是，楼殿奈荒凉。", 
            "归雁杳，碧天长，莫思量。", 
            "西州泪断，南国烟芜，去住何乡。"
        ], 
        "title": "诉衷情", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "风过叶能啼，月上山难睡。", 
            "时听钟声到客船，灯火还成市。", 
            "杯酒酹长星，倒泻银河水。", 
            "诗意空明付与谁，梦外花如醉。"
        ], 
        "title": "卜算子", 
        "type": "词", 
        "yun": null
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "兰陵风景细平章，莫向新丰买酒尝。", 
            "一色青旗杨柳绿，家家春酿郁金香。"
        ], 
        "title": "昆陵竹枝词五首 其一", 
        "type": "词", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "多少游人系紫骝，春风吹上岳阳楼。", 
            "看他娇小当垆妇，绝似成都卖酒俦。"
        ], 
        "title": "昆陵竹枝词五首 其二", 
        "type": "词", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "十丈龙舟戏水来，白云没口锦屏开。", 
            "万千绿队红群里，乱掷金钱赏夺魁。"
        ], 
        "title": "昆陵竹枝词五首 其三", 
        "type": "词", 
        "yun": "灰"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "荒碑卧碣旧时宫，衰草平芜一望中。", 
            "不见锦帆天子到，冷萤夜夜逐秋风。"
        ], 
        "title": "昆陵竹枝词五首 其四", 
        "type": "词", 
        "yun": "东"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "钟期一去伯牙哀，渎上相传就有台。", 
            "流水高山谁吊古，郡人浪说抱琴来。"
        ], 
        "title": "昆陵竹枝词五首 其五", 
        "type": "词", 
        "yun": null
    }, 
    {
        "author": "杨玉英", 
        "era": "近现代", 
        "subtype": null, 
        "text": [
            "羁押在天涯，心事如麻，晨昏抛尽恨更赊。", 
            "党狱沉沉何处岸，歧路回车。", 
            "自信意无邪，炎日云遮，俱焚玉石总可嗟。", 
            "微志未酬身便死，如此年华。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言排律", 
        "text": [
            "平生境遇感差池，湖海奔驰寄乱丝。", 
            "少壮无由参造化，老年却喜任栖迟。", 
            "千秋共乐人间寿，百岁难逢圯上师。", 
            "满眼云烟成旧迹，到头事物属新奇。", 
            "沧桑巨变原如是，祸福伏倚洵有其。", 
            "扫尽阴霾神旺畅，与君斟酒祝康颐。"
        ], 
        "title": "韵和吕兆老“奉怀”长律", 
        "type": "排律", 
        "yun": "支"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "西风艳发。", 
            "记旧日小山，人醉香国。", 
            "珠子星星碎颗，镀将金液。", 
            "诗心又领如来境，散天花、额黄千粒。", 
            "麝尘惊梦，萤霏弄晓，身世非昔。", 
            "遍宙合烽烟未息。", 
            "便招隐能歌，何处安宅。", 
            "夜冷无声露点，画栏微湿。", 
            "月中渐老山河影，劝吴刚留取秋色。", 
            "素娥知否，年年花下，也应头白。"
        ], 
        "title": "桂枝香 桂", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "今城山寺古。", 
            "正屏风转角，碧岩嵌处。", 
            "交流会南浦。", 
            "似苕苕伊阙，洛川门户。", 
            "禅家掌故，问唐年、伽蓝记否。", 
            "幸知二佛香龛，宋史盛传甘露。", 
            "荒坞。", 
            "乡儒设塾，村妪祈男，白头僧住。", 
            "秋边画谱。", 
            "立斜照、郭熙树。", 
            "记清时吟望，花宫信梵，曾听伤春杜宇。", 
            "到如今、黄叶西陂，破楼夜雨。"
        ], 
        "title": "瑞鹤仙 开元寺", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "仙女思凡，秋娘生子，与谁重化香魂。", 
            "年华转转，似小红犹小，依旧腰身。", 
            "笑白头客，消受了两世佳人。", 
            "三生事，似灵不灵，结下情根。", 
            "相思正自无路，偏命续鸾胶，过夏犹春。", 
            "秦楼梦好，趁碧天凉月，彩凤归云。", 
            "问香奁里，曾记否、俊指留痕。", 
            "韦郎醉，亲挽玉箫，各诉前因。"
        ], 
        "title": "紫玉箫 阶前五色凤仙，落子重生，秋来第一胜事", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "四壁秋虫叹。", 
            "似栖栖、衰年才尽，病贫伤晚。", 
            "伴我愁心无眠夜，思妇劳人合传。", 
            "又凉雨、声声河满。", 
            "老去匆匆神州路，甚涛头、尚喷鱼龙战。", 
            "风信黑，海无岸。", 
            "九霄封事三更半。", 
            "记归轮、谯楼挂月，御河南转。", 
            "晓约酒人城西去，石景戒坛僧饭。", 
            "忽落叶、一身天远。", 
            "短剑床头苍龙吼，哭荒鸡、小拍秦王犯。", 
            "天又曙，数声雁。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "丛桂乡心，万松秋色，夜中都到愁眼。", 
            "来雁传书，路绕云罗三万。", 
            "料相看络角明河，定暗恼知心红线。", 
            "吟卷。", 
            "正巴山夜雨，丝丝点点。", 
            "不信钧天梦浅。", 
            "把大地河山，月宫重换。", 
            "团扇无情，苦借彦回遮面。", 
            "木萧萧、九辩空悲，山淡淡、重阳未远。", 
            "天晚。", 
            "指芦梢鬓白，不成花片。"
        ], 
        "title": "月华清 和休庵中秋见怀韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "翠玉封庭藓。", 
            "山湾抱，古祠来拜英彦。", 
            "莹然水镜，南州品士，自来冠冕。", 
            "人心万古思汉。", 
            "惠陵路应穿望眼。", 
            "倘大年、长奠三分，降王争到刘禅。", 
            "如今石溜延秋，晴天幻雨，人醉花院。", 
            "魂兮不沫，云骑白马，宋碑犹见。", 
            "梁州艳说巾扇。", 
            "是丞相通家眷晚。", 
            "共断崖、灵枣相望，英雄泪满。"
        ], 
        "title": "宴清都 庞靖侯祠", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "生来不上樱唇，红过一秋谁管。", 
            "小朵新抽，长自挂名妆院。", 
            "血痕点向壶心泪，怎画牡丹千瓣。", 
            "似南朝废井，景阳钟动，玉人魂断。", 
            "甚西风，又脸霞吹处，淡白娇黄相半。", 
            "粉子成丸，圆到香奁空转。", 
            "绝怜北地青山色，匀上徐娘羞面。", 
            "愧芳丛、尚点春纤银甲，凤仙成畹。"
        ], 
        "title": "陌上花 胭脂花", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一绳拖字叫新霜。", 
            "风起不成行。", 
            "楚天长短黄昏雨，甚年年飞泊潇湘。", 
            "万里悲秋作客，不知何处家乡。", 
            "七年头白卧秋光。", 
            "无梦到渔阳。", 
            "人今那识苏卿苦，盼音书地老天荒。", 
            "卖却卢龙古塞，怜卿不管兴亡。"
        ], 
        "title": "风入松 雁", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "苍龙星没，望神州不见，小栏杆北。", 
            "似听孤鸿天外语，十六燕云历历。", 
            "承露铜仙，朝天银烛，驰道如弦直。", 
            "忍拚孤注，幕巢秋燕如客。", 
            "岁岁南北烽烟，茂陵归路远，马嘶无迹。", 
            "宛转古城蒿影下，袅袅白狐人立。", 
            "空穴来风，漫天作雪，火笑巢中碧。", 
            "雄鸡尾断，一声天下皆白。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "香劫回春，罡风渡海，安然中垒馀生。", 
            "苦尽仍甘，思量竟死何名。", 
            "蓝桥不换神仙骨，笑求浆、微戏云英。", 
            "惜惺惺、元自多情，偏似无情。", 
            "平时共命迦陵。", 
            "怕真埋锸下，苦劝刘伶。", 
            "噩梦何堪，误书虽适犹惊。", 
            "菊花留得渊明在，似仓庚、疗妒无灵。", 
            "乞卿卿、还为髯兮，储就双罂。"
        ], 
        "title": "庆春泽", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋软一畦，露融双脸，梦里非花非雾。", 
            "化身重九作宫妆，苧萝村淡红香堍。", 
            "娇魂倦舞。", 
            "请蝶影将它绊住。", 
            "问东篱、似浣纱人否。", 
            "芳心如许。", 
            "前生误。", 
            "越艳西江，尽送明月去。", 
            "一枝枝向屧廊空，剩碧尊、晚吟霜树。", 
            "陶家断句。", 
            "几曾为吴娘重赋。", 
            "望江南，怕听潇潇夜雨。"
        ], 
        "title": "西子妆 菊中有名醉西施者，以君特自制曲韵写之", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "风响千翎，噪落照、秋影一团。", 
            "高城上、晚天初霁，霞色无边。", 
            "阵阵黄昏投宿处，村村红叶当花看。", 
            "借米家墨点点诗心，浓淡间。", 
            "昭阳梦，冷长安。", 
            "胡笳怨，莽高原。", 
            "坐太平牛背，吹笛何年。", 
            "作队成群飞历乱，坏营残堞写荒寒。", 
            "况夜深归雁语边愁，千万山。"
        ], 
        "title": "满江红 鸦", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "蛩语供愁，僧规习静，夜长秋味如许。", 
            "断酒生寒，催租吟近，天又凄凄微雨。", 
            "灯烬魂先瘦，怎禁得银虬还诉。", 
            "未知仙蠹馀生，古今安置何处。", 
            "新定巢痕半亩。", 
            "思种遍菊花，兵又横住。", 
            "凿穴台佟，休官陶令，老至百端仍误。", 
            "风定梧桐落，笑病叶、相亲惟汝。", 
            "太白星高，不知好梦谁做。"
        ], 
        "title": "探春 数日下体忽疮，如堤之溃，夜中无寐，噫，甚矣，惫", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "檐叶僵秋，缸花翳梦，人言病忌生前。", 
            "一样西风，偏催蒲柳人间。", 
            "命穷鬼亦憎同路，奈夕阳、红到中年。", 
            "负苍天、开遍黄花，妆遍青山。", 
            "茂陵岁岁禁秋雨，便斋心强饭，也瘦文园。", 
            "易脆玻璃，故人多半重泉。", 
            "情知黄九泥犁狱，胜白头、青是烽烟。", 
            "叩群仙，还返芝龛，还守桑田。"
        ], 
        "title": "高阳台 病夜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "病如秋草。", 
            "惊霜信，双溪长梦霞表。", 
            "去年重九又今朝，为故人心悄。", 
            "记霹雳千山破晓。", 
            "腥云三面孤城小。", 
            "望乱鸦茫茫，醉帽落、西风万感，不禁残照。", 
            "依旧令节萸香，音书天远，甚日飞雁重到。", 
            "镜中人老似黄花，碎子山怀抱。", 
            "唱落叶哀蝉未了。", 
            "吹笳声谁同调。", 
            "但暗祝、明年会，尊酒人间，战瘢红少。"
        ], 
        "title": "霜叶飞 九日，清真韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "风语关人，诗心化劫，维摩甘认灾星。", 
            "小偈吹香，护花字字金铃。", 
            "鲍家倘唱秋坟句，累故人、怎草新铭。", 
            "讳风前、脉脉盈盈，春水干卿。", 
            "李阳秪作冰山倚，算瑶台露气，多谢飞琼。", 
            "一呷情波，风流险卜它生。", 
            "客来此后将茶代，任小鬟、声不停筝。", 
            "笑侬家、真个春禅，身毒曾经。"
        ], 
        "title": "庆春泽 休庵审予致疾之由，秘不示人，惧传之徒取谑也，词有佛心，戏和以忏此厄", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天地此秋色，人老菊花风。", 
            "生前生后无际，何法款鸿濛。", 
            "半世山河一梦，七载虫沙万劫，寸寸鍊衰翁。", 
            "海水一泓绿，摇荡酒杯中。", 
            "荣州郭，今自寿，老为农。", 
            "万方一概，何必皂帽老辽东。", 
            "天际云来云去，世上潮生潮落，如剑斩虚空。", 
            "五十二年事，头上五更钟。"
        ], 
        "title": "水调歌头 生日", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "草间偷活，算此心灰尽，历陵枯木。", 
            "堕地不辰丝样命，一传滑稽谁读。", 
            "蝜蝂冥顽，琵琶老大，各幻弹棋局。", 
            "无麟无角，画龙多少蛇足。", 
            "君有南宋骚心，吴歌昨梦，佼佼争奇服。", 
            "五百里山青隔县，不断唐衢歌哭。", 
            "三度蓬莱，千年华表，知我陶家菊。", 
            "紫裘腰笛，鹤飞愁听仙曲。"
        ], 
        "title": "百字令", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "病中无客款秋香。", 
            "花冷古重阳。", 
            "十年此日桑乾路，纳松风、石景僧庄。", 
            "小市橐铃声里，一鞭驴背山光。", 
            "西风如梦海生桑。", 
            "明月照流黄。", 
            "白头江令今应健，奈归人、卧老清漳。", 
            "枕上孤鸿落叶，天边绿树红墙。"
        ], 
        "title": "风入松 九月十八日（一作二十八日）怀江叔老", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "秋光告别，便晓钟交代，一杵新冬。", 
            "略似阳关三进酒，天涯寒士途穷。", 
            "萤火长门，蛛丝团扇，三十六离宫。", 
            "并无馀地，一声南雁愁中。", 
            "白帝归向何方，欲留不得，如梦杳无踪。", 
            "不信有情天不老，鍊成顽石鸿濛。", 
            "万念如潮，五更吹角，黄叶下西风。", 
            "河梁枕上，闻鸡漫蹴司空。"
        ], 
        "title": "念奴娇 送秋", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "桂林一枝年最少，陵谷难移见高蹈。", 
            "耿耿秋风晚节心，再及恩荣拜明诏。", 
            "海外园田恐已荒，孤踪垂老且徜徉。", 
            "当时送我投荒者，回首应怀北斗傍。"
        ], 
        "title": "陈省三重宴鹿鸣诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "伏中伏处动累日，乘兴追凉忽同出。", 
            "荷塘联袂一延伫，红衣离披杂莲实。", 
            "夕阳略波弄金彩，西眺南开极蒙密。", 
            "水乡渺渺入无际，安得扁舟逐明瑟。", 
            "旋过湖墅荫高柳，脱帽恣谈苦难毕。", 
            "餦餭乳酪甚嘉惠，渴吻得之加纵轶。", 
            "论诗奋欲扫尘语，去就案头先涤笔。"
        ], 
        "title": "侗伯立之立庵同出观荷", 
        "type": "古风", 
        "yun": "质"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "郁热不知秋，欣然秋已至。", 
            "残暑虽肆虐，时哉当自逝。", 
            "嗟兹秀不实，华容俄见弃。", 
            "凉风所成就，耿耿必天意。", 
            "老夫世久轻，迂妄走仁义。", 
            "旁观怪未老，探囊索馀智。", 
            "北窗窥曙色，颇作来日计。", 
            "百川方灌河，行水岂无事。"
        ], 
        "title": "立秋", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "汹汹河流尚平岸，渡口扁舟谁敢唤。", 
            "纵横卧柳半入池，雨气蚀林如未散。", 
            "穿林广道败八九，荒草侵花潦中断。", 
            "据亭小憩绝懊惜，水木泓峥犹足玩。", 
            "老羌乞钱抱惭色，烈士穷途深可叹。", 
            "我曹落魄虽胜彼，丧志埋名同一窜。", 
            "低回斜日去何之，吾能短歌子其乱。"
        ], 
        "title": "侗伯立之向元同游柳墅公园", 
        "type": "古风", 
        "yun": "翰"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "自奉至约意若吝，忽斥千金付灾赈。", 
            "贤者固应不可测，莫讶衣冠类寒畯。", 
            "廉吏家风国史存，平生阿堵岂轻言。", 
            "齐眉黻佩能相警，犹有图书遗子孙。"
        ], 
        "title": "陈一甫观察六十双寿", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "博通经史善讲肄，抗颜为师德尤备。", 
            "登堂正似老书生，教子还成清白吏。", 
            "济济名门众共称，家风勤学逮孙曾。", 
            "吉祥文字何妨浅，念佛栽花即寿徵。"
        ], 
        "title": "陈母刘夫人七十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "今秋为菊归稍迟，霜风累日如见期。", 
            "北花较早南花晚，三子语我良其时。", 
            "此间花事推罗叟，扁舟迎客来水湄。", 
            "一窗斜日正耀眼，殊色异态纷呈姿。", 
            "丰者沈吟若含醉，瘦者纵逸若扬眉。", 
            "舒者萦回若起舞，虬者敛抑若凝思。", 
            "仰黄俯紫已堪念，忽有飞白搴云旗。", 
            "好奇流睇绯与褐，何来粉碧端可疑。", 
            "主人指点宾太息，终岁辛苦报以斯。", 
            "偶获新种极秘贵，不愿市担偷易赀。", 
            "能来数观诚不吝，吾侪矜癖同此痴。"
        ], 
        "title": "十月初九日侗伯立之向元同游罗氏菊圃", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "从亡寥寥才几人，居者行者同苦辛。", 
            "政要讲义书已毕，何异晨夕承咨询。", 
            "我闻遗民多避地，岛族独能重忠义。", 
            "丈夫不死天所留，不用临歧挥别泪。"
        ], 
        "title": "为温毅夫题津楼话别图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "平生颇自克，无病效可见。", 
            "岁寒就摇落，违天定何恋。", 
            "短长虽有期，痛苦亦姑遣。", 
            "持此语儿曹，聊比勤小善。"
        ], 
        "title": "杂诗 其一", 
        "type": "古风", 
        "yun": "霰"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "古人多爱酒，以药助使狂。", 
            "醉则全于天，狂则亡其乡。", 
            "是皆恣放浪，而不甘处常。", 
            "自戕反为乐，贤智过益彰。"
        ], 
        "title": "杂诗 其二", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "老至甚为衰，颇喜躬操作。", 
            "亲者觉渐疏，爱者意稍薄。", 
            "推此及耄期，孤往趋寂寞。", 
            "人生羡长生，况味乃殊恶。"
        ], 
        "title": "杂诗 其三", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "同产馀一弟，每见怀二亲。", 
            "相对但惘惘，悠悠留此身。", 
            "事亲日何短，茹苦真鲜民。", 
            "坟墓久不至，仰天潜悲辛。"
        ], 
        "title": "杂诗 其四", 
        "type": "古风", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "逝者谁能留，月色独不改。", 
            "堂前一遇之，何异亲斯在。", 
            "此情恐亦亡，风木不相待。", 
            "知君经天泪，夜夜沈碧海。"
        ], 
        "title": "沈重烟思亲望月图", 
        "type": "古风", 
        "yun": "贿"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "一见忍堪字，皎然在目前。", 
            "同舟下京口，弹指四十年。", 
            "北固山头酒，江波照悽妍。", 
            "巽翁独知此，俯仰皆重泉。", 
            "伯符志不遂，吾分当弃捐。"
        ], 
        "title": "吴仲珺求题王忍堪书册", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "微灯耀残夜，却顾影在壁。", 
            "几榻虽未移，箧笥谁复觌。", 
            "去留何匆匆，存亡两默默。", 
            "向曙意旋消，宵来更相觅。"
        ], 
        "title": "残夜", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "刘子久辟地，恃医糊其口。", 
            "六盗来窥室，曾不憎隘湫。", 
            "叩门云求治，二盗掖一妇。", 
            "四盗旋继入，露刃竞怒吼。", 
            "举家噤不语，跧伏莫惊走。", 
            "倾箱更倒箧，倏忽入盗手。", 
            "病者续续来，孰能辨谁某。", 
            "刘子神自若，一一为研剖。", 
            "处方复切脉，临难真不苟。", 
            "诸客固波及，速抱救吾狗。", 
            "白昼乃有此，再至盖已狃。", 
            "友朋各嗟叹，念子罄所有。", 
            "如何反召客，丰粲陈肴酒。", 
            "引满非压惊，壮哉此奇叟。"
        ], 
        "title": "刘左泉遇盗诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "风行一世金赎命，朝处华堂夕槛阱。", 
            "贵人丧胆伍俘囚，此日相怜尽同病。", 
            "穷民无归阻草莱，虎之盗世良可哀。", 
            "披图谁念承平日，四海康庄任往来。"
        ], 
        "title": "题虎口馀生图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我昔尝为文襄客，文达遗风想颜色。", 
            "公孙好事更瑰奇，不觉名门森画戟。", 
            "门第谁能保令名，当时人桀嗟无灵。", 
            "累世相韩子房少，期君事业在苍生。"
        ], 
        "title": "张一桐邀饮分韵得生字", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昔与几道论物理，初若不合终有取。", 
            "行严理不减几道，文辞益达真其偶。", 
            "滔天新说荡忘返，徒使学者失所守。", 
            "山移海覆俄自败，始信吾道可长久。", 
            "子于学术诚善变，非但心悟实身受。", 
            "速宜著书道甘苦，后生循循得切诱。", 
            "世人欲杀定何意，正坐名高博众诟。", 
            "冲寒过我示新作，抑郁穷愁聊一呕。", 
            "不妨独以文为诗，莫与时贤较升斗。"
        ], 
        "title": "人日遗章行严", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世移人散乃至此，人日相思阻万里。", 
            "宣南朝士犹未尽，举酒看天杂悲喜。", 
            "霜柑小阁著诗翁，书尾殷勤置印红。", 
            "回首平生销磨了，借君画卷吐残虹。"
        ], 
        "title": "题林山腴霜柑阁人日燕集图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "东游故友已将尽，羁旅逢君尤健饭。", 
            "平生志业无可言，苦节戋戋贯衰晚。", 
            "君能忿世且疾邪，下视世士如泥沙。", 
            "馀年事佛真长策，定力应看转法华。"
        ], 
        "title": "答刘子贞", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "清明在躬真养气，寡欲可使清且明。", 
            "气为之本形为末，馀事犹足持吾形。", 
            "超观超超必了此，力行实难无异理。", 
            "若非仗义行人间，漫浪长生不如己。"
        ], 
        "title": "答张岱杉", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世风恶伦纪，何有于敬乡。", 
            "黄君岂弟人，作楼抱缣缃。", 
            "丛刊继《玉海》，力能发幽光。", 
            "愿君昌永嘉，莫但雄收藏。"
        ], 
        "title": "黄溯初求题敬乡楼图", 
        "type": "古风", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "黄昏庭院正徘徊，报道江涛汹涌来。", 
            "无意观潮劳寄语，门前桃李未曾栽。"
        ], 
        "title": "韵和陈以光先生七月十九日（农历）晚观潮三首 其一", 
        "type": "绝句", 
        "yun": "灰"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "初秋潮急势奔湍，港口冲来两岸宽。", 
            "水利民生关系重，徒留尺泽与人看。"
        ], 
        "title": "韵和陈以光先生七月十九日（农历）晚观潮三首 其二", 
        "type": "绝句", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "云汉星罗不起波，江潮却向此间过。", 
            "渠成排灌农田利，稻麦堆成乐相哦。"
        ], 
        "title": "韵和陈以光先生七月十九日（农历）晚观潮三首 其三", 
        "type": "绝句", 
        "yun": "歌"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "婚后归宁共一车，不须指点话娘家。", 
            "锼锼步入篮桥里，谈笑何分我与他。"
        ], 
        "title": "古有归宁诗。而今时代不同，潮流亦异，因循原韵成七绝一首", 
        "type": "绝句", 
        "yun": "麻"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "旦暮何愁下夕阳，三竿红日出扶桑。", 
            "寒梅不惧漫天雪，要与春风争短长。"
        ], 
        "title": "胡公往岁“答问”绝诗中，有“旦暮何愁下夕阳”句，今用作起句，成七绝一章，赠胡公，祝长寿", 
        "type": "绝句", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "为留史迹感徘徊，文物千年未化灰。", 
            "不是天翻与地覆，人间那得马王堆。"
        ], 
        "title": "读陈石老诗感赋", 
        "type": "绝句", 
        "yun": "灰"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "两上崇阶愿未酬，还期三度拜荆州。", 
            "江鲜数尾添君兴，管鲍双修赋白头。"
        ], 
        "title": "再赴吴门赋此赠胡老", 
        "type": "绝句", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "八年抗战走他乡，抛却田园音渺茫。", 
            "儿女成群须教养，一番心血累妻房。"
        ], 
        "title": "妻病自咏四首 其一", 
        "type": "绝句", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "虎头牛尾厄偏多，衰老何堪恶疾磨。", 
            "病榻缠绵经五月，奈无妙药起沈疴。"
        ], 
        "title": "妻病自咏四首 其二", 
        "type": "绝句", 
        "yun": "歌"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "床头侍疾惟长女，夜静更深眠不成。", 
            "五十年来良伴侣，人非太上岂忘情。"
        ], 
        "title": "妻病自咏四首 其三", 
        "type": "绝句", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "旧友新知书几篇，时将吉语慰心田。", 
            "人生百岁终须老，且释愁肠把酒添。"
        ], 
        "title": "妻病自咏四首 其四", 
        "type": "绝句", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "一入歧途便不同，盈篇累牍总难工。", 
            "迷蒙莫辨桃源渡，西去何时返棹东。"
        ], 
        "title": "读赵翼论诗篇有感，用原韵亦成五首 其一", 
        "type": "绝句", 
        "yun": "东"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "翻新未必是标新，韵味还当学古人。", 
            "去粕存精须妙笔，一经点削便成春。"
        ], 
        "title": "读赵翼论诗篇有感，用原韵亦成五首 其二", 
        "type": "绝句", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "诗成不欲万家知，客里光阴只几时。", 
            "何用篇章传后代，藏真守璞最相宜。"
        ], 
        "title": "读赵翼论诗篇有感，用原韵亦成五首 其三", 
        "type": "绝句", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "春花春柳听人评，春去枝空尽落英。", 
            "开创荣𦷁花事了，阳光雨露是诗魂。"
        ], 
        "title": "读赵翼论诗篇有感，用原韵亦成五首 其四", 
        "type": "绝句", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "音韵天成始可观，生搬那得令人欢。", 
            "纵调五味依然涩，细细尝来仍觉酸。"
        ], 
        "title": "读赵翼论诗篇有感，用原韵亦成五首 其五", 
        "type": "绝句", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "壶觞对饮舞翩翩，再结前生未尽缘。", 
            "鹤发童颜人永寿，山塘细语乐尧天。"
        ], 
        "title": "原韵答谢吴门胡老赠诗", 
        "type": "绝句", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "亭台犹是旧亭台，一扫尘氛亦快哉。", 
            "岂欲濯缨同濯足，为恋胜迹故徘徊。"
        ], 
        "title": "韵和胡心斋先生陪“游沧浪亭赋记”二首 其一", 
        "type": "绝句", 
        "yun": "灰"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "黄花山石两玲珑，石转花香一路东。", 
            "留得墙碑名士笔，拨开茅塞拓心胸。"
        ], 
        "title": "韵和胡心斋先生陪“游沧浪亭赋记”二首 其二", 
        "type": "绝句", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "歌成动静与方圆，诗义还将奕理研。", 
            "消长盈虚周复始，先生何事废瑶笺。"
        ], 
        "title": "韵和胡心斋先生“矛盾自释”", 
        "type": "绝句", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "海棠八句未留名，为有闲人慕俊英。", 
            "此日江城欢聚后，不关情处总关情。"
        ], 
        "title": "答吕老", 
        "type": "绝句", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "星移物换看新天，十里飞车会众贤。", 
            "不是馀年心态好，何来今日喜狂颠。"
        ], 
        "title": "次和李西庚先生“蓉城招饮赋谢益初姻伯”四首 其一", 
        "type": "绝句", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "追随诸老到江滨，名菜溜黄席上珍。", 
            "更是殷勤频劝酒，金杯斟得笑声盈。"
        ], 
        "title": "次和李西庚先生“蓉城招饮赋谢益初姻伯”四首 其二", 
        "type": "绝句", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "酒后东方过一朝，红茶几口醉全消。", 
            "醒来犹记江南宴，学步深惭益老招。"
        ], 
        "title": "次和李西庚先生“蓉城招饮赋谢益初姻伯”四首 其三", 
        "type": "绝句", 
        "yun": "萧"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "新秋日日有东风，吹醒寒山古寺枫。", 
            "蟹满螯肥绿玉酒，诗翁不见见饕翁。"
        ], 
        "title": "次和李西庚先生“蓉城招饮赋谢益初姻伯”四首 其四", 
        "type": "绝句", 
        "yun": "东"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "瑶章四句寄深思，月缺还知月满时。", 
            "百岁光阴人不老，烂柯山上一盘棋。"
        ], 
        "title": "答叶云峰", 
        "type": "绝句", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "东风吹遍嫩枝条，万绿堤边舞细腰。", 
            "谁把丰姿来入画，丹青一幅动人骄。"
        ], 
        "title": "韵和叶老咏风先生“咏柳”", 
        "type": "绝句", 
        "yun": "萧"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "安居歇浦乐芳辰，华发萧疏无限春。", 
            "更喜夕阳红烨烨，韶光偏爱白头人。"
        ], 
        "title": "韵和寄怀淮阴陈以光老师", 
        "type": "绝句", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "端阳竞渡古来存，走马如梭雪浪喷。", 
            "九子粽香菇叶绿，綵丝缠绕吊忠魂。"
        ], 
        "title": "端阳杂咏二首 其一", 
        "type": "绝句", 
        "yun": "元"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "切得蒲菹作捣珍，蒲酒汨罗祭贤人。", 
            "屈原忧国千秋仰，岁岁端阳万众心。"
        ], 
        "title": "端阳杂咏二首 其二", 
        "type": "绝句", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "抛去残红撇却春，河山到处尽芳辰。", 
            "风流人物知多少，踏破芒鞋好共亲。"
        ], 
        "title": "韵和叶云老二首 其一", 
        "type": "绝句", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "万斛离思寄素笺，江城歇浦两情牵。", 
            "衰年最是机能退，养性随安卜寿绵。"
        ], 
        "title": "韵和叶云老二首 其二", 
        "type": "绝句", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "行车一路指西郊，徐汇风光难尽描。", 
            "臭水浜今何处是，层楼耸立入云霄。"
        ], 
        "title": "绝句", 
        "type": "绝句", 
        "yun": "萧"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "息影周庄十二春，每将棋酒乐芳辰。", 
            "何知今日楼头里，月冷房闱无旧人。"
        ], 
        "title": "韵和叶云老寄怀", 
        "type": "绝句", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "提壶载酒访刘郎，重叙沧桑愿可偿。", 
            "云淡天高秋气爽，待君携手到金阊。"
        ], 
        "title": "与益老", 
        "type": "绝句", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "落日西山里，清风扑面来。", 
            "竹摇无限绿，月闇几分灰。", 
            "大地声渐歇，农家户尚开。", 
            "游观畅吾抱，不上黄金台。"
        ], 
        "title": "步原韵和陈以光先生《晚眺》", 
        "type": "律诗", 
        "yun": "灰"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "为避尘嚣扰，邀君上小楼。", 
            "愧无书史列，却喜静居优。", 
            "鸟语催人起，馀晖逐眼流。", 
            "最欣嘉客到，诗酒乐悠悠。"
        ], 
        "title": "原韵答谢陈以光老师惠赐“登楼”一律", 
        "type": "律诗", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "璞玉石中隐，高人砂麓潜。", 
            "不因海棠句，那得诵鸿篇。", 
            "笔妙惊当世，诗新傲古贤。", 
            "下风徒遥仰，未敢步阶前。"
        ], 
        "title": "答谢吕兆棠先生", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "有幸江头坐，还当唱大风。", 
            "沧桑原正道，改造本无穷。", 
            "锦绣山河丽，巍峨要塞雄。", 
            "新人随处见，何用钓鱼翁。"
        ], 
        "title": "和吕老长江闲眺", 
        "type": "律诗", 
        "yun": "东"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "九老江城会，争看“搁笔吟”。", 
            "行间若有意，字里果无心。", 
            "岂欲藏锋锷，须知惜寸阴。", 
            "年衰宜静养，体健胜多金。"
        ], 
        "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其一", 
        "type": "律诗", 
        "yun": "侵"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "举座杯中满，君来当更欢。", 
            "无缘惊丰采，有兴听鸣湍。", 
            "都是风骚客，于今早挂冠。", 
            "兰亭一日宴，洗尽旧时酸。"
        ], 
        "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其二", 
        "type": "律诗", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "万里涌波光，酒阑暮色黄。", 
            "言归人踏月，笑语齿添香。", 
            "惜别三回首，临歧九折肠。", 
            "秋风多著意，桂子送花芳。"
        ], 
        "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其三", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "吴门路我望，何日许追从。", 
            "对酒量还浅，谈诗腹不丰。", 
            "总为聆妙谛，愿得仰高容。", 
            "知足心常乐，安居笑卧龙。"
        ], 
        "title": "甲寅夏历七月十三日益老两度赐宴赓得一读吴门胡老“搁笔吟”回周后陈以光老师又以“答谢胡心斋老先生四律”相示，因用其韵胡乱凑成四首，分呈胡李两老乞正，并面请益老斧削 其四", 
        "type": "律诗", 
        "yun": "冬"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "老友今为别，离情萦藟思。", 
            "秋风诗送意，晓色鸟鸣枝。", 
            "此日行何速，他年会却迟。", 
            "惟冀身体健，到处任趋驰。"
        ], 
        "title": "读陈以光老师和诗后，用其原意成五律赠叶老云峰先生乞正", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "荏苒韶华逝，一年又一秋。", 
            "听君终夕话，消我静居愁。", 
            "谊重同红日，情深感白头。", 
            "尘嚣能避否，相与共登楼。"
        ], 
        "title": "韵和叶云峰先生诗", 
        "type": "律诗", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "不日申江去，绵绵系我思。", 
            "秋风催四牡，晓月漫双枝。", 
            "欲别犹嫌速，重来却感迟。", 
            "戋戋何足道，但许寸心驰。"
        ], 
        "title": "叶云老不日赴沪戋戋微物聊表寸心并呈一律乞正", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "中秋人尽望，踽踽独登楼。", 
            "寂寂银辉冷，深深小晤幽。", 
            "高龄原可冀，好友乃长留。", 
            "万籁今都歇，清光似水流。"
        ], 
        "title": "步和陈以光老师“中秋”五律一首", 
        "type": "律诗", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "一周一相见，兴到也谈诗。", 
            "此日暂言别，归来菊放时。", 
            "年衰人已老，笔涩难为词。", 
            "但愿春常在，和风处处吹。"
        ], 
        "title": "原韵答谢陈以光先生赠诗送行（二首录一）", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "七月江南宴，今宵又共欢。", 
            "灯红消白发，酒绿泻青盘。", 
            "盛意藏胸腹，深情寄胆肝。", 
            "新天多异彩，愿得百年看。"
        ], 
        "title": "江城吴老招饮，赋此致谢", 
        "type": "律诗", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "奔走恋衣食，纵横大地宽。", 
            "乱离知疾苦，健旺喜身安。", 
            "亲友多分散，依稀梦里翰。", 
            "小楼棋一局，白首自寻欢。"
        ], 
        "title": "虚度八十深荷叶老惠赐五言三律敬步原韵并乞郢政 其一", 
        "type": "律诗", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "一枕黄粱梦，林泉志更坚。", 
            "虽云臭老九，何处不飞仙。", 
            "桃李三千树，浮沈几十年。", 
            "论交在晚岁，清谊感云天。"
        ], 
        "title": "虚度八十深荷叶老惠赐五言三律敬步原韵并乞郢政 其二", 
        "type": "律诗", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "五言律诗", 
        "text": [
            "云里花香送，飞来百丈馨。", 
            "芬芳盈四野，妙语解馀龄。", 
            "体健身康泰，风清月满庭。", 
            "相期长洒落，谈笑共安宁。"
        ], 
        "title": "虚度八十深荷叶老惠赐五言三律敬步原韵并乞郢政 其三", 
        "type": "律诗", 
        "yun": "青"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "三十年来懒赋诗，不堪勾起旧情丝。", 
            "复兴园里花初放，明德村头月上迟。", 
            "缘尽终当两地别，愁来自觉几分痴。", 
            "人生离合寻常事，尘海茫茫孰可知。"
        ], 
        "title": "春节中，老友吴天鹏以七绝二章相示。端午节素未谋面之陈以光亦赠七律诗四首。旧雨新知，不可无和。往事萦怀不无遐想因成感怀二首 其一", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "有缘无福不相邻，有福无缘难见亲。", 
            "福去缘空真亦假，缘来福至假还真。", 
            "真真假假人间事，是是非非世俗深。", 
            "尝遍炎凉历尽劫，残棋一局酒一樽。"
        ], 
        "title": "春节中，老友吴天鹏以七绝二章相示。端午节素未谋面之陈以光亦赠七律诗四首。旧雨新知，不可无和。往事萦怀不无遐想因成感怀二首 其二", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "世道岖岖似马鞍，一番歌舞一番酸。", 
            "壮时踏遍尘间迹，老至方知始末端。", 
            "几度花朝开复谢，连天风雪暖亦寒。", 
            "历来多少弹冠客，不爱乡山爱邯郸。"
        ], 
        "title": "感怀兼和李西庚叶云峰诗", 
        "type": "律诗", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "生平未解吟诗词，再学于今已是迟。", 
            "珠玉频来惭应答，枯肠搜索枉费思。", 
            "聊将旧句翻新句，且把桃枝当李枝。", 
            "莫教胡卢重依样，须知藏拙贵及时。"
        ], 
        "title": "陈以光先生屡赐诗词惭于应答写此见意", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "行装收拾又登鞍，十载风沙甘与酸。", 
            "田野欣看黍稷茂，中南遥望白云端。", 
            "铁肩担道心常热，棘手成文血不寒。", 
            "桃李盈门多韵事，何须惆怅话邯郸。"
        ], 
        "title": "再韵和陈以光先生寒韵诗", 
        "type": "律诗", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "神州万里尽栖枝，到处风光到处诗。", 
            "江水东流分复合，云山北向即还离。", 
            "奇花不喜红尘客，芳草难兴王者思。", 
            "犹有骚人共日月，一觞一咏两心知。"
        ], 
        "title": "原韵和陈以光先生次叶先生韵诗", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "连朝云雾送金风，消尽炎威日不红。", 
            "酒后高歌宁只我，诗中圣手独推公。", 
            "夜临桥畔游人乱，月照街头早市逢。", 
            "一枕华胥梦境好，依稀犹唱大江东。"
        ], 
        "title": "韵和陈以光先生寓中消夏诗", 
        "type": "律诗", 
        "yun": "东"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "八月金风桂子香，重登杏席理文章。", 
            "黄墩喜沾及时雨，华发新添几缕霜。", 
            "十载农村多体验，一朝教学亦堂皇。", 
            "言传身教春风播，三尺讲坛教绩扬。"
        ], 
        "title": "叠前韵贺陈以光老师任黄墩小学班主任", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "闻道江城陶隐深，高山仰望一千寻。", 
            "人同翠柏青松茂，诗吐黄钟大吕音。", 
            "池柳风生尘暑却，清机步去晚霞侵。", 
            "秋来更喜精神旺，别有闲情对客吟。"
        ], 
        "title": "王益初老先生诗中耆宿。屡锡瑶章，铭感殊深。敬叠原韵，藉表谢忱", 
        "type": "律诗", 
        "yun": "侵"
    }, 
    {
        "author": "杨令茀", 
        "era": "近现代", 
        "subtype": null, 
        "text": [
            "忆惜留耕墅，南邻寄畅园。", 
            "髫龄随仲父，策杖过颓垣。", 
            "俯听八音涧，仰看松九盘。", 
            "楼台馀瓦砾，香木作军餐。", 
            "梁柱卧荒草，朱栏堕洞潭。", 
            "溪童拓石刻，野老数泉源。", 
            "从此我常至，风霜不避寒。", 
            "寻碑入幽径，点易指峰峦。", 
            "预卜承平日，重修复旧观。", 
            "秦园有后裔，六法写家山。", 
            "上溯明中叶，盛衰有史传。", 
            "历时四世纪，留与五洲看。"
        ], 
        "title": "题寄畅园十二景图", 
        "type": "古风", 
        "yun": null
    }, 
    {
        "author": "杨无恙", 
        "era": "近现代", 
        "subtype": "五言律诗", 
        "text": [
            "此身原是赘，薇蕨首阳巅。", 
            "昔醉湖桥月，今倾石屋泉。", 
            "灵机开变轴，元气泄真诠。", 
            "亦有王杨墓，牛羊草莽烟。"
        ], 
        "title": "西山寻黄大痴墓", 
        "type": "律诗", 
        "yun": "先"
    }, 
    {
        "author": "杨云史", 
        "era": "近现代", 
        "subtype": null, 
        "text": [
            "故乡奇胜甲天下，拳石撮土无痴顽。", 
            "南寻丘壑不如意，益思吴越深长叹。", 
            "近时边瘴皆乐土，一念家山清泪潸。", 
            "自嗟衰病筋力软，当前峰壑愁跻攀。", 
            "山灵笑我不深入，空抱琐骨呜珊珊。"
        ], 
        "title": "忆常熟", 
        "type": "古风", 
        "yun": null
    }, 
    {
        "author": "杨云史", 
        "era": "近现代", 
        "subtype": "五言绝句", 
        "text": [
            "湖光如几席，山翠静微尘。", 
            "不敢高声语，恐惊上界人。"
        ], 
        "title": "石花林杂咏 天心楼", 
        "type": "绝句", 
        "yun": "真"
    }, 
    {
        "author": "杨令茀", 
        "era": "近现代", 
        "subtype": "七言绝句", 
        "text": [
            "塞外争传风义词，去梯玩月几人知。", 
            "生生死死鸥盟在，三十年来系梦思。"
        ], 
        "title": "题重摹天香满园图二首 其一", 
        "type": "绝句", 
        "yun": "支"
    }, 
    {
        "author": "杨令茀", 
        "era": "近现代", 
        "subtype": "七言绝句", 
        "text": [
            "不辩前身与后身，名山践约岂无因。", 
            "小山丛桂容招隐，重洗铅华为写真。"
        ], 
        "title": "题重摹天香满园图二首 其二", 
        "type": "绝句", 
        "yun": "真"
    }, 
    {
        "author": "杨令茀", 
        "era": "近现代", 
        "subtype": "七言绝句", 
        "text": [
            "孤峰高与碧霄齐，多少星辰入望低。", 
            "何必骖鸾天外去，云深风定已忘机。"
        ], 
        "title": "癸亥冬遇张啬老年丈于沪上命题山水即席赋呈", 
        "type": "绝句", 
        "yun": null
    }, 
    {
        "author": "杨令茀", 
        "era": "近现代", 
        "subtype": "七言律诗", 
        "text": [
            "题额琳宫扶海师，琅峰想见写残碑。", 
            "西洲曾补西归像，绝塞沦亡绝笔诗。", 
            "选佛独增今古痛，感怀最是远归时。", 
            "滨江吊遍华夷冢，襟上啼痕染几丝。"
        ], 
        "title": "春夜游滨江极乐寺见南通师手写庙额归而感赋", 
        "type": "律诗", 
        "yun": "支"
    }, 
    {
        "author": "杨玉英", 
        "era": "近现代", 
        "subtype": "七言绝句", 
        "text": [
            "饥躯着我苦吟身，鱼雁沉浮意欲尘。", 
            "寄语故人休想忆，尚留微命作囚人。"
        ], 
        "title": "忆江南旧友", 
        "type": "绝句", 
        "yun": "真"
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "小别总无情绪，微吟又到黄昏。", 
            "春宵寂寂掩重门。", 
            "孤眠双雀笑，怀抱一灯温。", 
            "此夜华堂高会，群仙花雨缤纷。", 
            "海寿无算酒盈樽。", 
            "归期珍重记，莫共酒杯吞。"
        ], 
        "title": "临江仙 志道赴沪祝母寿，书此见寄", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "高徒峥嵘拥市阛。", 
            "丛祠历落傍名山。", 
            "留名谋利两无闲。", 
            "泉水何心争次第，山灵多恨敛眉弯。", 
            "相逢俱悔到人间。"
        ], 
        "title": "浣溪沙 游惠山作 其一", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "斜日看山未算迟。", 
            "云红雪白见丰姿。", 
            "严妆微觉太矜持。", 
            "岁晚谁怜程不识，行吟人笑郑当时。", 
            "寒山狂客两心知。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "空负慈乌意。", 
            "又人间、沧桑挨后，忌辰重记。", 
            "去岁今朝风雨里，戚戚倾巢燕子。", 
            "尚梦寐、亲颜憔悴。", 
            "谁信虞渊沉白日，剩孤儿、呼抢天和地。", 
            "终古恨，今何世。", 
            "蜉蝣枝上原各寄。", 
            "念余年、家离父子，光阴弹指。", 
            "万里空求经世策，未换天伦乐事。", 
            "况潦倒、功名如此。", 
            "三尺孤坟何力办，报亲恩、惟有丝丝泪。", 
            "愁万缕，谁为理。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "来处是空明，去向空明里。", 
            "十丈红尘不着身，烦恼何从起。", 
            "不见莫思量，见了惟欢喜。", 
            "无量恒沙无量生，谁辨侬和你。"
        ], 
        "title": "卜算子 赠志道", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "杜宇催归去。", 
            "正长安、枇杷结子，绿杨飞絮。", 
            "同学英才多不贱，子又群中钟吕。", 
            "肆雄辨、折冲尊俎。", 
            "同是浮萍飘大海，莽征途、无意还相遇。", 
            "天下事，多如许。", 
            "群雄逐鹿忙争据。", 
            "惨中原、干戈水火，可怜焦土。", 
            "衽席苍生男子事，肯把千秋自误。", 
            "但行矣、何须凝伫。", 
            "愧我庸庸徒哺啜，只随人、俯仰谋升黍。", 
            "祝子去，功名树。"
        ], 
        "title": "贺新凉 送芾煌返蜀", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "博浪椎空，嬴秦朝换，男儿生入乡关。", 
            "头颅依旧，心志肯阑珊。", 
            "料理琴书归去，游云倦、且暂还山。", 
            "长亭路，离愁无那，为唱大刀环。", 
            "艰难。", 
            "伤此日，薰莸莫辨，离芷投闲。", 
            "纵青莲化舌，难喻疑顽。", 
            "且把英雄岁月，消受他、云鬒烟鬟。", 
            "纱窗里，清狂宜减，着意偎红颜。"
        ], 
        "title": "满庭芳 复生归蜀，赋此赠别", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "蔓天衰草，望山光岚气，幻成云物。", 
            "十里焦原生意尽，满眼蓬蒿颓壁。", 
            "寂寂寒林，萧萧耕马，雀啄山头雪。", 
            "一声长啸，古今谁是豪杰。", 
            "自笑作客年年，情怀渐减，幽恨因风发。", 
            "红豆抛残清泪冷，往事心头明灭。", 
            "鸿雁南飞，大江东去，闲尽冲冠发。", 
            "凭高无语，前村又见明月。"
        ], 
        "title": "念奴娇 罗花山中用东坡韵", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "三稔不相见，一笑遇他乡。", 
            "暗惊狂奴非故，收束入名场。", 
            "秋水当年神骨，古柏而今气概，华贵亦苍凉。", 
            "海鹤入清冥，前路正无疆。", 
            "羡君健，嗟我拙，更颓唐。", 
            "名山事业已分，吾志在工商。", 
            "不羡大王声势，欲共斯民温饱，此愿几时偿。", 
            "各有千秋业，分道共翱翔。"
        ], 
        "title": "水调歌头 适之将去绮城，书此赠之", 
        "type": "词", 
        "yun": "阳"
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "潦倒终生耳。", 
            "念年来、升沉哀乐，不堪重记。", 
            "莫问人间功名诀，覆雨翻云而已。", 
            "剩傲骨、棱棱难毁。", 
            "如此红尘容不得，乘天风、浩荡吾归矣。", 
            "天下责，付余子。", 
            "诸君磊落嵚奇士。", 
            "向天涯、同辛共苦，始成知己。", 
            "冰雪交情须记取，此物千秋不死。", 
            "君不见、高山流水。", 
            "吾泪已枯惟有血，写新词、湿尽桃花纸。", 
            "愿毋负，平生意。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "一勺分湖水。", 
            "问年年、扁舟选胜，俊游能几。", 
            "乱世不容刘琨隐，满眼湖山杀气。", 
            "更谁辨、渔樵滋味。", 
            "莫便声声亡国恨，运金戈、返日男儿事。", 
            "风与月，日丢起。", 
            "征尘黯黯中原里。", 
            "四千年、文明古国，兴亡如此。", 
            "燕子东飞江潮哑，儿女新亭堕泪。", 
            "何处是、扶危奇士。", 
            "不畏侏儒能席卷，怕匹夫、不解为奴耻。", 
            "肩此责，吾与子。"
        ], 
        "title": "贺新凉 其一 题亚子分湖旧隐图", 
        "type": "词", 
        "yun": null
    }, 
    {
        "author": "杨杏佛", 
        "era": "近现代", 
        "subtype": null, 
        "text": [
            "九地黄流注。", 
            "叩苍穹、沉沉万象，当关豺虎。", 
            "呕尽心肝无人解，惟有湘灵堪语。", 
            "忍独醒、呻吟终古。", 
            "眼见英雄成白骨，好头颅、未易苍生苦。", 
            "心化血，血成雨。", 
            "一泓浊井埋身处。", 
            "赋招魂、胥潮呜咽，蜀鹃凄楚。", 
            "河汉精灵归华岳，谁向清流吊取。", 
            "但冉冉、斜阳西去。", 
            "试向中原男子问，有几人、不欲臣强虏。", 
            "生愧死，死无所。"
        ], 
        "title": "贺新凉 其二 吊季彭自溺", 
        "type": "词", 
        "yun": null
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "南山有猛虎，腥风振林木。", 
            "嗟尔射猎人，负矢穷山谷。", 
            "虎怒不可撄，撄怒激相扑。", 
            "韬弓出丛莽，养祸长此族。", 
            "背麓多农家，问询少鸡畜。", 
            "东邻老妪子，昨者山下牧。", 
            "月黑绩灯明，西邻闻夜哭。"
        ], 
        "title": "对酒三首 其一", 
        "type": "古风", 
        "yun": "屋"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "虮虫处裈间，亦曰此邦国。", 
            "吮人血与膏，快意五鼎食。", 
            "昏昏自朝暮，逐逐日蕃息。", 
            "运尔机械心，竭尔蠕动力。", 
            "因人以为生，生死在反侧。", 
            "杀身行自取，蠢哉剥肤贼。"
        ], 
        "title": "对酒三首 其二", 
        "type": "古风", 
        "yun": "职"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "信陵佳公子，醇酒而妇人。", 
            "岂曰无良识，乃自贼其身。", 
            "孤松蟠霜雪，幽兰发和春。", 
            "物既贵适性，人亦守吾真。", 
            "真性一拂戾，质干乃其宾。", 
            "我行已云倦，所思役风尘。", 
            "机巧日相接，行路谁为亲。", 
            "悠悠古人意，俯仰泪沾巾。"
        ], 
        "title": "对酒三首 其三", 
        "type": "古风", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "入山何必深，乘兴偶戾止。", 
            "天风吹我衣，俯视见城市。", 
            "地高尘自远，人逸心乃喜。", 
            "悠然望东海，非曰濠梁比。", 
            "轻帆小于叶，三五烟波里。", 
            "浩渺岂无涯，吾道在观水。", 
            "退坐绿阴中，同证妙明理。", 
            "斜阳穿树来，幽赖萧萧起。", 
            "日暮不可留，斯游曷云已。", 
            "何当买林泉，归去陶潜里。"
        ], 
        "title": "登爱宕邱望海示同游黄任轩", 
        "type": "古风", 
        "yun": "纸"
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "累累抵家门，到门不敢入。", 
            "急呼高堂亲，相见吞声泣。", 
            "弱妹连呼兄，泪珠抛粒粒。", 
            "妻子走仓皇，觌面转木立。", 
            "稚女牵母衣，固问是何客。", 
            "戚友从外来，奔视气呼吸。", 
            "都言期汝死，喜极反叹息。", 
            "环立问京师，指画穷口给。", 
            "十手莫形容，百口难分析。", 
            "夜坐道家常，一一从头说。", 
            "魂惊心不定，往事犹历历。", 
            "侥幸庆生还，不堪回首忆。"
        ], 
        "title": "庚子十月十八日还家志喜", 
        "type": "古风", 
        "yun": null
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "滕王高阁岳阳楼，风流文采千万秋。", 
            "断碑古碣后人抚，于今犹枕寒江流。", 
            "卓哉东山谢太傅，雅量高致猿鹤俦。", 
            "有墩东山山之下，松楸累累白云留。", 
            "白云一去成终古，六朝山色青无主。", 
            "莫酬太傅霖雨心，剩此东山一抔土。", 
            "我上谢公墩，旧迹今犹存。", 
            "江山自今古，烟树瘴朝昏。", 
            "昔闻魑魅鼎传九，地老天荒鼎未朽。", 
            "东山遗爱今无他，自古千金一敝帚。", 
            "我来吊古吐长虹，前人先我寄吟筒。", 
            "彼阿人斯有古癖，青莲学士王荆公。"
        ], 
        "title": "谢公墩", 
        "type": "古风", 
        "yun": null
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "君不见，歌风台，片瓦零落埋蒿莱。", 
            "又不见，谷城石，草色苔花空一碧。", 
            "乌江流水咽无声，英雄自是天生成。", 
            "斩蛇逐鹿一事耳，彼胡为者成功名。", 
            "昔成功名今画饼，项王莫悲汉莫逞。", 
            "万里山河四百年，千秋万岁一古井。"
        ], 
        "title": "项羽井", 
        "type": "古风", 
        "yun": null
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "士不屠龙且屠狗，酣歌日饮燕市酒。", 
            "丈夫岂易身许人，大义久矣无强秦。", 
            "易水汤汤漾寒碧，壮士西行髯如戟。", 
            "白虹夭矫风酸嘶，悲歌已夺秦王魄。", 
            "樊将军头督亢图，图中有物不盈尺。", 
            "人头怒目睨匕首，区区不是相如壁。", 
            "满殿忽闻蛟血腥，惊天霹雳腾秦庭。", 
            "秦臣大呼王负剑，功败垂成死不暝。", 
            "柏浪莎中有继起，吁嗟慷慨两侠士。", 
            "一书韩人一书盗，成败论人宋儒史。", 
            "千秋莫雪荆卿冤，终古寒风易水汜。"
        ], 
        "title": "易水怀古", 
        "type": "古风", 
        "yun": null
    }, 
    {
        "author": "杨寿杓", 
        "era": "近现代", 
        "subtype": null, 
        "text": [
            "蓟门烟树西风老，中原王气已如扫。", 
            "黄金台上乌鸦啼，禾黍离离遮古道。", 
            "道旁父老语行人，此地昨见翠华巡。", 
            "秋月无光旌旗黑，千旗万骑夜向晨。", 
            "依稀闻是汉天子，为避匈奴西行此。", 
            "听说今年夏五月，黄天当立苍天死。", 
            "妖言蜂起动关中，黄巾如蚁来山东。", 
            "撤尽藩篱尚骄敌，一战再战不成功。", 
            "无谋董卓火洛阳，禁城几见成沙场。", 
            "柱国萧曹谏不录，拥兵产禄死犹狂。", 
            "势穷理拙难措手，神仙弟子曳兵走。", 
            "纷纷人自日边来，皆言亲见帝与后。", 
            "布衣帛冠忙忙行，吞声掩面出西城。", 
            "与吾所言适相合，干戈从此何时平。", 
            "回忆当年建邦土，圣神相继更文武。", 
            "相传八九渐陵夷，中兴以后多鼙鼓。", 
            "鼙鼓连年至此时，炎炎红日将西驰。", 
            "前年有牛鸣水底，今年四月雪花垂。", 
            "天地反常乃告警，沈几观变问为谁。", 
            "和戎五臣已就戮，骄兵三帅今何之。", 
            "坐看长城堕万里，铜驼荆棘见于斯。", 
            "父老言罢我太息，呜呼何以再为国。", 
            "呜呼何以再为国，或在宵衣与旰食。"
        ], 
        "title": "西狩", 
        "type": "古风", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "怀人欢梦杳，甚云昏天南，雁飞能到。", 
            "谢屐轻携，试旧情、应讶是何年少。", 
            "剩笛梅边，共明月、商量襟抱。", 
            "知否如今，九点齐烟，一杯残照。", 
            "闻道，湖山花鸟，自别去、当年不成啼笑。", 
            "万里麻鞋，便雨晴风定，乱愁谁扫。", 
            "等待春归，幽恨付、园禽池草。", 
            "莫忘荒寒，萝薜霜空倚晓。"
        ], 
        "title": "三姝媚 得瞿禅永嘉书却寄，壬午仲冬", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "剪剪霜风阵阵寒，客愁如水复如山。", 
            "银丝鲜鮀枉杯盘。", 
            "说梦几逢又燕子，伤春不在小阑干。", 
            "五年花向乱中看。"
        ], 
        "title": "浣溪沙 二首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "刺眼穿天立万峰，临河脱叶荡回风。", 
            "暮年心比夕阳红。", 
            "遥夜城乌催涕泪，经时佳讯断南东。", 
            "缄情欲寄赚途穷。"
        ], 
        "title": "浣溪沙 二首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "笼寒颦月千岩外，宵深更离魂远。", 
            "脱叶萧萧，飞云片片，几处年涯惊晚。", 
            "江楼旷览。", 
            "正坏塔雕盘，丛祠烟黯。", 
            "一样征尘，剑歌怀抱与年减。", 
            "垂垂双鬓渐白，任春风十里，珠帘谁捲。", 
            "唳野荒鹃，嘶风战马，换与血花红软。", 
            "凄迷痴苑。", 
            "念万劫京华，九霄灵观。", 
            "又老斜阳，梦中山数点。"
        ], 
        "title": "齐天乐 壬午冬至前三日和竹屋", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "秋老叶飞红影堕，江头客意凄迷。", 
            "无人野渡断桥西。", 
            "夕阳如惜泪，寒水不平堤。", 
            "长短亭连谁复数，烟尘极目天低。", 
            "弓刀陌上问行期。", 
            "却看身健在，难得鬓成丝。"
        ], 
        "title": "其一 临江仙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "晴日高秋诗态活，看来全胜春工。", 
            "畦蔬岸树半青红。", 
            "远峰争献媚，野水欲浮空。", 
            "说与旁人休便笑，老夫此日犹龙。", 
            "一枝竹杖万山中。", 
            "云烟随吐纳，揖让见黄农。"
        ], 
        "title": "临江仙 其二 秋日山行", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "雁外风呼紧，吹碎十年心影。", 
            "缄将红泪寄桃花，春魂醉了，后约教谁订。", 
            "眉棱薄有相思印，梦觉千山冷。", 
            "柳桥片月犹媚笑，人始怪、流莺警。"
        ], 
        "title": "青门引", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "澄波倒影花千树，燕语莺啼林下路。", 
            "歌珠串串足魂销，飞阁腾腾驮梦去。", 
            "多情肯为昏钟误，立尽斜阳都几度。", 
            "朦胧一诺抵千欢，不道离怀今始苦。"
        ], 
        "title": "木兰花", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "正天涯、东风吹动，高楼黯黯离魂。", 
            "玉凫烟静袅，一灯荧照，半被难温。", 
            "花开花总落，倩何人、待扫闲门。", 
            "空怅望、娇红艳粉，断送黄昏。", 
            "芳尊，从今谩劝，经天泪、洒遍鹃春。", 
            "浪持欢快语，蝶蜂都赚了，恩怨谁论。", 
            "竛竮还自忍，向关河、万里如焚。", 
            "沉恨处，寒涛夜起，月冷荒村。"
        ], 
        "title": "凤箫吟 春意模糊，寒风凄厉，伤离念远，难已于言", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "几度惜流年，风雨遥山。", 
            "压帘云气上眉弯。", 
            "燕子不来人又去，闲煞阑干。", 
            "莫便问平安，病也无端。", 
            "珠尘劫火一番番。", 
            "便做梨花开恰好，可奈春寒。"
        ], 
        "title": "浪淘沙 癸未腊不尽二日", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "丝雨无边不定风，闲花开向客愁中。", 
            "心情懒薄眼惺忪。", 
            "莺燕笑人飞款款，轻狂入梦去匆匆。", 
            "一春无日与从容。"
        ], 
        "title": "浣溪沙 四首 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "略减闲愁特地难，苔砖悄换怯凭阑。", 
            "一声孤雁月明残。", 
            "捲泪鸾笺消腻水，隔花门巷是蓬山。", 
            "夕阳无语乱流寒。"
        ], 
        "title": "浣溪沙 四首 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "百斛明珠未易量，何人弄水赋鸳鸯。", 
            "一天云影荡襟凉。", 
            "任是鶧哥谙艳谱，旧来银汉即红墙。", 
            "奈无肠断况情伤。"
        ], 
        "title": "浣溪沙 四首 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "一角西楼尽日阴，碧桃开处乱鸣禽。", 
            "无人说与少年心。", 
            "红豆青兰和梦老，哀歌狂醉待花深。", 
            "尽凋眉鬓独沉吟。"
        ], 
        "title": "浣溪沙 四首 其四", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "醉春甚处，怕一片春魂，紧萦孤抱。", 
            "吹花嚼蕊，不是等闲花草。", 
            "无语相看一笑，已了却、伤秋心稿。", 
            "妆成烛影摇红，的的量谁情貌。", 
            "休道，风尘易老。", 
            "共飒爽神姿，过人才调。", 
            "歌壶豪击，肯学巧啼双鸟。", 
            "如此乾坤正小，待踏碎、十洲三岛。", 
            "留将剑影箫声，日日翠尊狂倒。"
        ], 
        "title": "双双燕 丘陶常、李贵兰共事结缡，赋赠", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "零翠摇空，宿烟催暝，黛痕暗锁阑曲。", 
            "深院流娇，黄莺坐笑，粉梅初绽十幅。", 
            "探春人远，紧萦抱、眠花醉玉。", 
            "而今何在，碎折筝弦，尽伤心目。", 
            "几回做暖分香，燕子犹来，小帘窥熟。", 
            "芳思难留，酒悲突起，多少年涯轻逐。", 
            "梦休寻去，早肠断、待歌野哭。", 
            "哀鹃啼又，谁剪闲花，寄情一掬。"
        ], 
        "title": "庆宫春 甲申立春阴寒", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "费尽炉红，山楼十日寒威重。", 
            "待花亲种，不见莺儿哢。", 
            "只说春回，泪是春人贡。", 
            "天如梦，一痕灯共，雨又潇潇送。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "十年望断关山路，情伤去人归未。", 
            "瞥眼春空，摇风影瘦，几度斜阳红腻。", 
            "机丝自理。", 
            "又古月窥帘，坠欢扶起。", 
            "百结回文，串将心愿绵纹细。", 
            "相逢更谁与问，惊魂零落处，痕染纤指。", 
            "艳劫长留，奇情不老，千古梦萦佳丽。", 
            "荒天万里。", 
            "秖一幅生绡，客愁能洗。", 
            "定有幽灵，试呼图画里。"
        ], 
        "title": "台城路 龙思鹤丈属题璇玑图，图为管仲姬书，仇十洲绘", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "投老情怀兀自支，犹能哀怨到蛾眉。", 
            "相逢陌上花无语，小隔烘帘燕不归。", 
            "灯外月，水边梨，童心长与梦相欺。", 
            "得来闲话宁非数，肠断楼东只汝知。"
        ], 
        "title": "鹧鸪天 花朝后二日，碧珠、寄侬来访山楼", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "一去竟何归，大劫茫茫路总迷。", 
            "未了恩哀将血泪，谁知，拼与穷泉老父期。", 
            "荒峤落阳西，薄薄桐棺短短碑。", 
            "弹指清明风雨近，悲摧，定有冤禽日夜啼。"
        ], 
        "title": "南乡子 悼张家璧", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "弱杨飘鬓参差绿，红黄鹃乱阑干曲。", 
            "痛泪自成澜，雨晴天不关。", 
            "忍寻春梦去，草死花开路。", 
            "何日定风波，青山青冢多。"
        ], 
        "title": "菩萨蛮 甲申清明", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "沧海正尘飞，更谁问、轻聚轻离。", 
            "红情梦断相思树，开无人赏，落无人管，一去胡归。", 
            "未醉已如泥，吹万泪、莺燕空迷。", 
            "但教不近危阑倚，春长不老，心长不死，一任鹃啼。"
        ], 
        "title": "摊破南乡子 落花", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "飞雨无端摇梦，围山不定飘风。", 
            "压堤芳草远连空。", 
            "曲终蛾黛绿，肠断蒜帘红。", 
            "试酒灯痕凄冷，摊笺腕力疏慵。", 
            "斜阳身世乱流中。", 
            "依佪关塞北，消息水楼东。"
        ], 
        "title": "其一 临江仙", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "独抱悽馨看落日，江流㶁㶁平沙。", 
            "弄娇霞尾展红纱。", 
            "春心疑化泪，残梦不生花。", 
            "一例东风成过客，未须惆怅天涯。", 
            "垂杨终古乱啼鸦。", 
            "狂年销鬓黛，急拍误筝琶。"
        ], 
        "title": "临江仙 其二 江皋晚步", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "揉碎春魂天不管，看新绿，小池萍满。", 
            "正雨过凉生，寸鱼轻与浮花款。", 
            "夕阳外，红千片。", 
            "乱山昏，归路远，还凄动，暮鸦边雁。", 
            "便放下离愁，极天烽火音书断。", 
            "赖明月，长相见。"
        ], 
        "title": "凤衔杯", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "簇绣江城醉乍醒，西湖东畔旧经行。", 
            "独簪寒玉楼心倚，双笑征尘陌上花。", 
            "惆怅事，短长亭，野棠开过几清明。", 
            "山头闲泪都无著，替湿春愁泻雨声。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "隔院新声动玉琴，飞云狂荡碧波深。", 
            "轻搓缦鬓闲中弄，垂死红情梦后寻。", 
            "春做海，月生襟，诗肠胶泪不成吟。", 
            "高楼尚有无穷目，可但怀人一寸心。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "一往寻春到了期，恋谁香梦苦支颐。", 
            "人间别有迷楼在，花外何关杜宇啼。", 
            "娇入鬓，麝平脐，定魂蜂蝶去犹疑。", 
            "危阑正与斜阳近，肠断东风不自知。"
        ], 
        "title": "鹧鸪天 其三 甲申残春", 
        "type": "词", 
        "yun": null
    }, 
    {
        "author": "杨寿杓", 
        "era": "近现代", 
        "subtype": "五言绝句", 
        "text": [
            "一饭千金报，穷途敢受恩。", 
            "当时漂母意，容易感王孙。"
        ], 
        "title": "读史二首 其一", 
        "type": "绝句", 
        "yun": "元"
    }, 
    {
        "author": "杨寿杓", 
        "era": "近现代", 
        "subtype": "五言绝句", 
        "text": [
            "杀尔原无罪，空梁落燕泥。", 
            "机心生五字，有句莫轻题。"
        ], 
        "title": "读史二首 其二", 
        "type": "绝句", 
        "yun": "齐"
    }, 
    {
        "author": "杨寿杓", 
        "era": "近现代", 
        "subtype": "五言绝句", 
        "text": [
            "一夜山溪雨，他乡感物华。", 
            "亦知春去尽，落枕数声蛙。"
        ], 
        "title": "即事", 
        "type": "绝句", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "锋镝丛中得命回，北征一曲使人哀。", 
            "春申江上花如锦，莫羡刘郎今又来。"
        ], 
        "title": "沪江旅社题壁三首 其一", 
        "type": "绝句", 
        "yun": "灰"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "独怜申水太多情，两度相劳接送行。", 
            "此去到家三百里，东流莫作断肠声。"
        ], 
        "title": "沪江旅社题壁三首 其二", 
        "type": "绝句", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "疏棂十二月如钩，人面依稀隐隔楼。", 
            "今日楼空人已去，重来崔护不胜愁。"
        ], 
        "title": "沪江旅社题壁三首 其三", 
        "type": "绝句", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "领取尊前一曲歌，含情脉脉托微波。", 
            "琵琶诉尽天涯怨，赢得青衫湿泪多。"
        ], 
        "title": "宣南即事示友人三首 其一", 
        "type": "绝句", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "环肥燕瘦总相宜，况复清歌赛雪儿。", 
            "君爱春兰我秋菊，一般都是好花时。"
        ], 
        "title": "宣南即事示友人三首 其二", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "恒河沙数种情根，一谪龙华品不尊。", 
            "安得诸天齐护法，扶持仙女散花魂。"
        ], 
        "title": "宣南即事示友人三首 其三", 
        "type": "绝句", 
        "yun": "元"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "江山憔悴悲词客，风雨凄其对故人。", 
            "旅火夜凉秋似水，新诗为洗北来尘。"
        ], 
        "title": "喜曹梦渔至京与秦仲实夜坐谈诗二首 其一", 
        "type": "绝句", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "扶衰健笔肖昌黎，若论才华让玉溪。", 
            "相对令人惭饭颗，秋宵剪烛客窗西。"
        ], 
        "title": "喜曹梦渔至京与秦仲实夜坐谈诗二首 其二", 
        "type": "绝句", 
        "yun": "齐"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "花阴寂寂月溶溶，怅望银河隔万重。", 
            "那有心情祀牛女，他乡瓜果正愁侬。"
        ], 
        "title": "七夕二首 其一", 
        "type": "绝句", 
        "yun": "冬"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "蛾眉新月一钩纤，今夕天孙启镜奁。", 
            "沧海路遥银汉近，有人愁下水晶帘。"
        ], 
        "title": "七夕二首 其二", 
        "type": "绝句", 
        "yun": "盐"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "有酒如淮兴未央，刘伶放诞谪仙狂。", 
            "秋来多少惊人句，半付愁乡半醉乡。"
        ], 
        "title": "醉后夜归秦君通理以诗思艰涩相嘲赋二绝句答之 其一", 
        "type": "绝句", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "诗城割据叹长吉，酒垒纵横压步兵。", 
            "酌彼金罍君莫笑，新词聊复解余酲。"
        ], 
        "title": "醉后夜归秦君通理以诗思艰涩相嘲赋二绝句答之 其二", 
        "type": "绝句", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "内家装束总宜人，翩若惊鸿斗洛神。", 
            "莫是慈悲空色相，白莲花现女郎身。"
        ], 
        "title": "城西招提书所见二首 其一", 
        "type": "绝句", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "春痕红上海棠枝，带雨笼烟绝世姿。", 
            "只许晨阳描倩影，花阴小立不多时。"
        ], 
        "title": "城西招提书所见二首 其二", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "海山苍莽水仙歌，播入希夷逸睿和。", 
            "尽有知音解琴意，爨残桐尾已无多。"
        ], 
        "title": "枕上默诵近作口占", 
        "type": "绝句", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "旅况萧然付浊醅，金裘零落病燕台。", 
            "故园松菊秋无恙，欲赋渊明归去来。"
        ], 
        "title": "感咏八首 其一", 
        "type": "绝句", 
        "yun": "灰"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "岁月侵人短鬓增，频年行脚似孤僧。", 
            "爨桐身世无穷感，莫向天涯问广陵。"
        ], 
        "title": "感咏八首 其二", 
        "type": "绝句", 
        "yun": "蒸"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "一秋苦雨感相如，潦倒愁乡赋索居。", 
            "行箧诗文休浪播，故人传遍绝交书。"
        ], 
        "title": "感咏八首 其三", 
        "type": "绝句", 
        "yun": "鱼"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "缝衣京洛怅前游，秋老寒生季子裘。", 
            "又是重阳时节近，满城风雨助人愁。"
        ], 
        "title": "感咏八首 其四", 
        "type": "绝句", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "子美穷愁不废词，长镵遥寄七哀诗。", 
            "飘零萍迹三千里，秋尽江南梦未知。"
        ], 
        "title": "感咏八首 其五", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "不惜红绡买艳歌，章台走马意如何。", 
            "浮萍飘泊杨花舞，分占愁心若个多。"
        ], 
        "title": "感咏八首 其六", 
        "type": "绝句", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "羽书飞集汉家营，幕府犹谈纸上兵。", 
            "寄旅情怀关塞怨，宵凉风雨鼓鼙声。"
        ], 
        "title": "感咏八首 其七", 
        "type": "绝句", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "惆怅吾生未有涯，穷途欲驾步兵车。", 
            "消愁知有愁多少，要问长安卖酒家。"
        ], 
        "title": "感咏八首 其八", 
        "type": "绝句", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "曾说风尘阅历来，南浮湘水北燕台。", 
            "只嫌未入邯郸道，梦里封侯去一回。"
        ], 
        "title": "赠范三 其一", 
        "type": "绝句", 
        "yun": "灰"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "君如欲访赤松子，我亦将寻黄石公。", 
            "从此不谈天下事，结屋同住万山中。"
        ], 
        "title": "赠范三 其二", 
        "type": "绝句", 
        "yun": "东"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "海上青琴尾已焦，曲高空咽广陵潮。", 
            "十年旧雨浑如梦，双对寒灯话几宵。"
        ], 
        "title": "沪上赠孙颂陀六首 其一", 
        "type": "绝句", 
        "yun": "萧"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "往事如烟那可凭，商量旧学忆兰陵。", 
            "几人肝胆供谈笑，入世还当共饮冰。"
        ], 
        "title": "沪上赠孙颂陀六首 其二", 
        "type": "绝句", 
        "yun": "蒸"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "北邙山北多新鬼，说到前游一怆神。", 
            "淮海心情最相忆，白杨黄土哭斯人。"
        ], 
        "title": "沪上赠孙颂陀六首 其三", 
        "type": "绝句", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "十丈红尘贴地铺，小车扶醉忍归途。", 
            "百年对酒如今日，不识黄金买得无。"
        ], 
        "title": "沪上赠孙颂陀六首 其四", 
        "type": "绝句", 
        "yun": "虞"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "曾经沧海小波澜，杜牧扬州梦已残。", 
            "别有情怀向君说，好花多半雾中看。"
        ], 
        "title": "沪上赠孙颂陀六首 其五", 
        "type": "绝句", 
        "yun": "寒"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "明朝珍重是归期，短调难赓古别离。", 
            "载上轻车勤护惜，丹枫绽泪故人诗。"
        ], 
        "title": "沪上赠孙颂陀六首 其六", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "旅怀枨触葛更裘，客到重阳怕倚楼。", 
            "辜负乡关好风味，青菱黄栗二泉秋。"
        ], 
        "title": "即事", 
        "type": "绝句", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "白巾乱舞舟初动，但见江干万手招。", 
            "笑我顿忘同是客，看人离别转魂销。"
        ], 
        "title": "秋暮由家再渡东海海舶解维有感口占", 
        "type": "绝句", 
        "yun": "萧"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "卧不成眠俯听风，海声如吼卷长空。", 
            "十年荡子流离感，都在波涛澎拜中。"
        ], 
        "title": "黄海中大风浪", 
        "type": "绝句", 
        "yun": "东"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "稚绿新红到眼前，嬉春犹怯晓寒天。", 
            "乡心早逐葭灰动，故国梅花又一年。"
        ], 
        "title": "己酉春日偶书", 
        "type": "绝句", 
        "yun": "先"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "俊物非凡色相殊，君王妙笔写成图。", 
            "中原当日多狐兔，曾见神鹰一击无。"
        ], 
        "title": "宋徽宗画鹰", 
        "type": "绝句", 
        "yun": "虞"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "十年浪迹类萍花，九渡沧溟兴未赊。", 
            "满眼江南桑苧好，樱桃时节又天涯。"
        ], 
        "title": "吴淞道中", 
        "type": "绝句", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "凉露如烟半臂纱，中庭杂戏进筝琶。", 
            "繁弦急管空萧瑟，河鼓无声碧汉斜。"
        ], 
        "title": "七夕即事", 
        "type": "绝句", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "花销英气酒浇愁，浪向人间说壮游。", 
            "不尽中年丝竹意，华灯罗袖月明楼。"
        ], 
        "title": "微波词四首 其一", 
        "type": "绝句", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "齐梁金粉殉寒潮，词客秋魂一例销。", 
            "独有燕支山上月，照人眉妩忆南朝。"
        ], 
        "title": "微波词四首 其二", 
        "type": "绝句", 
        "yun": "萧"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "一事平生悔读书，儒冠可溺信非虚。", 
            "娥眉不识文人贱，收拾钗鬟饲蠹鱼。"
        ], 
        "title": "微波词四首 其三", 
        "type": "绝句", 
        "yun": "鱼"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "闲情聊逐出山云，十载江湖说与君。", 
            "还似扬州歌舞日，欢场愁绝杜司勋。"
        ], 
        "title": "微波词四首 其四", 
        "type": "绝句", 
        "yun": "文"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "一觉京华梦，东村寄此身。", 
            "讹言传野老，时事问途人。", 
            "家国悲无著，安危听不真。", 
            "邻翁多逸趣，把酒话相亲。"
        ], 
        "title": "东村避兵（起庚子）二首 其一", 
        "type": "律诗", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "感时空有泪，远害喜无官。", 
            "野味尝来苦，征尘话亦酸。", 
            "途穷多鬼蜮，地僻厌衣冠。", 
            "一样中秋月，今年不忍看。"
        ], 
        "title": "东村避兵（起庚子）二首 其二", 
        "type": "律诗", 
        "yun": "寒"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "久客惊秋老，孤灯逗晚凉。", 
            "乡心半轮月，归梦五更霜。", 
            "旅馆愁长夜，邻家话隔墙。", 
            "有怀殊未已，明日是重阳。"
        ], 
        "title": "偶成", 
        "type": "律诗", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "放步江亭去，行吟水一方。", 
            "路纡穿白苇，寺远见红墙。", 
            "生意畦蔬润，清心野茗香。", 
            "登临同寄啸，秋思入微茫。"
        ], 
        "title": "晚步偕秦仲子至陶然亭复登南城远眺", 
        "type": "律诗", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "夜坐待晨钟，清谈兴转浓。", 
            "今宵从此别，何日再相逢。", 
            "楚水程千里，扬州梦几重。", 
            "凤毛稀世贵，伫望振吾宗。"
        ], 
        "title": "送佑之侄之官湖北便道归扬州挈眷", 
        "type": "律诗", 
        "yun": "冬"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "去去之东国，舟行浪气腥。", 
            "壮怀烟水阔，孤啸海天冥。", 
            "楼橹日边尽，田畴山际青。", 
            "神州西睇远，舷外见秋星。"
        ], 
        "title": "舟次日本长崎", 
        "type": "律诗", 
        "yun": "青"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "一雨洗空清，高楼望月明。", 
            "悲笳吹夜动，寒纬应秋鸣。", 
            "黄叶乡关梦，青萍海国情。", 
            "美人天末远，衣带水盈盈。"
        ], 
        "title": "月夜有怀", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "冻星当户牖，窥我作僧趺。", 
            "偶听儿童语，偏惊岁月徂。", 
            "云山千里外，风雪一身孤。", 
            "此夜悲生事，寒灯照梦无。"
        ], 
        "title": "冬夜感怀二首 其一", 
        "type": "律诗", 
        "yun": "虞"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "家乡书不至，岁暮易蹉跎。", 
            "感我客中意，征鸿天外过。", 
            "贫交今日少，好梦故园多。", 
            "有女能脩礼，涂鸦近若何。"
        ], 
        "title": "冬夜感怀二首 其二", 
        "type": "律诗", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "芳草思君子，风怀托楚蘅。", 
            "能诗孟东野，有弟谢宣城。", 
            "辛苦名山业，艰难宦海情。", 
            "既今论著述，安石系苍生。"
        ], 
        "title": "赠王韬庵二首 其一", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "昨夜高轩过，今朝李贺诗。", 
            "论文知己少，怀刺谒君迟。", 
            "词赋哀中岁，千戈累昔时。", 
            "风尘一掬泪，挥洒莫相疑。"
        ], 
        "title": "赠王韬庵二首 其二", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "慷慨华夫子，耽吟杜甫诗。", 
            "君今西入蜀，再拜浣花祠。", 
            "世路同天宝，骚情邈拾遗。", 
            "自厓吾返矣，有梦故人期。"
        ], 
        "title": "送华裳吉赴成都兼寄汪赞卿二首 其一", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "有兴萍踪集，无端雁影单。", 
            "关山愁日暮，风雨感宵阑。", 
            "历历京华梦，行行蜀道难。", 
            "汪伦倘相问，寄语劝加餐。"
        ], 
        "title": "送华裳吉赴成都兼寄汪赞卿二首 其二", 
        "type": "律诗", 
        "yun": "寒"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "朔风吹屋动，欹枕鼓鼙声。", 
            "十载江湖意，都从此夜生。", 
            "残灯一明灭，饥鼠自纵横。", 
            "不寐怀乡国，寒衾耐五更。"
        ], 
        "title": "不寐", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "湖海非吾意，关山独尔思。", 
            "怀人劳永夕，行乐趁芳时。", 
            "应忆同斟酒，还期共祭诗。", 
            "榛苓摇落感，相见一论之。"
        ], 
        "title": "和秦仲宽唐山见怀韵", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "君自乘槎去，吾将越海游。", 
            "离情萦北地，别梦寄欧洲。", 
            "意气哥伦布，功名定远侯。", 
            "故乡何日返，同眺二泉秋。"
        ], 
        "title": "沪江旅次送范新周游学伦敦二首 其一", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "黄白种相阨，神州惨陆沉。", 
            "好将医国手，坚抱济时心。", 
            "学界深于海，华年贵似金。", 
            "欲酬弧矢愿，共体此长吟。"
        ], 
        "title": "沪江旅次送范新周游学伦敦二首 其二", 
        "type": "律诗", 
        "yun": "侵"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "傲骨饱经霜，虬枝历岁长。", 
            "高风怀靖节，秋意写柴桑。", 
            "本是君家物，犹闻墨妙香。", 
            "停云赓未得，诗思托微茫。"
        ], 
        "title": "题陶达三松菊犹存图", 
        "type": "律诗", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "高节清弥永，孤标久自芳。", 
            "餐芝人不老，春酒介千觞。", 
            "画本多生意，诗篇各擅场。", 
            "惭无广微雅，为补白华章。"
        ], 
        "title": "题清芬益寿图", 
        "type": "律诗", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "到眼关心极，霜枫几叶丹。", 
            "萧然生意歇，又是小春寒。", 
            "怕看烛摇影，微闻海有澜。", 
            "大千藏一粟，还觉酒杯宽。"
        ], 
        "title": "关心", 
        "type": "律诗", 
        "yun": "寒"
    }, 
    {
        "author": "杨寿杓", 
        "era": "近现代", 
        "subtype": "五言律诗", 
        "text": [
            "种梅营小筑，高馆拥书城。", 
            "开径寒香动，临池快雪晴。", 
            "花宜蟾作伴，梦与鹤同清。", 
            "若问孤山约，林家有旧盟。"
        ], 
        "title": "孙伯亮以晴梅馆遍征题咏为赋五律一章勉附诸家之后", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "葱茏云树郁清秋，西望京华涕泗流。", 
            "寇至聊同曾子去，才疏空作杞人忧。", 
            "旌旗影落新屯垒，烽火痕余古戌楼。", 
            "翘首临风骚短鬓，离离禾黍不胜愁。"
        ], 
        "title": "西望", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "银镵璀璨漏声遥，愁思无端午夜潮。", 
            "到处兰因成絮果，频年锦瑟怨文箫。", 
            "行云若梦抛红豆，捲雨无心寄绿蕉。", 
            "底事闲情能铸泪，珍珠零落湿鲛绡。"
        ], 
        "title": "京邸月夜感怀与秦仲实分韵仿李义山体", 
        "type": "律诗", 
        "yun": "萧"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "吟怀清减旅愁多，老树秋声和踏歌。", 
            "衰柳腰支怜病骨，飘萍身世感流波。", 
            "市中未听渐离筑，天上惊传织女梭。", 
            "欲忆江南翻旧曲，漫言游子意如何。"
        ], 
        "title": "客中杂感四首 其一", 
        "type": "律诗", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "万方多难我何之，憔悴京华有所思。", 
            "早岁文章貂尾贱，少年情性虎头痴。", 
            "不投健笔羞扪虱，谁叩晨钟警睡狮。", 
            "此意自怜还自惜，秋心揉碎莫题诗。"
        ], 
        "title": "客中杂感四首 其二", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "遣怀聊逐牧之游，子夜歌声似昔不。", 
            "玉树余音亡国恨，旗亭绝句动边愁。", 
            "眉山古惜胭脂失，青冢今贻粉黛羞。", 
            "若个美人多侠骨，伤心无复媚香楼。"
        ], 
        "title": "客中杂感四首 其三", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "不信家书抵万金，开缄枨触旅人心。", 
            "高堂白发闺中思，故国青山梦里寻。", 
            "千里乡情萦夜火，几番凉信动秋砧。", 
            "遣愁偏耐霄寒坐，铁马低敲玉漏沉。"
        ], 
        "title": "客中杂感四首 其四", 
        "type": "律诗", 
        "yun": "侵"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "煤山杰阁锁烟霞，风景依稀认汉家。", 
            "异谶当年飞燕子，伤心故国殉梅花。", 
            "颓垣乱草鸣寒织，古树斜阳宿暮鸦。", 
            "犹说王孙延绝世，青门萧瑟种秋瓜。"
        ], 
        "title": "煤山怀古", 
        "type": "律诗", 
        "yun": "麻"
    }, 
    {
        "author": "杨味云", 
        "era": "近现代", 
        "subtype": "七言绝句", 
        "text": [
            "感旧况当衰白后，伤春更在落红先。", 
            "听鹂亭馆行吟惯，记种桃花已十年。"
        ], 
        "title": "丙子上巳莹园修禊分得天字", 
        "type": "绝句", 
        "yun": "先"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "谁摇大块，忽壁声戛戛，四闻噫气。", 
            "恍自东来西北去，新鼓洪炉大鞴。", 
            "千幻生愁，五行志怪，睛转灵鳌地。", 
            "令人肉颤，杞忧难怪天坠。", 
            "万世陵谷谁知，景皇中叶，蜀道长如此。", 
            "火在地心成海啸，一例洪荒前事。", 
            "石缝螀啼，灯头花烬，久病人无寐。", 
            "记将夜半，冬前十月初四。"
        ], 
        "title": "百字令 地震", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "叶叶雨声清罩水。", 
            "只欠荷花，解孕专房子。", 
            "种在王孙山下地。", 
            "一锄秋养文君腻。", 
            "分半栗园收锦里。", 
            "玉糁香羹，新法传诗味。", 
            "添得夜堂多少事。", 
            "老僧拨火寒岩寺。"
        ], 
        "title": "鹊踏枝 其一", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "失笑两头齐似杵。", 
            "自卖身材，郑重悬高树。", 
            "摘下横陈应怨汝。", 
            "分明孤枕无眠处。", 
            "名像消寒心避暑。", 
            "粉碧如灰，雅谑寻张祜。", 
            "印出圆樱红一缕。", 
            "茶边片片糖霜煮。"
        ], 
        "title": "鹊踏枝 其二", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "开过紫花垂两两。", 
            "砑色汪汪，黛浅衫儿绛。", 
            "几日不来身又长。", 
            "光圆乍剃僧头亮。", 
            "鱼子剖时摊半掌。", 
            "俊种如银，素手调新饷。", 
            "小小阿侯心上痒。", 
            "彩绳牵出吴牛样。"
        ], 
        "title": "鹊踏枝 其三", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "节节苍藤花数朵。", 
            "走上茅檐，恣意青黄卧。", 
            "一队娇雏抬一个。", 
            "风吹雨打秋痕涴。", 
            "荒岁全家凭抵饿。", 
            "土锉潮生，苦费厨娘火。", 
            "大肚浑如弥勒坐。", 
            "羞羞碧玉红潮破。"
        ], 
        "title": "鹊踏枝 其四", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "网遍临墙新雨后。", 
            "小树棚边，纂纂蛟蛇纽。", 
            "一串鱼儿提在手。", 
            "山童戏唱蔬香候。", 
            "紫白争花新间旧。", 
            "络纬为家，入夜凉声久。", 
            "采撷罗裙兜处皱。", 
            "秋来直恁蛾眉瘦。"
        ], 
        "title": "鹊踏枝 其五", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "红白肌肤区作界。", 
            "各自生儿，秋露缨缨矮。", 
            "晚饭乡儒搜故债。", 
            "侈谈诸葛营中菜。", 
            "岁到军荒蔬市改。", 
            "袅袅香肩，担向街头卖。", 
            "战后无家逃病外。", 
            "一丛丛当仙芝采。"
        ], 
        "title": "鹊踏枝 其六", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "白似椿花开细朵。", 
            "七子攒星，小炷灯头火。", 
            "集蓼申椒无不可。", 
            "辛家风味农书课。", 
            "一点樱桃红欲破。", 
            "莫劝吴娘，误蘸丹砂颗。", 
            "嚼处残绒香使唾。", 
            "吁吁兰气如何过。"
        ], 
        "title": "鹊踏枝 其七", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "密裹酥胸芳袜紧。", 
            "似剥蕉心，护叶层层尽。", 
            "花外初胎秋玉褪。", 
            "水乡生脆鲈鱼信。", 
            "样子偏于鹅卵近。", 
            "近日裙边，也改纤纤笋。", 
            "握入柔荑卿细认。", 
            "一般白腻谁家嫩。"
        ], 
        "title": "鹊踏枝 其八", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "品第小名当紫玉。", 
            "以水为家，生长湖光绿。", 
            "瘦损鞋尖思艳福。", 
            "洛灵缠就凌波足。", 
            "刺手相呼防断镞。", 
            "试揭罗襦，嫩过杨妃肉。", 
            "一色船头人出浴。", 
            "水红绫子新装束。"
        ], 
        "title": "鹊踏枝 其九", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "生就相怜谁似汝。", 
            "褪尽红衣，匀在蜂窠住。", 
            "蚌里珠胎才擘取。", 
            "小夫人乳花头露。", 
            "薄薄生绡春意护。", 
            "白玉为肌，秋水香时煮。", 
            "抛去空房知甚处。", 
            "芳心一点从来苦。"
        ], 
        "title": "鹊踏枝 其十", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "白玉搔头花一箭。", 
            "戴上黄昏，拢髻开新瓣。", 
            "香动帐纹风自颤。", 
            "一星星事饶它见。", 
            "小字仁皇将汝唤。", 
            "此日昭阳，一样于阗远。", 
            "玉几金床天又晚。", 
            "饼师可有宫人怨。"
        ], 
        "title": "鹊踏枝 其十一", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "杂锦一丛铺碎彩。", 
            "砖子安花，五色分无界。", 
            "借问家乡何处在。", 
            "新加坡外珊瑚海。", 
            "性畏秋阴偏喜晒。", 
            "小妒南强，香逗珠娘戴。", 
            "细子一苞无虱大。", 
            "自家生出心头爱。"
        ], 
        "title": "鹊踏枝 其十二", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "黄白相搀成画㡠。", 
            "满架牵藤，细朵娟娟影。", 
            "何福春纤刚晓净。", 
            "摘来风露和香茗。", 
            "无分钗梁休怨命。", 
            "修到仙方，一一清凉性。", 
            "添上苔钱铺满径。", 
            "怜卿不疗贫家病。"
        ], 
        "title": "鹊踏枝 其十三", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "金络一团香梦惹。", 
            "小小冰莲，满屋吹兰麝。", 
            "宝袜松时妆半卸。", 
            "枕边钗上闻遥夜。", 
            "艳福花田专九夏。", 
            "淡著银纱，水味评茶社。", 
            "日暮鹧鸪飞去也。", 
            "凭伊絮起降王话。"
        ], 
        "title": "鹊踏枝 其十四", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "花下夜骑红尾凤。", 
            "一滴情根，化作丹山种。", 
            "蝙蝠飞来将影弄。", 
            "红鸾命里星儿动。", 
            "躲过绿天寻旧宠。", 
            "半脸酥霞，醉欲和它拥。", 
            "新约额黄秋色重。", 
            "重重心事秦楼梦。"
        ], 
        "title": "鹊踏枝 其十五", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "虚白堂前香半亩。", 
            "红过三秋，第一琼娘寿。", 
            "戏为怕搔偏试手。", 
            "知它痒得心儿透。", 
            "合抱依然仙骨瘦。", 
            "月上如钩，钩动花心否。", 
            "一笑紫微郎坐久。", 
            "香山争过黄昏后。"
        ], 
        "title": "鹊踏枝 其十六", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "谁斛蜂黄星点碎。", 
            "换了真珠，红撒麻姑米。", 
            "玛瑙杯中搀酒气。", 
            "小山丹鼎淮南味。", 
            "月子弯弯新报喜。", 
            "一镜朱霞，粒粒烧鱼尾。", 
            "晕得嫦娥羞脸醉。", 
            "瑶池好浴桃花水。"
        ], 
        "title": "鹊踏枝 其十七", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "碎碎香瘢茸簇簇。", 
            "也占花名，红皱珊瑚肉。", 
            "到眼群雌今粥粥。", 
            "狸膏便浴头先秃。", 
            "小玉生来冠似玉。", 
            "竟体羊脂，配上胭脂绿。", 
            "栽向庭前知别族。", 
            "伊家不够兴亡局。"
        ], 
        "title": "鹊踏枝 其十八", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "才咽霜痕先醉了。", 
            "扮出红儿，强向西风笑。", 
            "一色败营凉血饱。", 
            "雁飞时节年年到。", 
            "叶自如花身是草。", 
            "冷入蛩边，不久秦宫貌。", 
            "老去少年终要老。", 
            "有人早画伤秋藁。"
        ], 
        "title": "鹊踏枝 其十九", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "每到花时惊瑟瑟。", 
            "一半丹枫，老却浔阳客。", 
            "画里鱼标鸥一色。", 
            "西风作雪无南北。", 
            "才上河豚芽吐白。", 
            "雨折霜乾，此是秋魂魄。", 
            "自古英雄生草泽。", 
            "寄奴王气新洲碧。"
        ], 
        "title": "鹊踏枝 其二十", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "吹老西风，乍开门、又是一番天地。", 
            "一色同云，换千山秋气。", 
            "黄花病里。", 
            "镇长守、药炉风味。", 
            "宵梦惊回，岭梅胎玉，嫩红香里。", 
            "年年是春阳信暖，甚冬心乍抱，雪天霏絮。", 
            "夜柝空村，奈无衣何计。", 
            "新霜雁尾。", 
            "送哀角、八方寒吹，鹬蚌还持，鸡虫未了，岁华如水。"
        ], 
        "title": "四犯剪梅花 立冬", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "无名风浪，全家兵火，滔天四壁横流。", 
            "千犬吠声，三巴度劫，承平自此长休。", 
            "身世付扁舟。", 
            "正小桃迎客，花外天游。", 
            "梦醒良痴，一肩担尽古今愁。", 
            "山窗净洗双眸。", 
            "笑蚕丛地隔，蠹粉香留。", 
            "高谊太邱。", 
            "馀生上海，凭它天下阳秋。", 
            "红日射潮头。", 
            "恐国门东望，人瞰雠犹。", 
            "藏作名山信史，麋鹿待长洲。"
        ], 
        "title": "望海潮 题香草簃辛亥书后，淮海韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "花底秦宫，向霜中忽现，仙影惺惺。", 
            "迎风乍苏乍困，如醉如醒。", 
            "天清海碧，信香魂真化韩凭。", 
            "梅树下，罗浮俊种，一般蝙蝠成精。", 
            "莫羡美人长寿，为南朝金粉，曾梦瑶京。", 
            "凄凉太常旧寺，百样飘零。", 
            "春华万劫，耐徐娘犹自风情。", 
            "身世事、哀蝉清怨，岁寒各有平生。"
        ], 
        "title": "汉宫春 阶前娟然一蝶，容色相鲜，意其仙也", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "脉望传家，刍尼报喜，霜天晴转佳晨。", 
            "零星破物，晬盘罗列红茵。", 
            "漫学乃翁自苦，命如王霸秪愁人。", 
            "金银气，左戈右印，年少从军。", 
            "何事破书到手，又似曾相识，古义今文。", 
            "鲜卑正语，谁问明月前身。", 
            "尚忆老亲爱我，至今如梦拜荒坟。", 
            "梅花下，邴原断酒，心上回春。"
        ], 
        "title": "庆清朝 十六子晬日", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "怪东风无力，总荡愁边。", 
            "吹作雪，软于棉。", 
            "一条条、绾定万丝千缕，非花非雾，情海漫漫。", 
            "绿鸟吴音，黄骢征曲，欲挽生涯难上难。", 
            "拾翠佳人洗眉黛，一鞭游子怨关山。", 
            "知有宫莺噪起，衔来忽溜，未央事、密爱轻怜。", 
            "金堤上，玉台前。", 
            "春魂一样，离恨千般。", 
            "薄命三生，碎池萍叶，离魂双醉，秋苑榆钱。", 
            "年年飘转，便成球成队，风流因果，不算团圆。"
        ], 
        "title": "东风袅娜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "蠹丛仙眷，隔两年不见，别成天地。", 
            "小册夹乾胡蝶翅，也算梦华身世。", 
            "露粉香葱，风签乱叶，一卷拈花旨。", 
            "盘龙镜角，恒河漾漾春水。", 
            "却喜无恙林逋，神清骨冷，生就梅花婿。", 
            "酒后颊红留舌剑，欧九剧谈风味。", 
            "绿绮琴心，青莲巷口，重转华严字。", 
            "将雏报信，片时书课收起。"
        ], 
        "title": "念奴娇 重题翻书图", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "七年愁里过，春鹒秋蟀，断本付麻沙。", 
            "紫云前代曲，花露宫莺，星淡玉绳斜。", 
            "元和奏雅，谱霓裳、早艳王涯。", 
            "第一才、金风亭长，兰藻世名家。", 
            "惊笳。", 
            "江翁狗曲，蜀魄鹃声，趁田哥秧马。", 
            "闲自笑神仙化蠹，事业涂鸦。", 
            "如君剑气孤虹白，正丰城、夜卜张华。", 
            "胸万古，冶亭春梦生花。"
        ], 
        "title": "渡江云 其一 以《香宋词》寄辛子代柬，春柳韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "画中人似玉，恒河影里，身世悟团沙。", 
            "旭阳山翠重，小阁天中，雨细又风斜。", 
            "三年一聚，有涯生幻作无涯。", 
            "深夜语、唐安入梦，佳节未还家。", 
            "悲笳。", 
            "江程一路，画本三蛾，半萧萧战马。", 
            "谁念取芳田众绿，牛背争鸦。", 
            "故人汐社知无恙，盼书来旧苑宣华。", 
            "南望否，灯前醉落檐花。"
        ], 
        "title": "渡江云 其二 辛圣传不远五百里省我山中，无以鸣吾喜，即春柳韵联句", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "七天人又别，诗心一路，秋色吊虫沙。", 
            "笋将穿翠去，古镇三江，隋塔日西斜。", 
            "仙山秀立，照铜河、绿到天涯。", 
            "回望否、题襟夜馆，清过梵王家。", 
            "金笳。", 
            "哀弦蜀国，弹铗并州，问高生鞍马。", 
            "应写遍风流秦七，流水栖鸦。", 
            "龙头名士多于鲫，几人吹、玉琯昭华，吟寄我，江城五月梅花。"
        ], 
        "title": "渡江云 其三 送辛子，叠春柳词韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "此山仙吏管，葛洪一样，勾漏请丹沙。", 
            "七年山外路，画角声中，寸寸度褒斜。", 
            "云涛似海，白茫茫、不见津涯。", 
            "曾记写、秋边小幅，红叶段侯家。", 
            "鸣笳。", 
            "落照乌尤，借还官马。", 
            "偏事阻、纷纭似猬，历乱如鸦。", 
            "风流地、主旌阳裔，坐江亭，夜读南华。"
        ], 
        "title": "渡江云 其四 答峨眉令，春柳韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "酒醒灯作伴。", 
            "中年照影，寂然僧馆。", 
            "四远无声，薄冷自开窗扇。", 
            "坐久疏疏细雨，觉庭树栖鸦微叹。", 
            "池气暖。", 
            "红鱼戏唼，几星花瓣。", 
            "静中想到洪荒，奈独夜惊心，南朝人换。", 
            "一缕游丝，挂遍柳梢风颤。", 
            "暗省愁根似我，不言处、绵绵难断。", 
            "银漏转。", 
            "生涯比春还短。"
        ], 
        "title": "玉漏迟 梁园春夜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "风替花愁，春随人老，酒醒中夜思归。", 
            "故乡吹绿，秧水县门西。", 
            "似别燕山未久，新亭宴、风景依依。", 
            "东华梦，香山病酒，崇效牡丹期。", 
            "玻璃。", 
            "江上棹，河桥忍别，杨柳千丝。", 
            "奈不平心事，争近弹棋。", 
            "细语谁家燕子，江南怨、朱雀斜晖。", 
            "酴醾雪，佳人为我，低唱缕金衣。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "夜雨一声钟，从此问春，如界秦越。", 
            "客子梁园，绾红心千缬。", 
            "看镜影、催人更老，唱金衣、无花漫折。", 
            "似阳关路，马上故人，弹到声声咽。", 
            "司勋头半白，何事刻意伤别。", 
            "地北天南，已三年离阔。", 
            "太平梦、何时重做，雨中愁、丁香半结。", 
            "共春归去，故里麦秋黄四月。"
        ], 
        "title": "尾犯 梁园送春，梦窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春在风诗牡丹前，第一珠丛香雨。", 
            "飞红细数，燕子正无头绪。", 
            "瑶台夜暖，乍浓染、太真眉妩。", 
            "真未枉云想衣裳，艳得万花魂聚。", 
            "前生凤池开处。", 
            "记翻阶照影，承华金缕。", 
            "仙根地老，素侣剩寻医谱。", 
            "将离恨晚，更谁念、汉宫人妒。", 
            "天万里，空梦丰台，担头腻语。"
        ], 
        "title": "一枝春 芍药，草窗韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "一段朱丝格。", 
            "接回廊、玲珑入画，缃裙同色。", 
            "夹路高低随水曲，妙自文心偷得。", 
            "惜界破、苔钱千百。", 
            "只有相思栏不住，闪罗衣、一半疑城隔。", 
            "排亚字，眼疏密。", 
            "碧城十二通仙籍。", 
            "记前朝、醉看红芍，沈香香国。", 
            "调寄霓裳风露下，字字春纤亲拍。", 
            "天万里、双鸳无迹。", 
            "花影月移依旧照，莽神州、一样心头窄。", 
            "嗟此地，有南北。"
        ], 
        "title": "金缕曲 栏干", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "舍荒陂、此生何著，一楼中有天地。", 
            "萧然堞影波光外，断烂遗经自理。", 
            "南郭子。", 
            "受无限沧桑，老揭清猗字。", 
            "一奁生翠，看白鹭欹风，紫鳞冲岸，香梦藕花底。", 
            "飞鸿迹。", 
            "休问子京诗意。", 
            "顾痴无复乡里。", 
            "砚田转转鱼租例，寥落香山生计。", 
            "门外事。", 
            "君试问，浙江潮信横流未。", 
            "千秋万岁，数第一人居，升庵相望，秋色桂湖水。"
        ], 
        "title": "迈陂塘 题骆公骕修撰清猗楼", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "解醉西园新摘取。", 
            "爪渍蜂黄，珠弹将金镀。", 
            "杏子衫儿兜住否。", 
            "蜡瘢点面防虫蛀。", 
            "校书门巷江楼路。", 
            "冷处先花，额是唐妆古。", 
            "一样玉堂冠顶误。", 
            "如今晚翠兰成树。"
        ], 
        "title": "一箩金 和季吾赋枇杷", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "江心一枕乌尤雨，中秋去年萧寺。", 
            "佛火寒星，渔灯古汊，绿透仙陀山水。", 
            "离堆如此。", 
            "揽万古江声，三峨云气。", 
            "似醉金焦，白银盘里一螺翠。", 
            "潇潇今夜又雨，锦城无月坐，空守双桂。", 
            "白棓芟刀，红旗露布，妙演咸通年事。", 
            "年光梦里。", 
            "盼雁外新装，黄花归骑。", 
            "放棹嘉州，法铙天半起。"
        ], 
        "title": "齐天乐 庚申中秋成都作", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "眼中年少今都老，将杯起为君寿。", 
            "江渎消凉，汾阳纳祜，炯炯一星南斗。", 
            "泸川旧友。", 
            "似满地飞花，一池春皱。", 
            "廿载桑田，岁寒几个誓相守。", 
            "芙蓉城里过夏，小凉吹夜雨，香遍红藕。", 
            "碧玉当家，朱云受学，鹤料养饥还够。", 
            "荣州退叟。", 
            "笑饭颗山中，笠边人瘦。", 
            "若访桃源，好花分半亩。"
        ], 
        "title": "五福降中天 其一 寿季吾", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "梦华可记东京录，当年保安同住。", 
            "赶路通州，浣花别墅，曾醉生朝甲午。", 
            "秋风路阻。", 
            "便卅载西风，梦萦秦树。", 
            "到老谁知，更寻黄蘖苦中苦。", 
            "横流沧海立足，落红三月晚，君又初度。", 
            "一卷埋头，万山吹角，白发几回重聚。", 
            "偏忘寿汝。", 
            "约城北徐公，武侯祠去。", 
            "浮白山青，寸心持万古。"
        ], 
        "title": "五福降中天 其二 寿尹仲老五十", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "如将五十吟诗例，君今十年还欠。", 
            "平远山光，英华文苑，名字性情都占。", 
            "桑田万感。", 
            "付一卷人间流转嗤传。", 
            "史上生涯，六朝南北在心坎。", 
            "花朝才过一月，少城春未老，初度皇览。", 
            "竹屋家风，草堂人日，一奏小秦王犯。", 
            "茶香夜槛。", 
            "笑古画娱宾，镜边人念。", 
            "长命双杯，醉霞红照脸。"
        ], 
        "title": "五福降中天 其三 寿蕴华", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "浣花秋声，载一潭诗思，碧玉壶中。", 
            "绿合水天凉一色，泊船仙梵花宫。", 
            "蟹堠吟香，鸥边泛棹，江阁树葱葱。", 
            "秦淮缩本，鱼天莲叶西东。", 
            "佳节又过重阳，明年此会，耆旧可重逢。", 
            "得意万鸦盘阵黑，乱霞残日城红。", 
            "大劫昆明，孤生皇览，人老菊花风。", 
            "一椽归去，月明吹笛青峰。"
        ], 
        "title": "酹月 庚申九月十三，方鹤叟、邓约园、林山公、邓休庵、胡玉叔、龚慧修、唐仲威、龚向农、李季讷招同宋问琴、向伋公，泛舟百花潭，憩二仙庵，归饮唐氏桐花馆。越日，问琴、约园、鹤叟以诗词见寿，遂依西麓此调纪胜，因录质政", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "认横滩老树，晒网谁家，人影沙汀。", 
            "破笠圆于盖，便维舟细竹，载酒双瓶。", 
            "近邻到即围坐，红蓼富春亭。", 
            "叹断鳄旋翻，捞虾渐险，举世潮生。", 
            "西泠。", 
            "过桥去，问洞口桃花，何计重经。", 
            "忍数湖天事，尽严陵知旧，无限飘零。", 
            "上官自写清代，鸥影一帆星。", 
            "剩小幅风流，江云自白山自青。"
        ], 
        "title": "忆旧游 渔村图", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "事败成忠孝，而亦能感人。", 
            "感人诚有效，死难终怀冤。", 
            "或未尽其用，势去不可援。", 
            "迂谬自取祻，功罪犹难言。", 
            "愿与知者谋，临事期万全。", 
            "苟其复君父，名节安足论。"
        ], 
        "title": "陆文烈公钟琦文子遗墨卷书后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "退之龙移信奇语，巢居插天厌平土。", 
            "永叔盆池意更豪，百里中分千丈举。", 
            "程子真龙幸一见，误信神奇同朽腐。", 
            "豪釐脱命偶获赦，几逐虾鱼卷飞雨。", 
            "好龙徒得画龙本，冥想灵踪定何许。", 
            "董源能作拔山势，蝘蜓寻常宁可侮。", 
            "尸居如我不足论，龙变云云聊戏汝。"
        ], 
        "title": "程白葭求题周璕画龙", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "石遗最知诗，未免阿所好。", 
            "学诗吾亦老，浅陋岂足道。", 
            "平生梦韦柳，一字不能到。", 
            "次之为韩欧，搁笔难其奥。", 
            "随人作近体，何异蜂蝶闹。", 
            "从今欲不作，蓄志待衰耄。", 
            "近得虞君诗，于杜果深造。", 
            "沈雄出意表，纤巧端可扫。", 
            "张君师石遗，吐属颇兀傲。", 
            "为君道所历，弩末愁鲁缟。"
        ], 
        "title": "答张君玉裁", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "几道与秋樵，清谈极神契。", 
            "手书可相乱，倜傥真一致。", 
            "学之皆甚勤，垂老姿益媚。", 
            "书生抱结习，自诩意有寄。", 
            "当时未深许，身后始叹异。", 
            "平生欢不再，感怆难自制。"
        ], 
        "title": "严几道手书题后", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "昊天未厌乱，烈士老可惜。", 
            "不知何所待，岁月等轻掷。", 
            "病翁亦七十，须髯犹如戟。", 
            "众中闻微语，震駴皆辟易。", 
            "所居才容膝，抱膝视四壁。", 
            "瓶花换春秋，娇女课朝夕。", 
            "怅然观世变，但觉梦痕积。", 
            "劲气久郁蟠，毫不减往昔。", 
            "年年虽相见，把玩惟过隙。", 
            "残秋当叩门，餐饭加努力。"
        ], 
        "title": "王病山七十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "半玦入我怀，碧彩在天际。", 
            "窗间独徘徊，夜起真吾世。", 
            "无涯终不舍，圣者亦感逝。", 
            "区区较行藏，何异深则厉。", 
            "平生事已毕，待尽即长计。", 
            "望舒尔知我，默对若有契。"
        ], 
        "title": "闰六月廿四夜望月 其一", 
        "type": "古风", 
        "yun": "霁"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "时日胡不丧，予及汝偕亡。", 
            "哀哉不聊生，举世徒慨慷。", 
            "斯民未悔祸，负汝肝与肠。", 
            "昊天岂能救，两败谁降祥。", 
            "卢鹊在其前，螳蝉在其旁。", 
            "杀机一时发，膏血污穹苍。"
        ], 
        "title": "闰六月廿四夜望月 其二", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "冬夜正长灯影寒，儿书未熟母不欢。", 
            "母怜儿倦母亦倦，窗风入隙声悽酸。", 
            "儿存母亡图长在，图中情事今难再。", 
            "举图还君更何言，惟有孤儿黯相对。"
        ], 
        "title": "刘石宜寒灯课读图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "出门何所诣，谁可聊与语。", 
            "鸢飞鱼则潜，惜子非吾侣。", 
            "而我斯人徒，兀兀岂高举。", 
            "一言苟有合，嗟叹能无取。", 
            "辟言且辟色，稍狎或予侮。", 
            "人间犹可恋，不必心相许。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "否极泰斯来，其机良可见。", 
            "不幸言而中，识者颇惊叹。", 
            "中国非无人，随波为士患。", 
            "柬之虽已老，犹得称好汉。", 
            "玉人宁受教，舍汝难自贱。", 
            "袖间惟缩手，谁与拨世乱？"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "坠月来枕上，哀我如枉顾。", 
            "我卧月明中，惊觉月将去。", 
            "意举欲从之，安得插两羽。", 
            "山河不难越，妖乱可飞度。", 
            "岂如行空机，徒使生民怖。", 
            "梦中未忘世，怅恨入迟暮。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "所求苟在我，求之固必得。", 
            "使其不以道，虽求亦何益。", 
            "禹稷曾何求，躬亲惟稼穑。", 
            "亿兆服其仁，万流归其德。", 
            "詹詹道未闳，天命讵易测。", 
            "知天若操券，众口殆可辟。"
        ], 
        "title": "杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "诗人得名山，才气岂相让。", 
            "名山得诗人，灵秀涌万状。", 
            "有如郑道昭，驹谷长自放。", 
            "至今云峰刻，翠墨森遗唱。", 
            "又如王介甫，钟阜久跌宕。", 
            "定林专一壑，终古想超旷。", 
            "黄子家辽阳，千华閟叠嶂。", 
            "此山正有待，人桀与相抗。", 
            "愿君出奇句，少慰朋友望。"
        ], 
        "title": "黄黎雍千华觅句图", 
        "type": "古风", 
        "yun": "漾"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "少年诗才气难敌，年少渐去才渐厄。", 
            "四十稍稍厌浮语，我信曹子能不惑。", 
            "子诗俊逸多可喜，贪多爱好吾所惜。", 
            "劝君返朴弃声律，敢谓老马途犹识。", 
            "蹉跎乱世孰有就，恃此不朽当自力。", 
            "安身立命入中年，何物堪娱祇心得。"
        ], 
        "title": "曹纕衡四十生日", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "空房一何惨，我意无奈何。", 
            "去日既已久，安望重来过。", 
            "遗容空注目，毕世惊蹉跎。", 
            "熟寐不欲觉，转憎人事多。"
        ], 
        "title": "空房", 
        "type": "古风", 
        "yun": "歌"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "离娄公论明且巧，亦恃规矩成方圆。", 
            "世间神妙不胜用，造车合辙真知言。", 
            "旧传八法增为九，疑子偶得如有天。", 
            "乃知秘錀本至浅，日行不觉谁使然。", 
            "童蒙得之生羽翼，飞行绝迹追胎仙。", 
            "此犹金丹换俗骨，草真篆隶从所便。", 
            "太平至仁寄文字，将统万类归同伦。", 
            "老夫敛衽心诚悦，莫腾讪笑嗟群贤。"
        ], 
        "title": "卓君庸用笔九法", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "秀峰杏林不自保，年年作花饷诸老。", 
            "过眼承平非我春，祇恐诗情被花恼。", 
            "写取风光几度吟，寻花莫惜入山深。", 
            "游踪岁月须勤记，聊慰空山槁饿心。"
        ], 
        "title": "宝瑞臣属题旸台探杏图", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "残花能待我，于意良甚厚。", 
            "吾犹及此花，于义或无负。", 
            "人生不相及，馀恨常八九。", 
            "至哀来无端，颠倒终何有。", 
            "年年人渐亡，自顾亦已叟。", 
            "惟当屏文字，纵论且举酒。"
        ], 
        "title": "二月廿四日归海藏楼花已半残 其一", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "梅泉诚善颂，惜此盖世翁。", 
            "惜乎天不与，非穷亦非通。", 
            "举世如鸿毛，泰山在此穷。", 
            "七十何所求，哀歌气填胸。", 
            "友朋稍见知，来往成奇踪。", 
            "春秋归斯楼，八年更雨风。", 
            "置子鲁阳戈，行看日再中。"
        ], 
        "title": "二月廿四日归海藏楼花已半残 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "中园赋与五云记，元献遗文足传矣。", 
            "千载惟称《珠玉词》，二晏相辉真父子。", 
            "慈溪仁和发幽光，安次晚出加张皇。", 
            "人生遭遇如同叔，何用辞章较短长。"
        ], 
        "title": "马仲莹属题晏元献遗集（仲莹蒐辑）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "奔涛数百步，势欲卷人去。", 
            "山恶天无情，茫茫向何处？", 
            "海滨此君臣，颠沛亦奚惧。", 
            "朔风莫怒号，饥溺吾所虑。"
        ], 
        "title": "旅顺海岸", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "澄流千馀顷，可饮百万人。", 
            "长桥若横带，清媚绝点尘。", 
            "四山静相围，种松成层茵。", 
            "岂知万花谷，踏遍峰峦春。", 
            "去海不数里，咸波杳无垠。", 
            "智者能行水，嗟尔凿井民。"
        ], 
        "title": "龙王堂水源地", 
        "type": "古风", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "忠贤久赍志，哲肆各超特。", 
            "吁嗟此何时，为国当尽力。", 
            "少康初在虞，羽山犹未殛。", 
            "见君窃叹异，风骨果遗直。", 
            "老夫颇相士，深浅稍能测。", 
            "热中必怼上，室怒市于色。", 
            "一笑契吾言，士固先器识。"
        ], 
        "title": "赠宪有之", 
        "type": "古风", 
        "yun": "职"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "廿年隐海滨，读《易》忘其老。", 
            "避乱复居辽，植果守荒岛。", 
            "诸孙各勤学，玉立尽国宝。", 
            "知子非忘世，作计不草草。", 
            "狂夫来一饭，放眼穷苍昊。", 
            "出门勿相笑，动静或同道。"
        ], 
        "title": "江知源连山村诗", 
        "type": "古风", 
        "yun": "皓"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "具区之薮吾未游，两山戏湖如双虬。", 
            "震泽先生赋其状，何异浩渺拿扁舟。", 
            "文心嫖姚书隽劲，蝉蜕功名独乘兴。", 
            "一篇《谪解》意何深，谁识先忧理尤胜。", 
            "贾生希文才可为，天下无事终难施。", 
            "因时察世有轻重，蚤退斯人己见几。"
        ], 
        "title": "王君九求题其十四世祖明王文恪公鏊自书洞庭两山赋卷", 
        "type": "古风", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "衰年偶尔作微吟，为有高人送玉音。", 
            "学步邯郸君莫笑，闲花只合伴山林。"
        ], 
        "title": "韵和叶云老寄怀", 
        "type": "绝句", 
        "yun": "侵"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "寒气袭人冷未消，重楼深坐紫金貂。", 
            "闲居自有驱愁法，细嚼新诗送寂寥。"
        ], 
        "title": "奉和胡老心斋绝句", 
        "type": "绝句", 
        "yun": "萧"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "细雨微风访故知，年衰自恨步迟迟。", 
            "申江旧貌今非昔，几度徘徊费我思。"
        ], 
        "title": "雨中访友", 
        "type": "绝句", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "相视楼头一愕然，依稀三十二年前。", 
            "容辉似旧精神在，盛世同歌不老天。"
        ], 
        "title": "楼头相遇", 
        "type": "绝句", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "杯酒纵横江汉间，豪情逸兴寄湖山。", 
            "荷香透送青云路，天上人间总一般。"
        ], 
        "title": "挽刘晓光先生三首 其二", 
        "type": "绝句", 
        "yun": "删"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "十年蠖屈不求名，磊落襟怀自在行。", 
            "秋月春风尘事了，怡然一笑上瑶京。"
        ], 
        "title": "挽刘晓光先生三首 其三", 
        "type": "绝句", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "小楼病卧正心烧，惊报吴门一老凋。", 
            "太息去秋成永别，难禁泪水竟如潮。"
        ], 
        "title": "挽刘晓光先生", 
        "type": "绝句", 
        "yun": "萧"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "懒扫落红自有情，馀霞一抹远山横。", 
            "而今谱入笛腔里，吹出楼头怨女声。"
        ], 
        "title": "韵和叶老“春晚闻笛”", 
        "type": "绝句", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "黄花看罢又梅花，到处风光自有加。", 
            "千里飞航顷刻到，申江底事话天涯。"
        ], 
        "title": "叶老云峰赠诗四首原韵答谢 其一", 
        "type": "绝句", 
        "yun": "麻"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "诗潮滚滚伴君行，难写今番离别情。", 
            "莫说年衰吾老矣，生花笔底自纵横。"
        ], 
        "title": "叶老云峰赠诗四首原韵答谢 其二", 
        "type": "绝句", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "两度春申两季连，天伦乐聚更忻然。", 
            "遥知共醉团圞夜，笑看孙儿喜不眠。"
        ], 
        "title": "叶老云峰赠诗四首原韵答谢 其三", 
        "type": "绝句", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "一枝妙笔果无伦，读到君诗满室春。", 
            "愧我中空清似水，难将锦句报春申。"
        ], 
        "title": "叶老云峰赠诗四首原韵答谢 其四", 
        "type": "绝句", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "暑中犹记揖高门，佳木葱茏街后村。", 
            "山似屏风云似帐，一湾流水乐晨昏。"
        ], 
        "title": "韵和叶云老溪边纳凉二首 其一", 
        "type": "绝句", 
        "yun": "元"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "满目新天无旧尘，桃源避世更何人。", 
            "夕阳竟比朝阳好，林下优游养性真。"
        ], 
        "title": "韵和叶云老溪边纳凉二首 其二", 
        "type": "绝句", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "申江辞别赋归来，百里车行顷刻回。", 
            "且喜莺飞春未去，花间载酒自徘徊。"
        ], 
        "title": "迎叶云老回里二首 其一", 
        "type": "绝句", 
        "yun": "灰"
    }, 
    {
        "author": "杨民仁", 
        "era": "近现代", 
        "subtype": "七言绝句", 
        "text": [
            "半载睽违魂梦思，离情如水亦如丝。", 
            "去年揖别何其速，此日重逢却感迟。"
        ], 
        "title": "迎叶云老回里二首 其二", 
        "type": "绝句", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "年来息影在东街，异地生疏人未谐。", 
            "徒有枯棋留案几，更无书史点空斋。", 
            "桥头乍见惊风貌，斗室深谈领法楷。", 
            "底事当初浑不识，竟然咫尺即天涯。"
        ], 
        "title": "淮阴陈以光先生以七律四章相赠，敬步原韵 其一", 
        "type": "律诗", 
        "yun": "佳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "落拓由来少结交，柴门冷寂乏人敲。", 
            "冬寒傲雪红梅态，春意迎风绿柳梢。", 
            "好句何妨反复读，新诗偏爱再三抄。", 
            "愿君挥起生花笔，写尽沧桑笑孟郊。"
        ], 
        "title": "淮阴陈以光先生以七律四章相赠，敬步原韵 其二", 
        "type": "律诗", 
        "yun": "肴"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "自古声称德有邻，一经相见便相亲。", 
            "离居何意逢鲍叔，对酒还须忆太真。", 
            "四首词章誉扬过，两番造访谊情深。", 
            "藏珠韫玉人难识，如此才华谁不尊。"
        ], 
        "title": "淮阴陈以光先生以七律四章相赠，敬步原韵 其三", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "惠我诗篇意味长，千般珍袭比黄杨。", 
            "一生飘荡留棋酒，半世浮沈逐海洋。", 
            "雨后夕阳更觉艳，风前晚菊倍添香。", 
            "闲来怕写无聊句，自愧雕虫不敢扬。"
        ], 
        "title": "淮阴陈以光先生以七律四章相赠，敬步原韵 其四", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "多年僻处在乡村，懒扫阶前碧绿痕。", 
            "菊傲霜枝冰作骨，梅传春意玉为魂。", 
            "流光易逝情犹昨，更漏频催梦未温。", 
            "独有梁间双燕子，呢喃细语共晨昏。"
        ], 
        "title": "陈以光先生以韵和叶老七律一首相示勉和二首，一步原韵，一倒原韵 其一", 
        "type": "律诗", 
        "yun": "元"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "朝朝风雨泣晨昏，此日晴开花影温。", 
            "翠竹轻摇添绿意，心香暗度入诗魂。", 
            "邀来知己三杯酒，指点青山一抹痕。", 
            "袅袅馀烟淡淡月，天然景色在农村。"
        ], 
        "title": "陈以光先生以韵和叶老七律一首相示勉和二首，一步原韵，一倒原韵 其二", 
        "type": "律诗", 
        "yun": "元"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "领略田家黍麦香，好从大块假文章。", 
            "杏坛广座重登席，南海薰风岂下霜。", 
            "羡子襟怀多磊落，笑他行止自张皇。", 
            "程门依旧弦歌诵，道古论今意气扬。"
        ], 
        "title": "陈以光先生恢复教学工作步叶先生韵以贺", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "夜月当空花弄枝，闲庭独步嚼君诗。", 
            "拈来妙句天人动，话到炎凉世态离。", 
            "最喜灯光舞剑影，还凭春雪绽梅思。", 
            "雷门布鼓何堪击，苦索成章只自知。"
        ], 
        "title": "读王老先生韵和吴门李西庚七律一章因用原韵呈正", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "大地春回到处花，也随节序诉年华。", 
            "园中桃色妍如锦，世上人情薄似纱。", 
            "未肯陌头迎仕女，却从庭角斗云霞。", 
            "淩霄百尺凭空起，片刻风光何足誇。"
        ], 
        "title": "生平未解诗词。一九三五年春，执教松江。校园中桃花盛开，同事王先生题词索和，迫于无奈，胡乱成章。原作已忘，还记得最后两句，今以此续成一律，徒供一笑耳", 
        "type": "律诗", 
        "yun": "麻"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "老态龙钟血未衰，枯棋三百又重开。", 
            "相围喜遇长生劫，落子还将杯酒陪。", 
            "行乐难忘妻久病，逢春遥盼子东回。", 
            "江城诸友多关念，尤感吴门一纸来。"
        ], 
        "title": "原韵答谢胡心斋老先生", 
        "type": "律诗", 
        "yun": "灰"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "七十高龄岁岁增，期颐遥祝献华灯。", 
            "清音不让云中凤，豪放真如天际鹏。", 
            "莫说夕阳西正下，却看旭日又东升。", 
            "科研自有长生法，返老犹须学虎腾。"
        ], 
        "title": "寿胡公心斋七十晋五，借用陈以光老师祝斋诗韵", 
        "type": "律诗", 
        "yun": "蒸"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "花开红紫晚尤妍，人到稀龄乐更添。", 
            "三桂芳联香郁郁，双修肩并影翩翩。", 
            "园林步去诗盈袖，酒室归来月满天。", 
            "更喜蟠桃今正熟，嫦娥捧献画堂前。"
        ], 
        "title": "寿吴门李西庚先生七秩大庆二律 其一", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "春风拂拂乐尧天，小筑优游蓬岛仙。", 
            "已著贤劳留沪浙，还将欢笑寻林泉。", 
            "西池许摘三千实，庚谱新添七十年。", 
            "远望吴门光灿灿，老人星正现司前。"
        ], 
        "title": "寿吴门李西庚先生七秩大庆二律 其二", 
        "type": "律诗", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "阳光暖处我仍寒，妻病何能心地宽。", 
            "不觉晨鸡初唱后，迎来旭日已三竿。", 
            "愁沈脑海难成寐，酒落杯中强作欢。", 
            "寄语春风如解事，休催红紫入帘看。"
        ], 
        "title": "读刘晓光先生新作“春居即事”", 
        "type": "律诗", 
        "yun": "寒"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "到处飘游到处居，老来始悟实中虚。", 
            "金门应忆蓬门陋，满月还思缺月初。", 
            "静坐无庸怀往事，消闲最好读新书。", 
            "馀年待遂林泉乐，朵朵红云覆我庐。"
        ], 
        "title": "读刘晓光先生新作夏居即事", 
        "type": "律诗", 
        "yun": "鱼"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "何须载酒探群芳，且步庭园看海棠。", 
            "几点娇红迎晓日，一枝叶绿拥新装。", 
            "欲招粉蝶递香远，为愿游蜂故贴黄。", 
            "深夜对君意未尽，朝来辞去却旁皇。"
        ], 
        "title": "韵和吴门胡心斋先生“小园海棠盛开”二首 其一", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "人间到处尽菲芳，风雨春深一海棠。", 
            "绿满阶前添秀色，红翻叶里透清装。", 
            "纤秾合度欺环燕，笔底传香展锦章。", 
            "花貌只今犹似旧，何劳使者走皇皇。"
        ], 
        "title": "韵和吴门胡心斋先生“小园海棠盛开”二首 其二", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "八十遐龄九十添，期颐遥祝寿绵绵。", 
            "星辉南极春长在，日映扶桑景更妍。", 
            "酒尽三尊增壮志，诗成几首颂馀年。", 
            "林泉一对神仙侣，常有孙儿嬉眼前。"
        ], 
        "title": "寿江阴王益初老先生八秩华诞二首 其一", 
        "type": "律诗", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "年登八秩喜连连，易俗移风今日怜。", 
            "风送红梅香入座，筹添海屋寿齐天。", 
            "夕阳却比朝阳艳，昔日何如今日甜。", 
            "火树银花开不夜，蟠桃会上影翩翩。"
        ], 
        "title": "寿江阴王益初老先生八秩华诞二首 其二", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "无边热火拥长空，放眼新天意更雄。", 
            "县湾欢腾誇晚境，江南酒醉啸秋风。", 
            "神州处处桃源路，大地人人不老翁。", 
            "此日筵前齐祝嘏，椒花献植华堂东。"
        ], 
        "title": "谢益老赐宴", 
        "type": "律诗", 
        "yun": "东"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "云消雾散日当空，百里车来笑语中。", 
            "两载神交徵梦影，三生幸遇拜高风。", 
            "闲居懒对京门客，小饮欣随田舍翁。", 
            "听说吴门秋色好，重阳节里我将东。"
        ], 
        "title": "吴门李西庚先生神交两载，今始识荆，欣喜之馀，赋此见意", 
        "type": "律诗", 
        "yun": "东"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "一年一度返乡行，为报高情郭外迎。", 
            "砂麓前头松竹舞，青溪河畔水风清。", 
            "须眉颁白南金颂，布履童颜东箭评。", 
            "左右亲朋谈笑语，精神矍铄喜盈盈。"
        ], 
        "title": "谢陈以光老师迎我归来", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "长至天中此日迎，万家歌舞咏升平。", 
            "馄饨紧紧齐团结，角黍尖尖仰古情。", 
            "治国安邦立大计，扶风布德起群英。", 
            "灵均泉下应欢笑，大地于今正气盈。"
        ], 
        "title": "丁己端阳适逢长至乐成一律", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "崎岖过后尽康庄，置酒行棋兴转狂。", 
            "一著争先忘得失，三杯浅醉挹芬芳。", 
            "晨昏不乏庭园趣，几案犹留翰墨香。", 
            "雾散云开春色好，老年重许试新装。"
        ], 
        "title": "去冬益老赠七律一章步韵以和", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "话别蓉城近一年，荷香诗逸两争妍。", 
            "奔腾江海翻新浪，闪灿云霞缀晚天。", 
            "笔底珠玑盈万字，怀中吟稿有千篇。", 
            "论交白首何相隔，窗下月明引领瞻。"
        ], 
        "title": "答王益老", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "空留庙像费新雕，垓下悲歌史笔描。", 
            "豪气消亡虞女剑，精骑散尽楚声箫。", 
            "分封六国谋何拙，自王关中意亦骄。", 
            "成败岂由天所定，乌江渡口水潇潇。"
        ], 
        "title": "咏马陵山项王庙", 
        "type": "律诗", 
        "yun": "萧"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "满城风雨近重阳，云送瑶章到草堂。", 
            "灿烂文光君独擅，清新诗味我先尝。", 
            "窗前朗诵欣浮白，篱下低吟笑缬黄。", 
            "妙笔传神真绝世，人间谁得似刘郎。"
        ], 
        "title": "奉和刘晓光先生“风雨重阳忆三公”七律两首 其一", 
        "type": "律诗", 
        "yun": "阳"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "满城风雨近重阳，谈笑江南共一堂。", 
            "沧阁名园从寄迹，茅台美酒更欣尝。", 
            "虞山未到空惆怅，吴地归来犹忆黄。", 
            "能得明秋身体健，亲携马蟹拜刘郎。"
        ], 
        "title": "奉和刘晓光先生“风雨重阳忆三公”七律两首 其二", 
        "type": "律诗", 
        "yun": "阳"
    }, 
    {
        "author": "杨味云", 
        "era": "近现代", 
        "subtype": "五言律诗", 
        "text": [
            "银塘瑟瑟秋，凉意满汀洲。", 
            "松翠沾吟笠，荷香入钓舟。", 
            "烟中一叶远，雨后万花幽。", 
            "谁识风尘外，萧然几鹭鸥。"
        ], 
        "title": "立秋日熙民蛰云邀莹园赏荷泛舟遇雨", 
        "type": "律诗", 
        "yun": "尤"
    }, 
    {
        "author": "杨味云", 
        "era": "近现代", 
        "subtype": "五言律诗", 
        "text": [
            "荒庵客到稀，终日掩禅扉。", 
            "松下供僧饭，台花上佛衣。", 
            "水清鱼入定，山静鸟忘机。", 
            "也似天台路，悬崖瀑布飞。"
        ], 
        "title": "过龙泉寺", 
        "type": "律诗", 
        "yun": "微"
    }, 
    {
        "author": "杨味云", 
        "era": "近现代", 
        "subtype": "五言律诗", 
        "text": [
            "不负前生约，昙花了夙因。", 
            "铸金多作泪，埋玉又成尘。", 
            "白发填词客，红牙按曲人。", 
            "空山来守酒，凭吊共沾巾。"
        ], 
        "title": "吊顾益寿殇冢", 
        "type": "律诗", 
        "yun": "真"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "悔从南浦种愁根，荒径萧萧自掩门。", 
            "青鬓凋残名士感，红心悽黯美人魂。", 
            "寒螀吊月声都咽，瘦蝶栖香梦不温。", 
            "依旧画桥西畔路，冷烟疏雨写秋痕。"
        ], 
        "title": "秋草四首 其一", 
        "type": "律诗", 
        "yun": "元"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "要路边城一夜霜，寒芜漠漠塞云黄。", 
            "胭脂夺去山无色，苜蓿移来土尚香。", 
            "猎骑撤围骄雉兔，穹庐笼野散牛羊。", 
            "玉关一路伤心碧，谁向龙沙吊战场。"
        ], 
        "title": "秋草四首 其二", 
        "type": "律诗", 
        "yun": "阳"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "王孙何事滞天涯，欲问归期期总差。", 
            "拔去葹心总不死，化为萍梗已无家。", 
            "北征流涕金城柳，南部销魂玉树花。", 
            "回首汉宫秋色冷，凄凉青冢吊琵琶。"
        ], 
        "title": "秋草四首 其三", 
        "type": "律诗", 
        "yun": "麻"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "霜风吹到寸心枯，一碧如烟淡欲无。", 
            "逋客北山羞薜荔，骚人南国怨蘼芜。", 
            "荒陵冷落虾蟆鼓，旧院飘零蛱蝶图。", 
            "昔日繁华都阅尽，青袍颜色也模糊。"
        ], 
        "title": "秋草四首 其四", 
        "type": "律诗", 
        "yun": "虞"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "西风吹叶下亭皋，为尔尊前脱宝刀。", 
            "江海飘萧双绿发，关山牢落一青袍。", 
            "向人莫便倾肝胆，处世终须爱羽毛。", 
            "虚负黄金台上意，怜君歧路尚劳劳。"
        ], 
        "title": "送友人出关", 
        "type": "律诗", 
        "yun": "豪"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "睡方难觅五龙甘，筋力衰颓百不堪。", 
            "独夜心情同警雁，残春意绪似眠蚕。", 
            "严城晓角边声起，孤馆寒衾病骨谙。", 
            "偏是疏钟斜月里，更无归梦到江南。"
        ], 
        "title": "枕上不眠偶成", 
        "type": "律诗", 
        "yun": "覃"
    }, 
    {
        "author": "杨味云", 
        "era": "近现代", 
        "subtype": "七言律诗", 
        "text": [
            "祠宇峥嵘映碧流，开轩正对五湖秋。", 
            "中兴事去余青史，下拜人来已白头。", 
            "万顷烟波凌浩渺，四时风月占清幽。", 
            "供花扫叶吾无分，又挂云帆赋远游。"
        ], 
        "title": "鼋头渚谒光禄公祠", 
        "type": "律诗", 
        "yun": "尤"
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "轻鬟翠鬋妨经眼，闲猜病酒清深院。", 
            "何事苦伤情，无花不负卿。", 
            "春情还自耐，做泪空成海。", 
            "错怪倚阑干，夕阳山外山。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "娇云日日笼轻雾，沉沉消息堂堂去。", 
            "一日百思量，思量总断肠。", 
            "残宵花下睡，心似秋星碎。", 
            "不敢怨春归，闲花四散飞。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "此生誓作当门柳，鹃啼鹊噪难消受。", 
            "化石砌花阶，量伊寸寸鞋。", 
            "憨痴还胆怯，空领消魂牒。", 
            "未信肯怜才，玉兰亲手栽。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "詹安泰", 
        "era": "近现代", 
        "subtype": null, 
        "text": [
            "平生只惯愁人恼，新来翻学痴人笑。", 
            "笑恼两难凭，心涛日夜鸣。", 
            "枕边私语密，却忆花边屐。", 
            "去住不须论，知他几断魂。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "能诗愿学杜工部，嗜酒聊同石曼卿。", 
            "抵死癫狂三十载，穷途知我有秦生。"
        ], 
        "title": "答秦仲子二首 其一", 
        "type": "绝句", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "气度渊渊百斛泉，济时应让祖生先。", 
            "期君手定东南局，容我山林卧十年。"
        ], 
        "title": "答秦仲子二首 其二", 
        "type": "绝句", 
        "yun": "先"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "溪山如画一登楼，况是清游九月秋。", 
            "若比桃园春夜宴，扫眉才子亦名流。"
        ], 
        "title": "题温倩华女士重九雅集图四首 其一", 
        "type": "绝句", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "楼外风云接杳冥，楼中人自斗娉婷。", 
            "只悲箫管都无赖，卷入秋声不可听。"
        ], 
        "title": "题温倩华女士重九雅集图四首 其二", 
        "type": "绝句", 
        "yun": "青"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "俊游莫惜秋消瘦，帘外黄花画里人。", 
            "俗粉庸脂删略尽，平添黛色到西神。"
        ], 
        "title": "题温倩华女士重九雅集图四首 其三", 
        "type": "绝句", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "黄绢谁征幼妇辞，素缣还写美人姿。", 
            "湖山佳话流传遍，为唱西昆万首诗。"
        ], 
        "title": "题温倩华女士重九雅集图四首 其四", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "南都金粉殉王孙，云散风流感白门。", 
            "莫访祇陀庵畔路，紫兰香径为招魂。"
        ], 
        "title": "题卞玉京小象二首 其一", 
        "type": "绝句", 
        "yun": "元"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "绝代销魂祭酒词，画中人想妙年时。", 
            "青灯古佛抽身早，不比邢娘晚入缁。"
        ], 
        "title": "题卞玉京小象二首 其二", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "芙蓉山馆数吾家，绝艳惊才斗八叉。", 
            "两宋三唐商略遍，百年嗣响万梨花。"
        ], 
        "title": "题范衡伯师万树梨花馆诗集六首 其一", 
        "type": "绝句", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "晴川汉树少年场，吊古金台鬓已苍。", 
            "两戒山河罗眼底，一齐收拾付奚囊。"
        ], 
        "title": "题范衡伯师万树梨花馆诗集六首 其二", 
        "type": "绝句", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "词人自古如名将，老子胸中有甲兵。", 
            "万树梨花森戟卫，长留一卷据诗城。"
        ], 
        "title": "题范衡伯师万树梨花馆诗集六首 其三", 
        "type": "绝句", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "拗莲捣麝短长吟，诗到温柔见道深。", 
            "中有哀时忧国泪，美人香草是骚心。"
        ], 
        "title": "题范衡伯师万树梨花馆诗集六首 其四", 
        "type": "绝句", 
        "yun": "侵"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "连年乡国苦兵戈，唱入商声变徵多。", 
            "不信文章关世运，开元朝事话宫娥。"
        ], 
        "title": "题范衡伯师万树梨花馆诗集六首 其五", 
        "type": "绝句", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言绝句", 
        "text": [
            "师门著作春秋例，游夏何能赞一词。", 
            "可与言诗矜宠甚，寒灯青忆昔年时。"
        ], 
        "title": "题范衡伯师万树梨花馆诗集六首 其六", 
        "type": "绝句", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "京华曾记剑横磨，雾黯银河水不波。", 
            "前度中秋成梦幻，今宵明月拥愁过。", 
            "沈沈画角溶溶夜，耿耿繁星踏踏歌。", 
            "照遍流黄萦旧恨，曼声休唱忆秦娥。"
        ], 
        "title": "读华若溪先生秦仲子八月十五夜诗枨触旅怀两和其韵 其一", 
        "type": "律诗", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "秋风零落五陵鞍，步月思家泪暗弹。", 
            "顾影自怜奇骨瘦，倚阑谁惜袷衣单。", 
            "诗魂散地侵人冷，乡梦连宵怯夜寒。", 
            "解忆长安儿女小，闺中知有几人看。"
        ], 
        "title": "读华若溪先生秦仲子八月十五夜诗枨触旅怀两和其韵 其二", 
        "type": "律诗", 
        "yun": "寒"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "故园红豆正离离，争说长卿又化蜞。", 
            "一缕秋心如梦令，二分明月误佳期。", 
            "闲情拟托灵犀逗，渴病难教扁鹊医。", 
            "群玉山头人不见，仙云应傍翠环欹。"
        ], 
        "title": "无题", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "流年似水去滔滔，回首西风惜鬓毛。", 
            "诗律近因愁入古，酒楼谁与客登高。", 
            "心随榆塞天边雁，梦断吴淞江上鳌。", 
            "世事先秋零落尽，黄花笑我不如陶。"
        ], 
        "title": "九日", 
        "type": "律诗", 
        "yun": "豪"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "银蟾吐魄下帘旌，千里乡心一夕生。", 
            "误认团圞疑此夜，空留色相动人情。", 
            "流辉冻地寻无迹，幽赖惊宵听有声。", 
            "汝亦盈盈将十五，年华须共月华清。"
        ], 
        "title": "十月十四日夜坐望月示从侄承勋一首", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "老辈风流匪所思，那堪回首去年时。", 
            "看花每许随藜杖，咏月曾教和竹枝。", 
            "尘海自怜知我少，异乡宁悔识公迟。", 
            "先生今主芙蓉去，从此天涯更属谁。"
        ], 
        "title": "哭华若溪君四首 其一", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "箕尾流光照大荒，风骚无主我心伤。", 
            "立名不朽畴人传，遗世应游帝子乡。", 
            "书法空怀苏玉局，画宗竟失米襄阳。", 
            "春来绿遍鹅湖水，归去魂当化鹤翔。"
        ], 
        "title": "哭华若溪君四首 其二", 
        "type": "律诗", 
        "yun": "阳"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "前宵梦别话相亲，千里归魂幻作真。", 
            "湖海游踪成泡影，屋梁落月想丰神。", 
            "过江名士无余子，故国青山失主人。", 
            "剩有百株桃李树，森森新绿凤城春。"
        ], 
        "title": "哭华若溪君四首 其三", 
        "type": "律诗", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "莫讥陶令赋闲情，若个旗亭著艳名。", 
            "南国无人能拔帜，北方有女自倾城。", 
            "白头红粉称双绝，剑胆琴心证一生。", 
            "今日春明门畔月，婵娟不似旧时清。"
        ], 
        "title": "哭华若溪君四首 其四", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "枫霜挂露忆园林，小住瀛湖气蔚森。", 
            "一彗经天摇夜动，万山呼雨作秋阴。", 
            "偏生王粲登楼感，未死田横蹈海心。", 
            "卧看月明闻晓角，不多相思到清砧。"
        ], 
        "title": "秋兴八首用杜子美韵 其一", 
        "type": "律诗", 
        "yun": "侵"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "银蟾吐魄玉杓斜，明镜朱颜惜鬓华。", 
            "岛访安期搜秘笈，石贻博望托灵槎。", 
            "倚楼泪迸中宵笛，去国愁闻午夜笳。", 
            "丛菊故园秋畹晚，几人把酒酹黄花。"
        ], 
        "title": "秋兴八首用杜子美韵 其二", 
        "type": "律诗", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "岛云蜃气黯斜晖，百感苍茫入暮微。", 
            "乡国有怀青鸟至，水天无际白鸥飞。", 
            "千重渡海功犹在，四郡分韩事已违。", 
            "秋草榆关东去路，汉家塞上马空肥。"
        ], 
        "title": "秋兴八首用杜子美韵 其三", 
        "type": "律诗", 
        "yun": "微"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "幕府经纶别墅棋，关河秋色动人悲。", 
            "鲲鹏海上图南日，蟋蟀堂前战北时。", 
            "世事转随霜信早，乡书来比雁宾迟。", 
            "连宵妖孛躔牛斗，露坐观星一系思。"
        ], 
        "title": "秋兴八首用杜子美韵 其四", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "旧游回忆蓟门山，慷慨悲歌燕赵间。", 
            "北地秋风悲汉塞，中原王气莽秦关。", 
            "空群自相无奇骨，入市论交有醉颜。", 
            "曾见金台遗址在，往来樵牧尚成班。"
        ], 
        "title": "秋兴八首用杜子美韵 其五", 
        "type": "律诗", 
        "yun": "删"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "澧兰幼撷楚江头，归棹潇湘八月秋。", 
            "黄口昔吞云梦气，青衫今抱汨罗愁。", 
            "逐臣旧宅巢林鸟，帝子灵旗管水鸥。", 
            "回首洞庭波渺渺，哀筝夜按古凉州。"
        ], 
        "title": "秋兴八首用杜子美韵 其六", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "天堑谁旌战伐功，秣陵王气有无中。", 
            "寒生江上枫餐露，秋到城边柳卧风。", 
            "玉树凋零衰草白，锦帆想象夕阳红。", 
            "水村山郭南朝路，今古兴亡问钓翁。"
        ], 
        "title": "秋兴八首用杜子美韵 其七", 
        "type": "律诗", 
        "yun": "东"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "昭回云汉亘天迤，海国秋成水满陂。", 
            "旅兴鸥眠红蓼浦，骚情蝉抱白杨枝。", 
            "十年作客风尘老，万里醉乡岁月移。", 
            "诵得草堂书卷句，缘缨涕泪数行垂。"
        ], 
        "title": "秋兴八首用杜子美韵 其八", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "行年三十尚风尘，揽镜还疑我未真。", 
            "身世岂宜长作客，才华渐觉不如人。", 
            "酒瓢积泪无家国，笔冢埋愁有鬼神。", 
            "渺渺沧波游子梦，孤灯照影自相亲。"
        ], 
        "title": "戊申三十目忏六首 其一", 
        "type": "律诗", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "十八年前泪已枯，秋云稚子墓门呼。", 
            "涓埃未报犹行役，骨肉无多况少孤。", 
            "粟里田园长落寞，泷冈松柏久荒芜。", 
            "他乡最怕清明近，处处春山叫鹧鸪。"
        ], 
        "title": "戊申三十目忏六首 其二", 
        "type": "律诗", 
        "yun": "虞"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "风雨鸡鸣不可寻，焦桐清响感消沉。", 
            "浮云薄薄人间意，流水汤汤海上心。", 
            "后日最难酬一饭，当年何苦散千金。", 
            "阮郎莫作穷途哭，世路多歧自古今。"
        ], 
        "title": "戊申三十目忏六首 其三", 
        "type": "律诗", 
        "yun": "侵"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "万叠烟云眼底过，漫言华发绿盘陀。", 
            "生于安乐人原少，数到交游鬼已多。", 
            "白日催年春畹晚，黄尘逐梦客蹉跎。", 
            "天涯有地容萍迹，勘破浮沉付醉歌。"
        ], 
        "title": "戊申三十目忏六首 其四", 
        "type": "律诗", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "哀乐于今渐莫支，是非都付少年时。", 
            "佯狂自颂刘伶酒，小咏人传毕曜诗。", 
            "过去繁华天不悔，未来欢笑我何知。", 
            "振衣西望蓬山外，云树江关日暮思。"
        ], 
        "title": "戊申三十目忏六首 其五", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "吾生有尽且为欢，一卷南华悟达观。", 
            "客况何须分苦乐，家书总讳说艰难。", 
            "眼前春色凭花笑，物外人情当梦看。", 
            "绮岁风怀删欲尽，卅年歌哭太无端。"
        ], 
        "title": "戊申三十目忏六首 其六", 
        "type": "律诗", 
        "yun": "寒"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "富春山水闻天下，昔有高人严子陵。", 
            "漫指客星怀隐士，喜从异国遇良朋。", 
            "万金宝剑锋难过，三尺孤桐直可绳。", 
            "刀割紫云龙种草，抗君才调我何曾。"
        ], 
        "title": "酬郁廉逊", 
        "type": "律诗", 
        "yun": "蒸"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "睡醒庭柯鸟弄声，摇摇花影上帘旌。", 
            "天怜三月开新霁，人醉重阴解宿酲。", 
            "芳草郊原初试马，绿杨城郭始闻莺。", 
            "樱桃经雨红才蕾，好向长堤载酒行。"
        ], 
        "title": "春晴", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "博山无梦有云行，鹊脑相思记艳名。", 
            "生本怜才韩掾貌，死犹分爱魏王情。", 
            "帘中絮影三春幻，枕上梅魂一缕轻。", 
            "永夜频添红袖冷，微风庭院月初明。"
        ], 
        "title": "香", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "少微垂曜接蓬莱，海国龙门一扇开。", 
            "家学鲤庭山谷集，仙班鸾掖秘书台。", 
            "既今风雅无盟主，自古文章有霸才。", 
            "惆怅榛苓摇落尽，买丝愿绣使君来。"
        ], 
        "title": "赠森槐南博士二首 其一", 
        "type": "律诗", 
        "yun": "灰"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "异苔气味感同岑，尘世难忘是赏心。", 
            "名士过江成往迹，骚人末路托行吟。", 
            "卅年肮脏囊中颖，一曲流连海上琴。", 
            "欲挹清芬空仰止，青山南麓白云深。"
        ], 
        "title": "赠森槐南博士二首 其二", 
        "type": "律诗", 
        "yun": "侵"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "漳河流水碧粼粼，铜雀无灵又劫尘。", 
            "剖汉三分知地利，感甄一赋渎天伦。", 
            "君臣禅让同儿戏，父子文章见性真。", 
            "卖履分香教故伎，奸雄死亦可怜人。"
        ], 
        "title": "思古诗社集咏赋得邺下怀古", 
        "type": "律诗", 
        "yun": "真"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "未堪绵绿制宫袍，怕折柔条感鬓毛。", 
            "绾我骚情三月暮，牵人别恨一春劳。", 
            "长堤翠拂花骢穗，野店青分酒旆高。", 
            "化絮化萍皆小劫，雨丝风片梦江皋。"
        ], 
        "title": "春柳", 
        "type": "律诗", 
        "yun": "豪"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "南州徐稚汉清流，乍接兰言意便投。", 
            "折柳误题诗虎谶，举杯愁典酒龙筹。", 
            "千秋货值史公传，一代文章太子楼。", 
            "才得相逢又相别，暮云春树海西头。"
        ], 
        "title": "送徐黍初之长崎", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "人间何地有丹邱，聊爱村居散客愁。", 
            "一涧水分千杵碓，万峰山隐几家楼。", 
            "夕阳上树看归鸟，春雨扶犁听叱牛。", 
            "自叹中年摇落意，田园终老更无求。"
        ], 
        "title": "户冢村新居即事", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "英英奇气赤城霞，俯拾红尘五万花。", 
            "情话故人绵夜雨，文章庶子爱春华。", 
            "中年事业还丝竹，落日关河王鼓笳。", 
            "一字横飞私署侠，书生今见鲁朱家。"
        ], 
        "title": "酬孙希侠（保圻）四首 其一", 
        "type": "律诗", 
        "yun": "麻"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "早年艺苑识君名，车笠偏逢十载盟。", 
            "入夜孤灯话瀛海，腾霄双剑跃延平。", 
            "百攻不破诗坛垒，一笑同尘酒国兵。", 
            "词赋哀时无小补，江南愁绝庾兰成。"
        ], 
        "title": "酬孙希侠（保圻）四首 其二", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "江山涕泪近如何，携手新亭感慨多。", 
            "世事翻云兼覆雨，人生对酒且当歌。", 
            "齐梁文藻愁中尽，屈宋幽灵梦里过。", 
            "贫贱论交须爱惜，黄金无处买烟波。"
        ], 
        "title": "酬孙希侠（保圻）四首 其三", 
        "type": "律诗", 
        "yun": "歌"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "风云气尽惜须眉，绝业名山未可知。", 
            "香草美人如我意，薜萝山鬼诵君诗。", 
            "灵旗相见恒王庙，蜡鼓惊传漂母祠。", 
            "吾道已非全盛日，万方一概去何之。"
        ], 
        "title": "酬孙希侠（保圻）四首 其四", 
        "type": "律诗", 
        "yun": "支"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "东归海客又西征，景倩登仙是此行。", 
            "暮雨啼猿夔子国，清霜落木锦官城。", 
            "山川雄丽还怀古，财赋充余可计赢。", 
            "莫漫临岐挥别泪，河梁携手感苏卿。"
        ], 
        "title": "送汪赞卿（廷襄）入蜀二首 其一", 
        "type": "律诗", 
        "yun": "庚"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "蓟门云物郁清秋，衣上京尘记小留。", 
            "西溯长江方客路，南浮沧海是归舟。", 
            "遥知风义高严武，可有诗情动陆游。", 
            "听说薛涛笺似锦，数行为寄浣溪头。"
        ], 
        "title": "送汪赞卿（廷襄）入蜀二首 其二", 
        "type": "律诗", 
        "yun": "尤"
    }, 
    {
        "author": "杨寿杓", 
        "era": "近现代", 
        "subtype": "七言律诗", 
        "text": [
            "鬻文谁买长门赋，旅食还同退院僧。", 
            "久客逢年惊腊鼓，怀乡有梦忆春灯。", 
            "关河落日诗情远，风雪寒霄酒债增。", 
            "壮志总因愁病减，摩挲雄剑愧吾曾。"
        ], 
        "title": "岁暮书怀", 
        "type": "律诗", 
        "yun": "蒸"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "江梅新扮小红看。", 
            "指日趁花还。", 
            "明知归亦无家住，号司空、且占三官。", 
            "一担将书作伴，半头向岸牵船。", 
            "算来冬至去三天。", 
            "梦里汉嘉山。", 
            "何年再似今朝醉，望桤林、不尽凭栏。", 
            "风雪离人头白，尊前一步阳关。"
        ], 
        "title": "风入松 草堂留别", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "花外小红楼，古今来、堆得离愁多少。", 
            "唐代辘轳声，吟香地、元九韦皋曾到。", 
            "枇杷翠晚，玉人魂断生秋草。", 
            "留与阳关三弄笛，楼下绿波双棹。", 
            "元戎小队郊坰，置行厨、丛桂香中更好。", 
            "转柁秀山光，平羌上，换尽年年怀抱。", 
            "壶天尚早。", 
            "大旗落日红霞照。", 
            "燕子生涯如客样，一醉一番人老。"
        ], 
        "title": "南浦 别江楼送者诸君子", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "红烛深宵，青山行客，爆竹催送年华。", 
            "廿年除夜，风雪到山家。", 
            "争向堂前问讯，亲欢喜、餐饭先加。", 
            "喁喁处、香篝翠被，温酒话天涯。", 
            "西瓜山一角，荒坟冷翠，疏竹啼鸦。", 
            "到如此烽烟，落日西斜。", 
            "今又声声腊鼓，除梦里、何处寻他。", 
            "宫纨在、消魂画扇，金井水荭花。"
        ], 
        "title": "满庭芳 甲子除夕感旧", 
        "type": "词", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "金壶翻浪，瑶草炊香，松风涧水声声。", 
            "小注芳茸，春纤缕缕团成。", 
            "烟涛化为一气，妙天然水火相生。", 
            "微倦后，似一瓯花乳，春夜瓶笙。", 
            "装在闺绣袋，乍琵琶一样，斜抱云屏。", 
            "玉箸圆齐，小鬟催唤娇鹦。", 
            "清芬妙于花气，过来风吹出红樱。", 
            "消魂味，愿供它茶罢酒醒。"
        ], 
        "title": "声声慢 水烟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "栀子含苞，蕉心卷节，天然饭后胸宽。", 
            "但挑容泽，云叶胜油檀。", 
            "最是新来吕宋，中人产、一顿西餐。", 
            "乡风古、于阗玉嘴，湘竹碎红斑。", 
            "微烟。", 
            "香袅袅，能消国力，酒税同颁。", 
            "怪塾师云雾，酸味流涎。", 
            "吸得灰痕似雪，吹箫样、还拗渔竿。", 
            "君休笑、枝枝破瘴，功退小龙团。"
        ], 
        "title": "满庭芳 叶烟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "海山瑶草碧，为仙种，唤龙耕。", 
            "取叶叶相当，雪衣一片，圆裹单层。", 
            "妆成。", 
            "玉簪样子，学辛家，整整玉盘盛。", 
            "点得小红心热，花前顿歇书声。", 
            "亲擎。", 
            "香气袭卿卿。", 
            "一寸逗圆樱。", 
            "比春葱还瘦，情根节节，香火三生。", 
            "惺惺。", 
            "半嘘半吸，论仙才，端合号云英。", 
            "错认非烟小像，画帘鹅管吹笙。"
        ], 
        "title": "木兰花慢 纸烟", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "旧游如梦里，梦影重重，先后邯郸。", 
            "省识前清味，怪飞鸿印雪，大氐东川。", 
            "秀才半出巴县，薪火一灯传。", 
            "自夜色神州，乡音战鼓，两鬓潘安。", 
            "公园。", 
            "众星聚，又镜底沧桑，重换朱颜。", 
            "老了儒酸命，便文翁身价，怎抵材官。", 
            "道将近纂新志，春柳玉门关。", 
            "算水驿山程，梅花送客千万山。"
        ], 
        "title": "忆旧游 和伋公公园师弟摄影", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "骡市花西，鱼书天外，书生婉婉离忧。", 
            "倚天长剑，伸足踏全球。", 
            "一笑胸无博望，杯中泻，海绿眉头。", 
            "祛庐字，伦敦夜展，星火九层楼。", 
            "扁舟。", 
            "寻旧约，青山雁尾，归梦荣州。", 
            "念伊人同宿，何日乌尤。", 
            "听得咸通战否，酋龙去，铜鼓声愁。", 
            "思君处，凉蛩一穗，黄叶汉宫秋。"
        ], 
        "title": "满庭芳 得哲生欧洲来书", 
        "type": "词", 
        "yun": "尤"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "十年三换蓬莱绿，依然此翁无恙。", 
            "翠羽巢烟，红蝉蜕叶，劫外箨龙新长。", 
            "仙方定讲。", 
            "近八十流光，生儿珠样。", 
            "倘传高人，只除倪瓒世无两。", 
            "图中名士若鲫，数竿茅屋影，天色还亮。", 
            "五砚风香，小栏花笑，胜我无家安往。", 
            "山门自榜。", 
            "问水调扬州，月明谁唱。", 
            "钓定幽篁，百年清露响。"
        ], 
        "title": "齐天乐 辜懒云竹西精舍。“竹西佳处”，白石《扬州慢》句也", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "送君小幅荣州画，山城百花春雨。", 
            "北郭人归，东方日出，格磔渚头沙路。", 
            "鱼陂四五。", 
            "渐远渐无人，豁开平楚。", 
            "一坝晴蛙，宅边倪瓒数株树。", 
            "山从西角落下，翠尖尖似笔，天半撑住。", 
            "倒影于溪，各家之竹，水碓绿荫人语。", 
            "思君路阻。", 
            "奈小店依稀，草堂佳处。", 
            "又过清明，乱山啼杜宇。"
        ], 
        "title": "齐天乐 清明，寄山腴、伋公", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "记丁年守岁，子夜同心，人在云安。", 
            "向夕沙滩下，听千峰爆竹，泪数乡园。", 
            "素裙半榻同梦，江雨彻宵寒。", 
            "笑汉腊催程，巴船送影，悔嫁朝官。", 
            "桑田。", 
            "幸留命，又四远鸡声，今夜今年。", 
            "滚滚新潮大，望神州何地，横界阑干。", 
            "夜堂对酒闲话，儿女集灯前。", 
            "便咫尺天涯，归帆上峡山外山。"
        ], 
        "title": "忆旧游 除夕，赠张夫人", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "茅屋霜团，管城春满，夜雪初霁房栊。", 
            "峭寒人寂，灯影坐衰翁。", 
            "倦倚红泥小火，无衣者，怎过深冬。", 
            "乌啼悄，更阑梦远，天上景阳钟。", 
            "花骢。", 
            "趋曙雪，鸡鸣紫陌，晓辟铜龙。", 
            "正玉梅三九，琼海香红。", 
            "谁分桑田送老，梦华录，空忆京东。", 
            "宣皇句，亭前垂柳，珍重待春风。"
        ], 
        "title": "满庭芳 冬夜", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "天开图画乌尤寺，江心一螺孤峭。", 
            "方外疏钟，秦时片月，万绿孕兹瑶岛。", 
            "峨嵋翠扫。", 
            "趁玉宇初揩，铜河先照。", 
            "如此江山，海天秋色一长啸。", 
            "高僧提举一切，旷怡亭故址，阑槛新造。", 
            "春水鱼天，洞庭龙穴，豁出雷堆杭道。", 
            "香台缥缈。", 
            "待日落将西，幽篁更妙。", 
            "如此江山，一楼天下好。"
        ], 
        "title": "如此江山 传度大师新构一楼，榜曰：如此江山，即赋此调为贺", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "相思黄浦信，早秋片叶，意外转山家。", 
            "旧吟春未损，又报东风，点缀柳条斜。", 
            "声声布谷，唤过客都在天涯。", 
            "归去兮，北窗陶令，梦断武陵花。", 
            "吹笳。", 
            "三官堂下，五老峰前，苦西来铜马，忻又闻、飞鸿突然阿雪，宿鹭团沙。", 
            "如君剑气孤虹白，望斗牛谁是张华。", 
            "天万里、鱼书更达三巴。"
        ], 
        "title": "渡江云 答榆生", 
        "type": "词", 
        "yun": "麻"
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "石函双斛，就偷他一片，碧天无迹。", 
            "巧匠琢成山骨瘦，恰好紫藤安置。", 
            "小泡浮花，四围生藓，渐染沙虫腻。", 
            "么鬟亲舀，井华亲汲亲洗。", 
            "一寸二寸之鱼，于中唼唼，便沧溟万里。", 
            "静极夜凉秋更远，收得恒星在底。", 
            "半载渝州，一沤书屋，笑我江湖气。", 
            "将归何事，断瓢思注春水。"
        ], 
        "title": "百字令 石缸", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "夕阳红是愁来路，依稀数峰青峭。", 
            "个是荣州，算来公井，陌上萋萋春草。", 
            "清明近了。", 
            "正秧马田荒，杜鹃山笑。", 
            "相对阳关，一回离别一回老。", 
            "霓裳中序第一，故人清唱里，何限怀抱。", 
            "红雨沾衣，白头扶杖，还想花崖重到。", 
            "河清尚早。", 
            "问来日晴明，几人知道。", 
            "归去来兮，送行诗定好。"
        ], 
        "title": "齐天乐 留别（一作留别渝中知旧）", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "馀生真谶台城梦，风前纸鸢无路。", 
            "共命分飞，同心解结，有泪不知流处。", 
            "衰年病苦。", 
            "算别不多时，一般黄土。", 
            "托命他人，新人未熟故人去。", 
            "词仙似谈法要，白头相慰藉，空相留住。", 
            "镜影将花，琴心应节，换了张先词谱。", 
            "霜柑阁主。", 
            "尽花会娱春，草堂联句，寿到梅边，有情天万古。"
        ], 
        "title": "台城路 和山公见慰", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "记凌虚访戴，冒险游峨，招我荣州。", 
            "翊日山堂会，共禅居素酌，夜火乌尤。", 
            "醉中禁说愁字，思榜石遗楼。", 
            "自战伐频年，华严半岭，影事全休。", 
            "悠悠。", 
            "剩诸彦，问燕子桥边，人唱渔讴。", 
            "莽莽乾坤大，秪韩门师弟，犹认从游。", 
            "数花旧指梅树，潮打秣陵舟。", 
            "叹点笔图中，山围故国天地秋。"
        ], 
        "title": "忆旧游 题灵谷从游图", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "湿了春归路。", 
            "正凄凄、牛毛细雨，草生南浦。", 
            "白日当天三月半，偏又阴晴无据。", 
            "望自井、重重烟树。", 
            "半载慈香将进酒，算馀生、第一开心处。", 
            "杨柳岸，唱金缕。", 
            "诸公尽作诗人主。", 
            "奈荒年、边声隐隐，晓风如诉。", 
            "眼中之人吾老矣，苦为向平留住。", 
            "到今朝、子规催去。", 
            "此去荣州书伴我，梦醒时、故旧如相语。", 
            "萧瑟极，庾开府。"
        ], 
        "title": "金缕曲 惜别 其一", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "湿了春归路。", 
            "甚今番、青青杨柳，渭城朝雨。", 
            "不尽阳关三叠唱，三月月圆三五。", 
            "未分手、便思重聚。", 
            "知有前期那忍说，请青山、拦著斜阳暮。", 
            "君信否，梦中语。", 
            "车声碾出鹰关去。", 
            "到荣昌、行程一半，小餐留住。", 
            "回望酒旗风絮影，知道故人何许。", 
            "况乡关、半年如雾。", 
            "是事口中衔石阙，莽神州、老泪无流处。", 
            "千万绪，别君苦。"
        ], 
        "title": "金缕曲 其二", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "紫腴乡圃。", 
            "仗纤手、竹篮摘取。", 
            "是昆仑脯。", 
            "落苏得名古。", 
            "叶叶绣荷裹，味在松毛烘处。", 
            "恍儗烧荀春兰，坐香积、饱禅箸。", 
            "诗人肺腑。", 
            "合贫薄、填此风露。", 
            "懒残知否。", 
            "胜糠火煨芋。", 
            "晴天破鱼子，种自新罗收贮。", 
            "一笑山叶宵红，更餐番薯。"
        ], 
        "title": "清波引 烧茄", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "云峰山中白驹谷，中岳先生吟不足。", 
            "此山近市绝世尘，谁抱遐心止山麓。", 
            "谷口微通斜入海，海势弯环山起伏。", 
            "静中日月任窥窗，岁暮烟云欲遮屋。", 
            "子真道昭虽往矣，一叟狂歌独来复。", 
            "辽东避世多名士，祇有幼安可追逐。", 
            "真人已出犹龙潜，反掌乾坤见新局。", 
            "岂知投老归何所，梦想旧京倚乔木。", 
            "结邻莫厌暂婆娑，自顾未甘弃沟渎。"
        ], 
        "title": "文化台得宅在岩谷间名之曰暇谷以诗纪之", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "住山意良静，自尔去人远。", 
            "惟贪养怀抱，何用惜朝晚。", 
            "等之逝不舍，所得未为浅。", 
            "处逸而待劳，欣然乃善遣。"
        ], 
        "title": "住山", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "知存岂必兼知退，见浅何缘喻见深。", 
            "倚伏孰能穷世变，废兴端欲契天心。", 
            "辽东人日寻吾党，星浦斜阳换暮阴。", 
            "但饮莫论眼前事，廋词聊能托微吟。"
        ], 
        "title": "人日晚霁和宝瑞臣", 
        "type": "古风", 
        "yun": "侵"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我虽投有北，意若轻此乡。", 
            "所居依高柳，偃息聊徜徉。", 
            "残秋忽重九，颇讶花未黄。", 
            "邻园觅盆菊，恣取不靳偿。", 
            "涉旬苞渐放，倜傥殊非常。", 
            "抗态已兀傲，舞姿极回翔。", 
            "色奇固难媚，骨瘦偏含狂。", 
            "遇之以畸士，勃然动诗肠。", 
            "不辞室转寒，独赏夜始长。", 
            "得此果意外，谁能蔑众芳？"
        ], 
        "title": "述菊", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "匹夫志难移，复国一反手。", 
            "夸父化为禽，犹与日竞走。"
        ], 
        "title": "题飞鸢海日", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "庄周论绝迹，未若无行地。", 
            "今知行地难，凌空乃甚易。", 
            "习闻气犹水，浮物水不啻。", 
            "仰观虽迅疾，閒暇得下视。", 
            "山川掌中文，嗟此人间世。", 
            "夕阳在我侧，碧落故无际。", 
            "迟迟吾行尔，父母国可至。", 
            "斯人聊同群，讵作飞鸟逝。"
        ], 
        "title": "十一月四日始乘飞机 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "利人斯制器，而用以杀人。", 
            "此非人性恶，得果由种因。", 
            "苟能正其本，万类自相亲。", 
            "必无强凌弱，何取力假仁。", 
            "设险以守国，旧策难重陈。", 
            "空中常来往，四海为比邻。", 
            "智者既创物，始知天牖民。", 
            "王道信荡荡，请观行同伦。"
        ], 
        "title": "十一月四日始乘飞机 其二", 
        "type": "古风", 
        "yun": "真"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "立于万物先，向明我得天。", 
            "衰残何足叹，皦日在窗前。"
        ], 
        "title": "夜起 其一", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "中庭力扫除，一洁已可喜。", 
            "天下诚吾忧，聊以俟君子。"
        ], 
        "title": "夜起 其二", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "弈秋著一子，残劫变新局。", 
            "谁知夜起庵，得此柳下屋。"
        ], 
        "title": "夜起 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "举国欲何依，无主自致乱。", 
            "老夫略识涂，诪张莫为幻。"
        ], 
        "title": "夜起 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "黄金数万斤，六计皆出奇。", 
            "沛公能不问，得以恣所为。"
        ], 
        "title": "夜起 其五", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "扰攘二十载，苍生何以生。", 
            "谁能不嗜杀，未可更论兵。"
        ], 
        "title": "夜起 其六", 
        "type": "古风", 
        "yun": "庚"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "吾年七十四，汝才四十七。", 
            "老存壮乃亡，天道难究悉。", 
            "一生近好勇，才气太横轶。", 
            "俗情殊未捐，蕴热成内疾。", 
            "忽如爇天燄，致死只六日。", 
            "伤哉儿之愚，舍我为异物。"
        ], 
        "title": "哀垂 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "从亡吾夫子，不恤天下诟。", 
            "老夫虽先登，返顾恃劲后。", 
            "嗟乎天丧我，仓卒而遇覆。", 
            "伏韬折右肱，必败焉可斗。", 
            "沈吟虑同尽，束手不能救。", 
            "谁能从此止，先轸甘免胄。"
        ], 
        "title": "哀垂 其二", 
        "type": "古风", 
        "yun": "宥"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "蚤通东西学，未暇攻诗书。", 
            "少得读书力，投閒意不愉。", 
            "壮健如熊罴，忽然失其躯。", 
            "妇谐儿女慧，割爱情何如？", 
            "独云父勿忧，指舌空嗫嚅。", 
            "汝当目不瞑，吾当持众雏。"
        ], 
        "title": "哀垂 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "强死能为鬼，子产说何疑。", 
            "又闻季札语，魂气无不之。", 
            "奔辽有同伴，闻耗来已迟。", 
            "逡巡甫出门，旋风起前墀。", 
            "捲尘高丈许，南趋若追随。", 
            "窗间我目击，失声呼儿垂。", 
            "俄而尘自息，悯默空庭悲。", 
            "死生分已断，欲语将告谁？"
        ], 
        "title": "哀垂 其四", 
        "type": "古风", 
        "yun": "支"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "不敬天降灾，反躬当自责。", 
            "逆来必顺受，尤人亦何益。", 
            "事业姑置之，家难殊可戚。", 
            "譬如风拔木，龙颠委荆棘。", 
            "孀孤忽满眼，血点垂胸臆。", 
            "老夫岂长存，素志堪痛惜。", 
            "回思平生心，忠孝有微绩。", 
            "盖棺谁论定，一逝真过客。"
        ], 
        "title": "哀垂 其五", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "戊午胜之亡，哭弟赋永诀。", 
            "于诗虽非深，下笔颇雄杰。", 
            "今年吾忆胜，入春太惨切。", 
            "幽明岁同逝，母子六年别。", 
            "岂知应在汝，十日复夭折。", 
            "惊怪诗为妖，不祥祸何烈。", 
            "鬼神果先告，前后如一辙。", 
            "苦吟不自休，奈此肝肠热。"
        ], 
        "title": "哀垂 其六", 
        "type": "古风", 
        "yun": "屑"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "海滨避人如出奔，世乱愈甚越九年。", 
            "草木同腐正可吊，俯仰六十休问天。", 
            "侍郎嵚崎善自遣，遨游物外兼逃禅。", 
            "登高一呼忽四应，何异举义挥先鞭。", 
            "我生偶尔同月日，星宫魔蝎殊迍邅。", 
            "向来万事不信命，祇信人定须顽坚。", 
            "灰飞烟灭在一瞬，中兴赫赫归周宣。", 
            "桥边日者私许我，为问诸子然不然？"
        ], 
        "title": "题同甲吟草旧作", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "长春春归草未绿，直为看花乞休沐。", 
            "海上樱林一夜开，举国寻春竞追逐。", 
            "朝来宿雾犹连海，紫气涨空吐秾郁。", 
            "日光忽入如贯虹，璎珞漫天散珠玉。", 
            "云中君下云四起，飞拥岩腰或山麓。", 
            "又疑蜃气幻群姝，粉魄脂魂粲盈目。", 
            "花间士女各携酒，席地酣歌挈其族。", 
            "先生微行杂众醉，岂必独醒聊曳足。", 
            "当年彩笔已难状，残锦探怀毫更秃。", 
            "沧桑回首梦龙华，炫昼崇桃语谁续？"
        ], 
        "title": "星浦樱园", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "深闺丽质少执礼，窈窕舒迟云欲起。", 
            "肃然四坐散茶香，屏气微闻炉沸水。", 
            "鱼眼蟹眼聊比拟，细啜无声甘似醴。", 
            "竹瓢陶盂漆秘器，传观疑年容谛视。", 
            "筝箫隔屏惊且喜，宛转娇憨双稚齿。", 
            "鸟盘雪山摹富士，咨嗟妙才妹与姊。", 
            "敬宾及介退乃已，门外秾樱压桃李。"
        ], 
        "title": "茶范阁诗（瓜谷长造别庄纪事）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "南妆尚未丽，北宇饶丁香。", 
            "玉簪独幽艳，兼彼二者长。", 
            "此花小于簪，才可喻钗梁。", 
            "皭然天下白，间色谁能当？", 
            "岂可无嘉名，名之曰夜光。", 
            "聊以比夜合，双璧堪辈行。", 
            "玉气如白虹，意奇语非常。", 
            "礼经极能事，物色收众芳。"
        ], 
        "title": "星浦大和旅馆赋盆花", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "何年奔星坠天阙，长扼惊涛作飞雪。", 
            "我来踏星欲浮海，星不能飞海难越。", 
            "家山祇隔海一涯，廿年国破空思家。", 
            "国人望我如望岁，临海怅惘还长嗟。", 
            "楼中候潮日再至，潮声动天破吾寐。", 
            "沧海桑田眼中人，袖手沈吟待天逸。"
        ], 
        "title": "星浦", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "损人利己祇一念，可使举世无安土。", 
            "圣人复起更无奇，去其所争得其所。", 
            "人生托命于天地，相资以生义有取。", 
            "智者创物终相仇，孰为苍生解愁苦？"
        ], 
        "title": "王道 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "妖乱相寻二十载，弃礼灭义逮今日。", 
            "哀之不若使身受，其气既馁将自失。", 
            "王道荡荡天所开，舍世安归必无术。", 
            "老夫何异马识涂，却指夷涂待豪杰。"
        ], 
        "title": "王道 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "诗能动三光，亦能贯九泉。", 
            "诗人以诗语，万物皆自言。", 
            "我读诸子诗，称心如所论。", 
            "如饥自知味，如寒自知温。", 
            "独有难言者，一生积艰屯。", 
            "非圣孰能达，愧我非其人。", 
            "愿使深者浅，愿使昧者真。", 
            "信哉青厓翁，言志无所先。"
        ], 
        "title": "读国分青厓诗题其后 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "我居神户日，去今四十年。", 
            "避暑得出游，颇思就温泉。", 
            "所恨不解语，造次无其人。", 
            "尔时逢一姝，自名小歌津。", 
            "抚掌笑使君，迂哉何待言。", 
            "意动必可解，出语非自然。", 
            "默然惊其慧，负负惭婵娟。", 
            "回首诚隔世，或犹在人间。", 
            "以诗记其名，兼以语雨山。"
        ], 
        "title": "读国分青厓诗题其后 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "夜起二十年，仓卒当此局。", 
            "依然坐待旦，自顾殊录录。", 
            "习气最难除，求治谁能速。", 
            "先富而后教，解此意已足。", 
            "为政好握权，一念等流俗。", 
            "国侨以治郑，葛亮以治蜀。", 
            "区区法家语，王道未易复。"
        ], 
        "title": "述怀", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "知音绝难遇，不知且何如。", 
            "如闭暗室中，日与愚者居。", 
            "其言乃粪土，譬解术则无。", 
            "造物一何剧，未可轻揶揄。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "年华如覆水，一往不可收。", 
            "幸有驻景术，犹堪影中游。", 
            "虚名那足玩，豹死皮长留。", 
            "文字苟自传，幸有万古愁。", 
            "所恨古之人，终难入吾眸。", 
            "宛宛亲与爱，伴我无明幽。", 
            "弹指三十年，海藏失高楼。", 
            "莫言比梦寐，苦吟谁能休。"
        ], 
        "title": "杂诗 其二", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "仓皇任国事，倏忽岁再易。", 
            "空拳冒白刃，非主反为客。", 
            "拙棋受几子，此局难对弈。", 
            "何能贪天功，潜转岂人力。", 
            "一忍乃致此，失马忽复得。", 
            "塞翁不辞瘁，夜起未改昔。", 
            "忠信出悬流，稍验身所历。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "老胡笑且诘，何等为王道。", 
            "新邦如婴儿，古语命曰悼。", 
            "扶床犹未能，安敢慕桀骜。", 
            "柔弱生之徒，聊避天下媢。", 
            "煦沫幸得活，涸辙逢行潦。", 
            "汹汹强弩末，未必穿鲁缟。", 
            "仁义殊可惭，甘言姑相报。"
        ], 
        "title": "杂诗 其四", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "此都据高原，旷阔亦可喜。", 
            "期年增万户，奔凑无远迩。", 
            "陶渔至于帝，所居辄成市。", 
            "四海闻新京，鼎铛犹有耳。", 
            "老夫谬承之，自顾已暮齿。", 
            "求贤竟何得，徒愧天下士。"
        ], 
        "title": "杂诗 其五", 
        "type": "古风", 
        "yun": "纸"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "插架书无多，枕籍祇一室。", 
            "抛书寻馀味，坐待穿窗日。", 
            "日光天下奇，力解祛抑郁。", 
            "脱身行日中，造化与我一。", 
            "养气塞两间，此语真可必。"
        ], 
        "title": "杂诗 其六", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "三王家天下，传子以相继。", 
            "秦政称一统，二世至万世。", 
            "生民立之君，道在仁与义。", 
            "仁义自无争，岂为一家计。", 
            "苟以力假仁，上下必征利。", 
            "举世治此学，自谓巧且智。", 
            "日居争敚中，孰能救其弊。"
        ], 
        "title": "正月十六日奉皇帝即位于新京郊天礼成改元康德 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "夏后厄有穷，中绝四十载。", 
            "吾皇归满洲，二年定辽海。", 
            "中兴与开创，赫赫有真宰。", 
            "人心不忘旧，制胜若因垒。", 
            "中原可徐复，修德犹有待。", 
            "一言几兴邦，惟以敬胜怠。", 
            "忽曰我得天，天命固未改。"
        ], 
        "title": "正月十六日奉皇帝即位于新京郊天礼成改元康德 其二", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "莫攀龙鳞附凤翼，空中沈吟驹过隙。", 
            "计程三千何所见，明灭洪流贯沙碛。", 
            "松嫩双江争流处，滨市嵯峨耀金碧。", 
            "龙沙万户半疲氓，况有跳梁藏草泽。", 
            "老夫探囊失馀智，心雄万夫究何益。", 
            "明年欲浚万顷湖，先出穷黎登衽席。", 
            "王道乐土吾未信，归鸟尽飞暮天赤。", 
            "吁嗟孤掌果难鸣，不有君子何能国。"
        ], 
        "title": "七月二十六日乘飞机赴哈尔滨齐齐哈尔二十八日返京", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "万峰刺天气扬波，奋翼高举苍穹摩。", 
            "白云排空荡银海，虹光鸟影如飞梭。", 
            "离宫梵宇压关塞，当年万乘频来过。", 
            "中更世乱虽久废，遗迹犹足辉山河。", 
            "南循长城历诸口，戴河秦岛生微涡。", 
            "海天一碧深可悦，人世迫窄烦张罗。", 
            "腰缠骑鹤兴所至，老去两息道与魔。", 
            "苏仙华表归有日，旧京在眼勿蹉跎。"
        ], 
        "title": "八月三日飞行自承德历榆关至锦州", 
        "type": "古风", 
        "yun": "歌"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "暑气未消节序新，华章低诵感频频。", 
            "使君文笔驰南北，愧我才疏强作宾。", 
            "歇浦高居离俗境，荷花风动送归尘。", 
            "知音毕竟人间少，利锁名缰两得真。"
        ], 
        "title": "奉步叶老云峰赠诗", 
        "type": "律诗", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "杯酒纵横自在游，元龙豪气著神州。", 
            "秦楼名赋齐眉曲，海屋频添蓬岛筹。", 
            "七秩筵开梅晋爵，三多衍庆竹迎眸。", 
            "青山夕照馀年好，往日今番回不侔。"
        ], 
        "title": "献给刘公晓光七秩寿诗二首 其一", 
        "type": "律诗", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "喜到新正七十龄，吴门欣祝老人星。", 
            "诗歌文治情无限，笔洒光华挥不停。", 
            "雨后夕阳分外艳，风前晚菊倍添馨。", 
            "人生淡泊精神朗，骇浪惊涛不坏身。"
        ], 
        "title": "献给刘公晓光七秩寿诗二首 其二", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "正是中秋节近时，一轮凉月伴孤枝。", 
            "重临歇浦行何速，约叙吴门会不迟。", 
            "为访至交欣话旧，莫因防震转犹移。", 
            "急宜携手同车去，共乐残年喜可知。"
        ], 
        "title": "步和叶云老丙辰仲秋去沪别乡友一律", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "白首论交曾几年，顿惊化鹤涕涟涟。", 
            "遗编逸韵垂千古，经世文章启后贤。", 
            "再到吴门空仰望，重温胥口叹无缘。", 
            "欲亲謦欬人何在，闇雨随风入梦牵。"
        ], 
        "title": "挽刘晓光先生三首 其一", 
        "type": "律诗", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "花香暗送夜深深，世外桃源梦里寻。", 
            "既许炎天张火伞，何妨一曲赠知音。", 
            "敲棋子落神机算，洒汗云来风雨侵。", 
            "毕竟暑中多韵事，绿荫丛处听蝉吟。"
        ], 
        "title": "读王益初老先生韵和叶先生消夏曲", 
        "type": "律诗", 
        "yun": "侵"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "春光九十惯飞花，大块文章景物华。", 
            "迎到渡头馀落日，映来人面透笼纱。", 
            "千秋冰玉名传扇，一代风流艳似霞。", 
            "曾问瑶池当侍者，天生丽质众相誇。"
        ], 
        "title": "桃花诗", 
        "type": "律诗", 
        "yun": "麻"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "细推物理悟纵横，噩噩浑浑浊复清。", 
            "此事多艰穷则变，情缘未断死还生。", 
            "花明柳暗村先设，路转峰回亭早成。", 
            "暑往寒来随斗转，不分明处自分明。"
        ], 
        "title": "嘘寒吟二律 其一", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "关张无命待何如，万虑千愁尽子虚。", 
            "假作真兮真即假，无求有处有还无。", 
            "江山似锦看新日，风雨如荼忆故吾。", 
            "石破天惊明气运，天为鼎也地为炉。"
        ], 
        "title": "嘘寒吟二律 其二", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "浪迹江湖似走蓬，任他墨守与输攻。", 
            "每惭对酒词难就，常恨敲棋技未工。", 
            "世事随缘多乐意，人生到处总从容。", 
            "神州今得换新貌，垂暮年华不算空。"
        ], 
        "title": "叶云峰先生再赴申江赋此致意（三首录一）", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "且折盆花供一枝，对花小饮莫言诗。", 
            "吴中俊彦嗟云散，江邑高人怅远离。", 
            "漫道投书能解意，翻教魂梦动遐思。", 
            "相知相咏夜难寐，愿逐春风送旧知。"
        ], 
        "title": "戊午花朝怀友人（重用枝字）", 
        "type": "律诗", 
        "yun": "支"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "寿域今跻七十庚，飞花瑞雪自轻盈。", 
            "丰年兆徵齐民乐，砂邑棠生香气迎。", 
            "铁画银钩追北海，潘江谢月惊群英。", 
            "欣看矍铄精神好，玩水游山任意行。"
        ], 
        "title": "吕老兆棠先生古稀荣庆成七律二章敬祝千秋 其一", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "景运重开盛世天，喜登耄耋舞蹁跹。", 
            "风流跌宕真高士，巽退谦和是隐贤。", 
            "江水东流长浩浩，福缘汇至自年年。", 
            "会当快饮三杯酒，大好河山色更妍。"
        ], 
        "title": "吕老兆棠先生古稀荣庆成七律二章敬祝千秋 其二", 
        "type": "律诗", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "八十韶华指眼过，奈无建树枉蹉跎。", 
            "一身傲骨难随俗，半世驰驱锋未磨。", 
            "棋石有情慰岁月，诗书何辜废铜驼。", 
            "卅年桃李都成实，倍使馀生感慨多。"
        ], 
        "title": "八十自述二首 其一", 
        "type": "律诗", 
        "yun": "歌"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "行年八秩更何求，欲借春光二十秋。", 
            "大地欢虞今易色，神州鼓舞启新猷。", 
            "军民振奋齐团结，青老争先超美欧。", 
            "我亦欣然心激荡，东风透送远山陬。"
        ], 
        "title": "八十自述二首 其二", 
        "type": "律诗", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "胡天风雨压神州，鹿鹿纷纷遍地愁。", 
            "鸣玉无瑕遭鬼妒，弹冠意想觅封侯。", 
            "唱随乐作分飞燕，杨柳词成阶下囚。", 
            "乃圣乃神明决策，武威一击扫群尤。"
        ], 
        "title": "书赠文艺工作者", 
        "type": "律诗", 
        "yun": "尤"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "寿域初添八十龄，无边晚景乐光明。", 
            "中原宁静干戈戢，遍地欢歌四化声。", 
            "尽有闲情耽弹唱，更无纷扰避刀兵。", 
            "教觥旨酒诗千首，天外留香不计名。"
        ], 
        "title": "天鹏大兄八秩华诞二首 其一", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "晤谈樽酒订诗盟，转眼于今八秩迎。", 
            "沪渎梦回曾寄榻，蓉城茗话更思卿。", 
            "雄风依旧精神爽，壮志未酬感慨鸣。", 
            "野鹤闲云蓬岛客，敢遽梨枣祝长生。"
        ], 
        "title": "天鹏大兄八秩华诞二首 其二", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "杖国于今享大年，悠闲自在小神仙。", 
            "中郎有女书能读，伯道无儿俗虑捐。", 
            "曾向川中劳案牍，也从沪浙侣高贤。", 
            "文章诗赋传南北，名重江东岂偶然。"
        ], 
        "title": "咏风叶老先生七秩志庆二首 其一", 
        "type": "律诗", 
        "yun": "先"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "七十高龄酒一觥，西池梨枣祝长生。", 
            "筹添海屋春常驻，日映扶桑景更明。", 
            "翠柏苍松迎舞鹤，青山绿水听流莺。", 
            "争名夺利知多少，息影林泉遍体轻。"
        ], 
        "title": "咏风叶老先生七秩志庆二首 其二", 
        "type": "律诗", 
        "yun": "庚"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "花甲年华五福臻，上天遥赐玉麒麟。", 
            "含饴喜弄孙儿乐，杯酒长吟诗赋频。", 
            "朝晚奔驰勤职守，晨昏劳瘁育新人。", 
            "但期四化齐心赶，何惜衰颓老迈身。"
        ], 
        "title": "以光先生六秩荣庆", 
        "type": "律诗", 
        "yun": "真"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "四大皆空我亦无，无中生有有还虚。", 
            "玄微自古神仙说，佛号由来遁世呼。", 
            "不向三山求幻迹，却从五岳看苍梧。", 
            "有无无有何须问，洒脱依然一故吾。"
        ], 
        "title": "答李西庚二首 其一", 
        "type": "律诗", 
        "yun": null
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "低头合掌念弥陀，一串牟尼想蜜多。", 
            "究竟涅槃槃究竟，摩诃揭谛谛摩诃。", 
            "色空空色原如梦，无有有无般若波。", 
            "三藐三菩提妙境，经言佛旨意云何。"
        ], 
        "title": "答李西庚二首 其二", 
        "type": "律诗", 
        "yun": "歌"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "玄天降下几星星，未许姮娥佔一庭。", 
            "紫线高悬翡翠瓦，红霓近照琉璃厅。", 
            "光来何处原无迹，灯立虚空却有形。", 
            "烨烨田头同白日，三秋苦战颂宁馨。"
        ], 
        "title": "“电灯”系陈以光先生近作，兹依韵奉和", 
        "type": "律诗", 
        "yun": "青"
    }, 
    {
        "author": "杨民仁", 
        "era": "近现代", 
        "subtype": "七言律诗", 
        "text": [
            "仙葩异果出西天，东土留根亦偶然。", 
            "吉日花朝云淡淡，生辰小雨寿绵绵。", 
            "闲来且赋清平曲，兴到还书玉女笺。", 
            "啸傲山林人未识，不须爱护不须怜。"
        ], 
        "title": "“花朝雨”依原韵", 
        "type": "律诗", 
        "yun": "先"
    }, 
    {
        "author": "杨度", 
        "era": "近现代", 
        "subtype": null, 
        "text": [
            "一亭五羊，剩光宣朝士，重来醉倒。", 
            "城廓人民今古变，不变西山残照。", 
            "老憩南湖，壮游瀛海，少把潇湘钓。", 
            "卅年一梦，江山人物俱老。", 
            "自古司马文章，卧龙志业，无事寻烦恼。", 
            "一自庐山看月后，洞彻身心俱了。", 
            "处处沧桑，人人歌哭，我自随缘好。", 
            "江亭三叹，人间哀乐多少。"
        ], 
        "title": "百字令 江亭词并序（一九二七年）", 
        "type": "词", 
        "yun": null
    }, 
    {
        "author": "杨度", 
        "era": "近现代", 
        "subtype": null, 
        "text": [
            "落花却送客归去。", 
            "呖莺又呼留住。", 
            "燕子楼边，玉人吟处。", 
            "世事渺无依据。", 
            "只碧草春波，已成今古。", 
            "江南多少才子，对六朝台榭，泪洒烟雨。", 
            "不是春愁，更非别怨，别有伤心情绪。", 
            "东风借与，把匝地、狂花漫天飞，吹入空江，断肠流水处。"
        ], 
        "title": "未知调名", 
        "type": "词", 
        "yun": null
    }, 
    {
        "author": "杨度", 
        "era": "近现代", 
        "subtype": null, 
        "text": [
            "目对一江风月，心怀万古英雄。", 
            "风流如在亦如空。", 
            "前后浪头相送。", 
            "阅世谁如朗月，成功只有东风。", 
            "江山人物古今同。", 
            "尽入扁舟一梦。"
        ], 
        "title": "西江月 夜泛赤壁", 
        "type": "词", 
        "yun": null
    }, 
    {
        "author": "杨度", 
        "era": "近现代", 
        "subtype": null, 
        "text": [
            "人生如寄，问松乔，几生修到仙侣。", 
            "往返高风沧海变，惟有梅香自媚。", 
            "却怪王孙，人间频到，懒把琼笙吹。", 
            "生生轮转，神仙亦受情累。", 
            "我亦小谪蓬莱，风流诗酒，游戏潇湘际。", 
            "人世不如仙界乐，天姥梦中犹记。", 
            "好住缑山，人间此后，跨鹤休重至。", 
            "崔娘已渺，此生更少知几。"
        ], 
        "title": "念奴娇 为易硕甫题画", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "最无凭据，相忆销魂处。", 
            "青琐裁衣深夜语，一树梨花疏雨。", 
            "天涯芳草初酣，客中送客何堪。", 
            "帘外一天春水，杜鹃声里江南。"
        ], 
        "title": "清平乐  春别", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "烟外江楼漏点残，黄昏风里倚栏干，一庭春雪小窗寒。", 
            "愁梦欲归金谷去，胡笳低绕玉门还，梅花流水月中看。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "香衾重迭春云热，梨花澹澹团香雪。", 
            "烧烛不成眠，吹笳风月天。", 
            "玉屏灯影薄，云髻颓香膊。", 
            "帘外起东风，残莺啼落红。"
        ], 
        "title": "菩萨蛮 纪别 其一", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "凤凰弦上闻愁语，酴醾风里酴醾雨。", 
            "含泪出离筵，蓬松云两肩。", 
            "夜寒深闭合，沁透鸳衾薄。", 
            "南浦五更潮，锦帆风正高。"
        ], 
        "title": "菩萨蛮 纪别 其二", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "玉箫吹碎梨花梦，晓风残月郎珍重。", 
            "相送过栏杆，小山花雨寒。", 
            "黄鸥枝上语，语语关情绪。", 
            "楼上正相思，江风吹柳丝。"
        ], 
        "title": "菩萨蛮 纪别 其三", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "鸳鸯瓦上霜华泻，梦魂悄近西廊下。", 
            "红烛水晶帘，玉人对雨眠。", 
            "相逢惊又间，直为啼红损。", 
            "疑是梦中逢，梦中知梦中。"
        ], 
        "title": "菩萨蛮 纪别 其四", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "碧芜狼藉春烟薄，蜻蜓轻蹴秋千索。", 
            "人影柳丝扶，画桥红雨疏。", 
            "别来春已半，消息江帆断。", 
            "独自倚雕栏，夕阳千万山。"
        ], 
        "title": "菩萨蛮 纪别 其五", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "海棠结束红星小，博山烟涩香灯悄。", 
            "风起暗花飞，开门宝马嘶。", 
            "梦长春夜短。", 
            "翠被熏香暖。", 
            "门外草连空，乱山残月中。"
        ], 
        "title": "菩萨蛮 纪别 其六", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "月又弯，人未还，无限离情强自瞒，自瞒终是难。", 
            "太无端，不堪看，金锁门儿一半关，落花风正寒。"
        ], 
        "title": "长相思  闺思", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "落花如梦悠悠，逐春流，无限斜阳淡淡下红楼。", 
            "江南地，长安事，莫回头，又是去年时节去年愁。"
        ], 
        "title": "相见欢", 
        "type": "词", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "池上云凉午梦消，起来疏雨打花梢，绿阴深处赤栏桥。", 
            "水榭香流红藕乱，长廊风约画帘高，玉人清昼坐吹箫。"
        ], 
        "title": "浣溪沙  乙未偕道清避暑竹西", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "最爱笙歌都散了，云房风榭凉生。", 
            "小窗秋水月华清，悠悠流影，琼户启无声。", 
            "王气销沉烟月好，等閒未解伤情。", 
            "石头城下已三更，独眠人起，闲坐到天明。"
        ], 
        "title": "临江仙", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "萧萧也，风起更潮生。", 
            "独宿江城闻雁过，数星镫火暗金陵，秋笛雨中听。"
        ], 
        "title": "江南好  青溪秋思", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "山外春江潮欲涨，可堪酒后心怀。", 
            "落红凄恻下庭阶，五更流水，和梦绕天涯。", 
            "春去偏从人去后，离情愁对苍苔。", 
            "桃花细雨暗秦淮，閒人不管，镫火上楼台。"
        ], 
        "title": "临江仙  忆金陵示慵庵", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "春昼静，困无聊，鞓红雨暖日轮高。", 
            "轻抬皓腕撩云鬓，微润朱唇就玉箫。"
        ], 
        "title": "桂殿秋  春昼", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "画烛烟明照露丛，金铃断续起东风。", 
            "落花满地，闲坐月明中。", 
            "一为多情留后约，未曾成恨已前踪。", 
            "笙歌散了，直是五更钟。"
        ], 
        "title": "琴调相思引", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "栏干六曲闭闲门，沈水鸭炉温。", 
            "梨花细雨，桃花斜月，又是黄昏。", 
            "江南旧事休重间，旧事不堪论。", 
            "青山向背，黄莺断续，销尽春魂。"
        ], 
        "title": "眼儿媚  感春", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "江山冷落今犹在，往事千秋改。", 
            "鸡台春去最关情，残月落花时候听流莺。", 
            "小楼寒拥银釭坐，独院愁深锁。", 
            "安排柔橹送王孙，明日桃花流水满江城。"
        ], 
        "title": "虞美人  将渡江南别扬州诸友", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "才退春寒已暮春，满川烟草送王孙。", 
            "别时还是相逢处，玉笛吹残酒尚温。", 
            "吹玉笛，不堪闻，桃花流水绕孤村。", 
            "何堪斜日青山晚，杜宇声中人闭门。"
        ], 
        "title": "鹧鸪天  己亥三月别曾舍人", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "飞絮游丝无定意，芳菲欲问无由。", 
            "吹箫人在小红楼，珠帘玉砌，满眼是春愁。", 
            "雨后风前怜别夜，一床闲梦悠悠。", 
            "桃花春水下扬州，江南江北，还在海西头。"
        ], 
        "title": "临江仙  怨意", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "玉入睡起愁何在，只觉流光改。", 
            "江莲开尽野塘中，冷露无声暗里泣秋红。", 
            "捲帘烧烛船来去，香满西湖雨。", 
            "月明如水浸云房，何处冰肌玉骨自清凉。"
        ], 
        "title": "虞美人 乙未八月偕道清泛游西湖曲院间波清露冷红藕已稀昼船荡月残荷三两麦小云团赏之", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "波闇管弦犹急，山寒帘幕轻垂。", 
            "去年江岸醉扶归，烧镫红萼里，雨雪满幽枝。", 
            "人去春归花满，人归春去花稀。", 
            "更番惆怅有谁知，月明银烛暗，酒力欲消时。"
        ], 
        "title": "临江仙  己亥自江南归京邸", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "日暖风和春草生，何处不伤情。", 
            "前朝上巳，昨宵寒食，今日清明。", 
            "断肠往事何堪说，回首百无凭。", 
            "斜阳无影，落花无力，飞絮无声。"
        ], 
        "title": "眼儿媚 庚子清明李夫人道清亡三十六日矣为招魂于西郊山明草媚游人如云封景思人怆然涕下", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "玉阶露响芭蕉叶，听点点声凄切。", 
            "地下多情愁共绝，早应知我，小红桥畔，独叹黄昏月。", 
            "销魂真个魂销歇，梦里相逢更相说。", 
            "不怨长离悲独活，伤心只有，新愁旧恨，零落难收拾。"
        ], 
        "title": "青玉案  五月十五夜遣悲", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "欢成恨成，钟情薄情，算来都是飘零，真不分不明。", 
            "酒醒梦醒，风声雨声，一更听到三更，又四更五更。"
        ], 
        "title": "醉太平", 
        "type": "词", 
        "yun": null
    }, 
    {
        "author": "杨士琦", 
        "era": "近现代", 
        "subtype": null, 
        "text": [
            "柳湖西去，有一带禅房，送来眼底。", 
            "行行且止。", 
            "这天香国色，温柔绮丽。", 
            "红杏青松，怎比姚黄魏紫。", 
            "大欢喜。", 
            "更公子镫前，美人镜里。", 
            "三百年往事。", 
            "经小劫沧桑，苦逢庚子。", 
            "老僧不死。", 
            "说渔洋竹垞，昔曾过此。", 
            "富贵浮云，前辈风流如是。", 
            "枣花寺。", 
            "为花王、重新遗址。"
        ], 
        "title": "扫花游·崇效寺看牡丹", 
        "type": "词", 
        "yun": null
    }, 
    {
        "author": "杨士琦", 
        "era": "近现代", 
        "subtype": null, 
        "text": [
            "莺莺燕燕，惜惜怜怜，得少佳趣。", 
            "百计留春，只留春不住。", 
            "一刻千金钟未晓，桃花潭水深如许。", 
            "最难堪，把番风廿四，从头来数。", 
            "试看那河梁日暮。", 
            "南浦波长，心事谁语。", 
            "送也无聊，送了更无情绪。", 
            "江山红篱婪尾草，天涯绿野成阴术。", 
            "问东君，到明年、相逢何处。"
        ], 
        "title": "倦寻芳·送春", 
        "type": "词", 
        "yun": null
    }, 
    {
        "author": "杨士琦", 
        "era": "近现代", 
        "subtype": null, 
        "text": [
            "沧海横流，恨天下、滔滔皆是。", 
            "空怅望、蘧庄松菊，豆池荷芰。", 
            "万里他乡回首日，一年故国伤心事。", 
            "到如今、无地觅桃源，唐虞世。", 
            "争笛浦。", 
            "曹瞒置。", 
            "飞骑处，孙郎至。", 
            "但点螺山在，垂虹桥圮。", 
            "野水新蒲秋雨后，西风衰柳斜阳里。", 
            "任君家、有此好田园，归来否。"
        ], 
        "title": "满江红·题龚怀西同年蘧庄图，时壬子中秋，同客海上", 
        "type": "词", 
        "yun": null
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "古寺萧然独闭关，眼看云起欲沉山。", 
            "数行淡墨关风谊，迁客乌桓竟赐环。"
        ], 
        "title": "胡汀鹭藏有纳兰容若、顾梁汾书扇二叶，因画贯华阁图，征题，寒厓要余同作三首 其一", 
        "type": "绝句", 
        "yun": "删"
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "鼓瑟湘灵有积哀，过江风貌敢言才。", 
            "词人从古多情思，鲛泪千行换酒来。"
        ], 
        "title": "胡汀鹭藏有纳兰容若、顾梁汾书扇二叶，因画贯华阁图，征题，寒厓要余同作三首 其二", 
        "type": "绝句", 
        "yun": "灰"
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "风月无情任卖痴，伤心未许俗人知。", 
            "流传断句图应美，可似江南老画师。"
        ], 
        "title": "胡汀鹭藏有纳兰容若、顾梁汾书扇二叶，因画贯华阁图，征题，寒厓要余同作三首 其三", 
        "type": "绝句", 
        "yun": "支"
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "瘦日霾天障几重，有人收泪说心胸。", 
            "近来诗境谁能会，独听寒山寺里钟。"
        ], 
        "title": "寒厓集题词代芝瑛二首 其一", 
        "type": "绝句", 
        "yun": "冬"
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "北极孤冈阁似拳，鸡鸣古堞翠微巅。", 
            "斋堂散学清如水，短梦金陵忽半年。"
        ], 
        "title": "寒厓集题词代芝瑛二首 其二", 
        "type": "绝句", 
        "yun": "先"
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "造化为师非想天，流传名迹压耕烟。", 
            "丹崖拔地一千尺，沧海闻钟五百年。"
        ], 
        "title": "辛亥西城寒食之会，观岱为良赉臣、吴绶卿二烈士作画；寒厓孙先生自兰州到京，亦当日座上客。思之黯然二首 其一", 
        "type": "绝句", 
        "yun": "先"
    }, 
    {
        "author": "廉泉", 
        "era": "近现代", 
        "subtype": "七言绝句", 
        "text": [
            "兴到且倾燕市酒，悲来拒识陇头弦。", 
            "哪堪重踏西城路，寒食招魂忆二贤。"
        ], 
        "title": "辛亥西城寒食之会，观岱为良赉臣、吴绶卿二烈士作画；寒厓孙先生自兰州到京，亦当日座上客。思之黯然二首 其二", 
        "type": "绝句", 
        "yun": "先"
    }, 
    {
        "author": "廉建中", 
        "era": "近现代", 
        "subtype": "七言律诗", 
        "text": [
            "不是螳螂惯捕蝉，枫林集合亦前缘。", 
            "鸟鸣如有枝头乐，鱼跃遥看荇带牵。", 
            "篱落花开知岁晚，水边石出比心坚。", 
            "且将红叶题诗句，入画秋容分外妍。"
        ], 
        "title": "赠内子惠毓明女士所绘秋色图", 
        "type": "律诗", 
        "yun": "先"
    }, 
    {
        "author": "廉建中", 
        "era": "近现代", 
        "subtype": "七言律诗", 
        "text": [
            "飘零身世泪沾巾，愧我蹉跎未显亲。", 
            "廿载青毡师孟子，一方白露想伊人。", 
            "沧桑政局看云幻，生死交情见性真。", 
            "倘使迷途逢伯乐，驽骀字与鹤同驯。"
        ], 
        "title": "有怀廉南湖居士", 
        "type": "律诗", 
        "yun": "真"
    }, 
    {
        "author": "廉建中", 
        "era": "近现代", 
        "subtype": "七言律诗", 
        "text": [
            "三十如何作寿翁，重华当得庆登庸。", 
            "年斋光武安耕读，学踵尼山立德功。", 
            "孝养萱堂思考叔，义端眉案羡梁鸿。", 
            "掌中既有明珠在，一醉茱萸定梦熊。"
        ], 
        "title": "强耕星三十述怀征和赋得一律", 
        "type": "律诗", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "苟全托乱世，苦吟谁与邻。", 
            "对此灯火光，辄复思所亲。", 
            "羽翼不可假，云树徒怆神。", 
            "眷念山中客，高歌如可闻。", 
            "用舍亦何常，此理难具陈。", 
            "剩取眼前乐，身外何足论。", 
            "嗟我亦守拙，抖擞历邅迍。", 
            "鸿毛遗万事，但矜佳句新。", 
            "或当稍有得，以谢吾故人。", 
            "举世竞终南，争登要路津。", 
            "枉道自不能，要以全其真。", 
            "已矣复何说，吾徒当贱贫。"
        ], 
        "title": "旅夜有怀潜渊外兄", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "湖面泼羊脂，瑟瑟欲合冻。", 
            "野鸭时一下，奋掌裂银瓮。", 
            "玉戏迷大千，六合凭葬送。", 
            "我身果何在，指点若凿空。", 
            "仙灵冉冉趋，泠然蹑飞鞚。", 
            "球琳灿可数，意作明堂贡。", 
            "长桥卧不兴，潜虬孰能控？", 
            "杂树列湖壖，僵立俨翁仲。", 
            "西山忽皤然，际天明螮蝀。", 
            "诸峰跽其下，簇簇攒角粽。", 
            "大块气不噫，万族入帡幪。", 
            "人天音阒然，肃将谁敢哄。", 
            "霏霏韵转绝，洗耳谢俗哢。", 
            "收心到初地，闵默神为恫。", 
            "毁室叹鸱枭，栖枳伤鸾凤。", 
            "四海足酸呻，豳诗寓微讽。", 
            "我为猎食出，生事苦倥偬。", 
            "冷毡成坐大，羞作参军弄。", 
            "挟书十载过，鉴面馀一恸。", 
            "春秋想佳日，绿蚁浮杯㔶。", 
            "湔洗归平澹，此景冠吾赣。", 
            "谁云金瓯缺，粉饰无罅洞。", 
            "桃李不成春，大厦待梁栋。", 
            "斧斤偶有施，意觉所全众。", 
            "腐儒求自了，遑问邹鲁閧。", 
            "归来把梅花，清圣时一中。", 
            "醉卧拥汤婆，觅我罗浮梦。"
        ], 
        "title": "冒雪过东湖", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "畏兵如畏虎，畏匪如畏鬼。", 
            "虎无不食人，鬼犹可祷尔。", 
            "匪来有其的，寒畯宁挂齿。", 
            "兵来无所择，一过室如洗。", 
            "妇女无妍媸，遇无倖免理。", 
            "四出捉肥羊，往往及瘦豕。", 
            "搜财无不竭，斫物恐不毁。", 
            "狞笑出铦刀，人项以为砥。", 
            "一言喜怒间，杀之如蝼蚁。", 
            "痛哉吾民言：遇兵宁遇匪！"
        ], 
        "title": "乙丑述乱", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "去年旱，今年涝。", 
            "哀鸿彻夜号，千村难一饱。", 
            "官家更催征，求死苦不早。", 
            "何人为此言？伤哉街头媪。", 
            "夫亡子应徵，无米炊难巧。", 
            "敢辞罗掘穷，官税自当了。", 
            "风雪逼残年，接粥延昏晓。", 
            "粥厂设四门，僧多粥常少。", 
            "妇孺忘践蹂，壮健恃轻矫。", 
            "鹅鸭声喧天，肩臂相拥抱。", 
            "眼中尽我辈，蜂屯常扰扰。", 
            "杂遝互争先，一挤颓垣倒。", 
            "哗然竞奔避，有如惊弓鸟。", 
            "求生得其反，惨哉某家嫂。", 
            "腹中一块肉，并殉何草草！", 
            "老媪况力衰，不得竟谁恼。", 
            "得之已不温，正如蚕食蓼。", 
            "世乱凡百非，人老无一好。", 
            "彤云不作雪，安得黄棉袄。", 
            "腹馁气倍寒，噤若穷林鸟。", 
            "夺我口中食，市惠计何狡。", 
            "媪言犹未绝，我心已如捣。", 
            "輶轩倘可采，补济图稍稍。"
        ], 
        "title": "接粥叹", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "匡蠡美不收，间时诗豪作。", 
            "首出数陶公，上与风骚薄。", 
            "踵武双井黄，开宗为木铎。", 
            "殿之散原翁，万流归其壑。", 
            "江西忠义邦，馀事犹卓荦。", 
            "三峰仰太华，闻天九皋鹤。", 
            "沾溉到后生，起废一丸药。", 
            "烟消春景明，盍簪趋北郭，夹衢树向荣，风定鸟声乐。", 
            "城中十万家，草木影萧索。", 
            "岂意丧乱馀，萍踪偶同泊。", 
            "飞鸿送远音，高举谢矰缴。", 
            "一片西山云，霖雨梦如昨。", 
            "呴濡情何殷，寸语千金博。", 
            "尤喜近老成，一树占百穫。", 
            "从容文字饮，描画羞头脚。", 
            "呼吸万灵通，性命疑可托。", 
            "叩钟大小鸣，馀兴肆挥霍。", 
            "宗风瓣香在，山木工所度。", 
            "馀兴且饯春，高花红未落。", 
            "更待荷钱生，东湖泛清酌。"
        ], 
        "title": "宛社初集分均得作字", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "澄湖如练不可唾，一叶忽教琉璃破。", 
            "森然寒碧浸毛发，偃仰明月照高卧。", 
            "出手芙蓉三尺强，亭亭濯秀谁能涴。", 
            "鸂鶒鵁鶄了无猜，宛晚花间自鸣和。", 
            "隔岸灯火烂秋星，飞光摇绿如椀大。", 
            "笑语闲闲不知晚，滩横水激双桨挫。", 
            "了知此乐千载无，火速追摹聊自贺。"
        ], 
        "title": "偕剑鸣毅庵夜泛东湖", 
        "type": "古风", 
        "yun": "个"
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "枫叶堕残霞，片片归根急。", 
            "落日趁行人，百里半九十。", 
            "云壑惬幽怀，万象随取给。", 
            "小航截晚潮，客心徒岌岌。"
        ], 
        "title": "次萤斋晚眺韵二首 其一", 
        "type": "古风", 
        "yun": "缉"
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "暝色垂天衣，苍然四无缝。", 
            "破空冷月来，大地疑合冻。", 
            "暮云还自佳，散作千峰梦。", 
            "逍遥接闲吟，倦语倘惊众。"
        ], 
        "title": "次萤斋晚眺韵二首 其二", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "玄宇沉沉欲翻雪，一夜严城锢寒铁。", 
            "灯前相濡炉不温，俄惊瓦上飘玉屑。", 
            "小楼冻压诗作魔，外冷宁敌此心热。", 
            "陈侯英英笔有神，手抉地肺探虎穴。", 
            "看人白眼双鬓皤。", 
            "灵光夜炯心头血。", 
            "紫髯后人工写生，弹指台阁生丘垤。", 
            "西山挂梦一角青，坐令猿鹤笑人拙。", 
            "灯前叉手领二豪，茫茫尘海皆虮虱。", 
            "短歌长吟接咿嚘，花面为说阿难偈。", 
            "吾曹端合生太平，随分耕凿歌帝德。", 
            "不然自甘作殷顽，麦秀之章写哀烈。", 
            "乱世偷活鸡犬羞，吾生邂逅应结舌。", 
            "马耳东风且休论，方寸未觉桃源隔。", 
            "传真偶留指爪痕，照坐峨峨屋山洁。"
        ], 
        "title": "题玄楼雪夜联句图", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "日高灼，地生烟。", 
            "黄云压陇大有年。", 
            "老农含笑行入田。", 
            "挥镰声霍霍，努力及时获。", 
            "汗滴禾下土，辛勤事如昨。", 
            "糜足龟背非所辞，一年生计疑可支。", 
            "滞穗遗秉利寡妇，老农有苦当告谁。", 
            "丁男赴战场，力绌任田荒。", 
            "称贷毕东作，岁晏无馀粮。", 
            "偿富室，实官庾，赤手归来泪如雨。", 
            "嗷嗷八口谁活汝。"
        ], 
        "title": "刈稻", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "树老怕心空，人老怕路穷。", 
            "衰媪年七十，茕茕家城东。", 
            "衣食数间屋，送养若孙童。", 
            "邻人切切言，所苦双耳聋。", 
            "须臾警吏来，云当马路冲。", 
            "大府限时日，拆让莫从容。", 
            "媪闻无可语，俯首泪横纵。", 
            "警吏出门去，兀坐犹忡忡。", 
            "邻人乃相谓，官言法即从。", 
            "自拆木石完，官拆尘土封。", 
            "举首谢邻人，数载沐情浓。", 
            "今当从此别，消息各飞蓬。", 
            "夜月照床头，束带悬其中。", 
            "阁阁声未绝，媪已返幽宫。", 
            "观者窃悲叹，死生理亦同。", 
            "末世会有此，谁云非令终。", 
            "客闻起长喟，独往吊悲风。", 
            "媪骨想未冷，寒日明败墉。"
        ], 
        "title": "城东老媪行", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "江南寇益骄，贤者思避地。", 
            "偷生非吾徒，弦歌宁可废？", 
            "堂堂复兴业，以此孕元气。", 
            "西山圉未固，坐闻南昌弃。", 
            "安义传失守，奉靖复相继。", 
            "含泪决再迁，校中顿如沸。", 
            "师生黯然别，覆巢惨无异。", 
            "明发携妇弱，聊作买舟计。", 
            "江边接舳舻，一一来封示。", 
            "破漏虽幸得，唇舌既云敝。", 
            "南风久不竞，欸乃惜濡滞。", 
            "回望文昌塔，依依有馀思。", 
            "橘林云与平，千家隔苍翠。", 
            "薄暮舣峡江，两岸山夹峙。", 
            "盈盈一水通，天险疑可制。", 
            "草木郁春城，中蕴荒凉意。", 
            "昏灯刺眼明，狂鼾妒人睡。", 
            "怅望月影斜，梦竟为我避。", 
            "舀水煮江鱼，朝餐殊不费。", 
            "佐以土产粉，大嚼有馀味。", 
            "行近三曲滩，风雨压头至。", 
            "涛山互推排，枕席为移位。", 
            "老媪悲诵佛，小儿啼弃饵。", 
            "而我展杜诗，甘吟了无畏。", 
            "呼吸千帆定，南奔如渴骥。", 
            "槃槃吉安城，倏已来眼际。", 
            "登岸一徘徊，精华委凋瘵。", 
            "敌机时肆虐，白日门多闭。", 
            "居者侧耳听，行人翘首视。", 
            "警笛一悲鸣，忽忽忘所自。", 
            "林迷鸟乱投，予亦匿沟次。", 
            "日影下青萝，风定自摇曳。", 
            "静观意若忘，悠悠成妙契。", 
            "偷眼瓦砾场，中有万人泪。", 
            "死者骨已灰，青烟犹若燧。", 
            "痛心念人言，昨日午前事。", 
            "亚东久并立，同种一文字。", 
            "相煎无乃愚，自伐尤不智。", 
            "求生出孤注，匹夫不夺志。", 
            "屠灭及后方，横暴古无例。", 
            "月上万灯华，裙屐转都媚。", 
            "乘夜各有营，憧憧俨狐魅。", 
            "微闻丝竹声，悠扬出高第。", 
            "从知生死关，中亦有人醉。", 
            "惊定议易舟，未敢失交臂。", 
            "仰天索价昂，出门诚不易。", 
            "乱世视太平，千里在庭砌。", 
            "逆水挽危樯，帆楫失其利。", 
            "滞重去若牛，进钝退何锐。", 
            "半日抵神冈，敌机见青霭。", 
            "轧轧声在顶，一弹下平濑。", 
            "望之不十寻，浪花涌澎湃。", 
            "大鱼浮满江，价贱未须卖。", 
            "虎口庆重生，安命复何赖。", 
            "过此滩渐多，处处藏机械。", 
            "一滩一滩高，一滩一滩隘。", 
            "张吻如有伺，磨牙疑不耐。", 
            "败舟散前流，飘蓬知何届？", 
            "纤夫五六人，力疲神亦败。", 
            "尻高出林表，首乃埋草内。", 
            "啁哳劳者歌，时引村尨吠。", 
            "两岸山连镳，两山树张盖。", 
            "峰回水异流，路转鱼逐队。", 
            "参差绿成围，高下红相对。", 
            "花花香自升，叶叶光可爱。", 
            "妆出晚春容，妖韶有馀态。", 
            "遥指化骨滩，舟子色相戒。", 
            "滩侧横鱼梁，银涛相击汰。", 
            "白日奋雷霆，晴空弄阴晦。", 
            "大石扼中流，孤航下其背。", 
            "虎痒竟可揩，拍手真一快。", 
            "步步度荆棘，过此意无碍。", 
            "枪声忽撼篷，速舣谁敢懈。", 
            "赳赳四五夫，封船肆狡狯。", 
            "竟欲夺吾有，逍遥供彼载。", 
            "宛转相与求，强辞杂诟谇。", 
            "世乱理久亡，即此安足怪。", 
            "不见老榜人，两腿饱皮带。", 
            "有勇当杀故，卫民顾为害。", 
            "传闻吾丰城，警队竟哗溃。", 
            "从未见一敌，焚掠出阛阓。", 
            "沿途鸡犬绝，流民更谁绘？", 
            "嗟嗟保甲疏，豺狼成啸聚。", 
            "训练复无方，吾事焉不坏？", 
            "摇兀及兼旬，始入永新界。", 
            "江山益雄秀，花竹何暗暧。", 
            "交通辟新途，团圞荫松桧。", 
            "不闻喊弟兄，但闻呼姊妹。", 
            "跣足赤双颊，谁能施粉黛？", 
            "勤非男子及，力堪男子赛。", 
            "种作泥中者，粥粥皆此辈。", 
            "乃知天生材，元不限流派。", 
            "人力诚已充，物力自丰沛。", 
            "抗敌同一心，胜不待蓍蔡。", 
            "试展历史看，外侮非一代。", 
            "忧患生之徒，古人有良诲。", 
            "大痛忍眼前，此心应不昧。", 
            "请听杀敌歌，四船何慷慨。", 
            "江风浩荡吹，红日已西迈。", 
            "民气茁已长，吾兴殊未艾。", 
            "终当饮榑桑，一蹴樱花碎。", 
            "泱泱起亚东，万国仰风拜！"
        ], 
        "title": "己卯三月舟发永泰赴永新石灰桥", 
        "type": "古风", 
        "yun": null
    }, 
    {
        "author": "涂世恩", 
        "era": "近现代", 
        "subtype": null, 
        "text": [
            "涪翁不作龙渊死，顿觉词人一代空。", 
            "绝世风流馀想像，劳人星火惜倥偬。", 
            "澄江月色何今古，大宋文章托始终。", 
            "酹酒无言天正醉，斜阳烟柳断肠中。"
        ], 
        "title": "小住泰和感赋", 
        "type": "古风", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "灯下影毵毵。", 
            "长夜何堪。", 
            "孤山旧侣画中探。", 
            "欲诉相思偏不语，脉脉情含。", 
            "往事可曾谙。", 
            "梦断江南。", 
            "红尘落莫又春三。", 
            "漫道护花人意苦，作茧春蚕。"
        ], 
        "title": "浪淘沙·题王宗素墨梅册", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "池上叶田田。", 
            "掩映红莲。", 
            "绿阴席地碧云天。", 
            "双燕重来温旧梦，旖旎风前。", 
            "情意忒缠绵。", 
            "似妒犹怜。", 
            "拈毫初试浣花笺。", 
            "别后相思频对影，人在谁边。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "海棠庭院秋宵好，酒畔谈心。", 
            "量浅杯深。", 
            "只为愁多懒慢斟。", 
            "七分醉意情怀可，月影花阴。", 
            "共伴清吟。", 
            "他日尊前费独寻。"
        ], 
        "title": "采桑子", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "依旧耳边闻笑语。", 
            "惦念心头，细把行期数。", 
            "此日欲留留不住。", 
            "重来怕又无凭据。", 
            "如梦欢情萦柳絮。", 
            "试问春归，能解将愁去。", 
            "一样云天肠断处。", 
            "今回比似前回苦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "知是恁般情绪。", 
            "繁梦如花如絮。", 
            "难聚又轻分，无计把伊留住。", 
            "飞去。", 
            "飞去。", 
            "休管别来人苦。"
        ], 
        "title": "如梦令", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "新词欲诉情难抑。字里行间觅。", 
            "闲愁万种有谁知。惹得见时欢乐别时悲。", 
            "旧游携手无寻处。渺渺云天树。", 
            "几多幽怨梦魂中。恰是分飞劳燕又西东。"
        ], 
        "title": "虞美人", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "月也作多情，花也留深意。", 
            "底事春风笑别离，弄影聊相戏。", 
            "鸿雁末曾过，没个人儿字。", 
            "安得云间百丈船，好把相思寄。"
        ], 
        "title": "卜算子", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "海外骚坛虚霸座，几回曲度阳春。", 
            "十年心迹付蹄轮。", 
            "茫茫今古恨，尽化帝京尘。", 
            "陶令归来排日醉，宅边五柳藏身。", 
            "行吟屈子楚江滨。", 
            "一腔孤愤在，抵死作词人。"
        ], 
        "title": "临江仙·用天从韵兼寄", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "鹭江一别何时晤。", 
            "追忆多成趣。", 
            "藏海观涛，留云听雨。", 
            "来去黄家渡。", 
            "游踪遍尽江南路。", 
            "最是逗人处。", 
            "红荔横舟，黄花展墓。", 
            "相对教无语。"
        ], 
        "title": "城头月", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "寂寞深闺娇未嫁。", 
            "暗把春禽骂。", 
            "迎暖送轻寒，绿井红炉，芳意真无价。", 
            "拈针伴读华灯下。", 
            "婉娩消长夜。", 
            "甚爱我谈狐，又怕孤眠，历历情如画。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "春归去。", 
            "碧窗尘锁人何处。", 
            "人何处。", 
            "断云残月，败花风雨。", 
            "除非梦里无歧路。", 
            "仙山缥缈浮槎去。", 
            "浮槎去。", 
            "旧情难续，乱愁无数。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "今日重寻旧院。篱畔花枝犹见。", 
            "崔护却来迟。落花时。", 
            "红豆相思莫撷。离恨人前难说。", 
            "何处有春风。魂梦中。"
        ], 
        "title": "昭君怨", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "劝君莫再歌金镂。惆怅此情谁与。", 
            "犹记少时游侣。含笑花间伫。", 
            "沈园自是伤心处。他日白头归去。", 
            "绿树江庭无语。旧梦还堪煮。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "梅庵谱曲。墨沈吹香人似玉。", 
            "细雨银缸。一卷红楼半梦乡。", 
            "客肠难醉。莫遣冰弦弹往事。", 
            "春又花飞。长是衔泥燕未归。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "卖痴买恨笑当初。", 
            "低首事红裾。", 
            "三年心力，千行眼泪，两地情书。", 
            "碧城歌舞人何在，当日记曾无。", 
            "鲤鱼门下，驼江风外，鹭岛花余。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "千里长征。", 
            "星马兼程。", 
            "伴红裾、快意平生。", 
            "只今病榻，谁与关情。", 
            "有手边书，楼头月，帐前灯。", 
            "天幕高横。", 
            "黉舍深扃。", 
            "乍当窗、笑语声声。", 
            "西厢重记，非梦还惊。", 
            "是彼红娘，我君瑞，你莺莺。"
        ], 
        "title": "行香子", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "细剥葡萄添媚妩。白发亲挑几许。", 
            "无限留情处。月圆时节谐鸳侣。", 
            "此日分飞还记取。收拾余欢坠绪。", 
            "护惜人何与。石门旧有投香浦。"
        ], 
        "title": "惜分飞", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "燕子归来，梅花落尽。", 
            "重寻已是春无讯。", 
            "杏梁犹记旧巢痕，雪鸿何事新泥印。", 
            "旧恨难排，新愁易引。", 
            "残宵零泪青衫揾。", 
            "漫将咫尺比天涯，相逢梦里人犹近。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "波罗旧院溶溶业，绮思落吟边。", 
            "草堂联句，茅亭对酒，扶醉花前。", 
            "碧城催舞，华池试浴，谁共秋千。", 
            "琵琶洲畔，水天一色，人月争圆。"
        ], 
        "title": "人月圆", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "玉冠如雪。", 
            "秋色浑清绝。", 
            "一夜西风人瘦，又偏是，重阳节。", 
            "卷帘谁共说。", 
            "候虫声已咽。", 
            "还算多情梁燕，呢喃语，当窗月。"
        ], 
        "title": "霜天晓角·之静九日画玉冠菊见寄，病中书此", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "日照龙墀翠葆偏。", 
            "慢扶人影上花砖。", 
            "当时咫尺天威地，容我金床自在眠。", 
            "嘶玉马，泣铜仙。", 
            "鼎夔彝凤蹙云烟。", 
            "可堪棘子成林日，记得卢獒入贡年。"
        ], 
        "title": "鹧鸪天·己巳，一九二九年。故宫", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "讯断筝鸢，重城闭、传烽正急。", 
            "苦吾民、君臣都误，悔将何及。", 
            "拔剑先挥儿女死，鸣钟不见朝官集。", 
            "便从容、披发叩天阍，天应泣。", 
            "棠梨树，血还湿。", 
            "纥干雀，寒相袭。", 
            "看宫花零落，了无人拾。", 
            "寂寞至今余玉座，觊觎那又来毡笠。", 
            "好江山、犹挂旧斜阳，凭栏立。"
        ], 
        "title": "满江红·己巳，一九二九年。登景山谒明思宗殉国处", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "鸾台榴褶霞光眩。", 
            "日闪金轮开雉扇。", 
            "沈沈镜殿秘春酣，帘隙无人鹦梦断。", 
            "觚棱影浸奁漪浅。", 
            "败菂摇烟秋渚晚。", 
            "香云已尽峭风斜，流水不回残照远。"
        ], 
        "title": "玉楼春·瀛台。己巳，一九二九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "合蒂花娇，苕华玉茜。", 
            "哀蝉流咽秋声颤。", 
            "胭脂待洗景阳羞，金符枉抱渐台怨。", 
            "姑恶声催，子规望断。", 
            "青禽不返骅骝远。", 
            "风摇珠佩有归魂，尘凋锦袜终伤乱。"
        ], 
        "title": "踏莎行·珍妃井。己巳，一九二九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "曾是官家临幸地，五云楼阁玲珑。", 
            "余花寂寞为谁红。", 
            "棘生石虎殿，镜掩玉狸宫。", 
            "少壮几时欢乐极，横汾人去匆匆。", 
            "白云黄叶夕阳中。", 
            "楼船随逝水，箫鼓咽秋风。"
        ], 
        "title": "临江仙·颐和园。己巳，一九二九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "重轻遑问，禹鼎亡矣，何人能守。", 
            "周石鼓、秦襄时制，当在十年岁癸酉。", 
            "孰作者、犬丘秦世父，祠帝三牲鬯卣。", 
            "故篆曰𨖍来自虏，想见西戎归后。", 
            "沔沔汧水中何有。", 
            "济舫舟、鱼草杨柳。", 
            "惟丙日、车工马简，彤矢角弓骖左右。", 
            "驭六辔、导阴阳原隰，持射殴其雉兽。", 
            "既献享、师徒孔庶，卅里亟除中囿。", 
            "应记地赐岐丰，铭十鼓、三原初搆。", 
            "笑从来、椎拓纷纭，书矜史籀。", 
            "更那省、嗣王谁某。", 
            "数典忘宜臼。", 
            "看墨气、蟠郁蛟龙，沆瀣遥通岣嵝。"
        ], 
        "title": "宝鼎现·周石鼓。己巳，一九二九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "乌衣巷，裙屐几曾经。", 
            "丝竹中年归别墅，山河今日望新亭。", 
            "野草为谁青。"
        ], 
        "title": "望江南·金陵口号", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "胭脂井，何处认脂痕。", 
            "璧月要留歌舞影，琼枝长媚古今春。", 
            "花月六朝魂。"
        ], 
        "title": "望江南", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "钟山树，扫叶孰登楼。", 
            "宫燕影迷华盖暮，石鲸寒动孝陵秋。", 
            "云拥大江流。"
        ], 
        "title": "望江南", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "古木神鸦大帝城。", 
            "横江铁瓮压潮平。", 
            "从来天堑侈谈兵。", 
            "瓜步水分屏镜白，蒜山影落茗壶青。", 
            "等闲斟酌到中泠。"
        ], 
        "title": "又秦淮水，丝管沸楼船。扇掩桃花奁畔月，酒浮竹叶盏中天。粉浪送流年浣溪沙·镇江", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "罗帷绣帐飞烟雾。", 
            "银箭金壶催旦暮。", 
            "斜阳低护美人魂，肠断珠尘香屧路。", 
            "鸳鸯一梦成今古。", 
            "露藻风萝生怨语。", 
            "苏台夜夜长乌栖，今日乌栖无处所。"
        ], 
        "title": "玉楼春·阊门", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "碧玉楼空楚粤，绛纱囊贮罗浮。", 
            "江门风月钓台秋。", 
            "香几裁诗病后。", 
            "紫水白沙人去，黄神金印谁留。", 
            "籀庐神物袖中妆。", 
            "夜夜茅龙怒吼。"
        ], 
        "title": "西江月·邓秋枚、王秋湄约过黄宾虹籀庐。宾虹以陈白沙先生诗卷归予，题此纪事", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "唤醒逋仙扶梦起。", 
            "樽俎湖山醉烟水。", 
            "诗魂终古化梅花，蕙帐无人眠鹤子。"
        ], 
        "title": "阿那曲·己巳仲秋，一九二九年。与胜瑜内子、福增、福海儿过杭州西湖，扣舷倚声，教二儿唱之，相顾笑乐，正不知思古幽情，枨触无端也", 
        "type": "词", 
        "yun": "纸"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "人世风波随地起。", 
            "鹿卢寒咽银屏水。", 
            "松枝心死向黄龙，怒马灵旗犹北指。"
        ], 
        "title": "阿那曲", 
        "type": "词", 
        "yun": "纸"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "强欲过河呼不起。", 
            "英雄祗合闲中死。", 
            "骑驴归去又何人，一枕清凉春睡美。"
        ], 
        "title": "阿那曲", 
        "type": "词", 
        "yun": "纸"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "蟋蟀金盘方仰齿。", 
            "江山已在秋声里。", 
            "闲情输与半闲人，乌帽稳囊斜映水。"
        ], 
        "title": "阿那曲", 
        "type": "词", 
        "yun": "纸"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "山送眉娘眼角颦。", 
            "乱蝉呼起素馨魂。", 
            "龙天歌鼓几回闻。", 
            "寒绿皱翻瓜蔓水，热红香喷荔枝云。", 
            "镜波人影伫黄昏。"
        ], 
        "title": "浣溪沙·庚午荔枝湾。一九三○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "问谁忒是风流，当年那不思张绪。", 
            "攀条惜别，柳腰消瘦，为君回舞。", 
            "零落而今，风尘箫笛，江关词赋。", 
            "拼歌前酒畔，香迷醉殢，寻不见，花深处。", 
            "芳草天涯迟暮。", 
            "折芳馨、更将谁与。", 
            "鹿蕉梦影，莺花心事，暗消弦柱。", 
            "斜照无言，青山欲笑，倚肩闲伫。", 
            "又春镫燕子，商量宫徵，对蛾眉语。"
        ], 
        "title": "水龙吟·辛未。一九三一年。题张纯初《笔花草堂词》，依稼轩体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "万鳞寒皱碧天纹。", 
            "海气淡黄昏。", 
            "沈睡鱼龙不醒，玉箫吹裂哀云。", 
            "重帘掩梦，曲栏凭晚，又负芳樽。", 
            "风雨无人管得，飞花试与敲门。"
        ], 
        "title": "朝中措·壬申，一九三二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "绿云深拥鸳鸯住。", 
            "流水不流香梦去。", 
            "芙蓉红泪夜惊霜，莲子有心都已苦。", 
            "无时无处无风雨。", 
            "风雨未阑天又暮。", 
            "玉楼贮梦隔重帘，辛苦寒虫谁与语。"
        ], 
        "title": "玉楼春·癸酉，一九三三年", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "使者翩翩遗鲤鱼，草堂春暖客停车。", 
            "几回茗碗相存慰，数叠花笺未忍书。", 
            "暮日声哀惊蜀鸟，空山技拙笑黔驴。", 
            "性灵笔墨公无忝，记取江乡拜谒初。", 
            "文字因缘感旧知，俊怀无复少年时。", 
            "听残晓狱催花鼓，偃尽欢场败酒旗。", 
            "薄幸此生人莫解，伤心何事我能诗。", 
            "依然十七年前句，石老琅琅诵不遗。"
        ], 
        "title": "肃老惠诗兼赠花笺书此奉答", 
        "type": "古风", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "游戏人间岁月多，风风雨雨奈公何。", 
            "市朝偕隐梁鸿老，隔海犹闻五噫歌。"
        ], 
        "title": "读王丈孟潇八十书怀十首，奉如前后四韵为寿 其四", 
        "type": "古风", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "节序重惊物候新，岁阑犹有未归人。", 
            "乱中知我情怀恶，为寄黄花点缀春。"
        ], 
        "title": "辛巳除夕得内子自山地寄菊花", 
        "type": "绝句", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "将军不战竖降旗，未忍南乡见乱离。", 
            "花蕊诗遗千载后，教人无泪哭男儿。"
        ], 
        "title": "感时二首 其一", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "独向苍茫一黯然，花村历乱雨馀天。", 
            "楼台处处迎新主，旧燕归来不肯前。"
        ], 
        "title": "感时二首 其二", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "信宿山城更去车，纡回夜入玉川家。", 
            "深灯细问当前事，一老雄谈博浪沙。"
        ], 
        "title": "避地数迁潜居茶园与旺老夜话", 
        "type": "绝句", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "侦骑茶园一再过，环山有路尽天罗。", 
            "单衣瑟瑟空林夜，月冷风寒易水歌。"
        ], 
        "title": "午夜茶山围捕", 
        "type": "绝句", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "锒铛就道彻宵行，入狱瞠然尽友生。", 
            "凄恻隔墙闻啜泣，寸心如捣到天明。"
        ], 
        "title": "解赴眉埠监狱", 
        "type": "绝句", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "雾惨云愁不见天，忽闻窗外报新年。", 
            "遥怜灯下小儿女，犹待阿爷压岁钱。"
        ], 
        "title": "除夕在日宪兵部", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "道是无愁别有愁，监门朝夕对群囚。", 
            "谁知心上难言隐，尽在图中一沐猴。"
        ], 
        "title": "狱吏高桥作沐猴图自嘲见示", 
        "type": "绝句", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "忽传平地降旗竖，大梦初醒放狱还。", 
            "如此头颅空自诩，三年生度鬼门关。"
        ], 
        "title": "出狱口占", 
        "type": "绝句", 
        "yun": "删"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "收拾余情筑小居，春阴无复惜花初。", 
            "偏从故纸残堆里，枨触群儿旧课书。"
        ], 
        "title": "感事二首 其一", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "门庭春去锁芳菲，十五年来一愿违。", 
            "还是多情双白鸽，晨昏时绕屋檐飞。"
        ], 
        "title": "感事二首 其二", 
        "type": "绝句", 
        "yun": "微"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "不怨仙官识面迟，东南文献嗣者谁。", 
            "只今绝学真成绝，伐鼓撞钟海内知。"
        ], 
        "title": "集定庵四绝句赠拓之 其一", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "三生花草梦苏州，忍说挑灯为应酬。", 
            "避席畏闻文字狱，人间无地署无愁。"
        ], 
        "title": "集定庵四绝句赠拓之 其二", 
        "type": "绝句", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "不是逢人苦誉君，胸中灵气欲成云。", 
            "沈吟章草听钟漏，鹤背天风堕片言。"
        ], 
        "title": "集定庵四绝句赠拓之 其三", 
        "type": "绝句", 
        "yun": null
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "强续狂游拭泪痕，此山不语看中原。", 
            "气寒西北何人剑，江左晨星一炬存。"
        ], 
        "title": "集定庵四绝句赠拓之 其四", 
        "type": "绝句", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "药瓢昨夜引诗魔，柳岸花塘载酒过。", 
            "莫怨东风吹梦渺，谁教红豆撷来多。"
        ], 
        "title": "病中遣怀四首 其一", 
        "type": "绝句", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "人间天上两沈沈，想见云罗寂寞心。", 
            "一自渔郎迷去路，花源虽远许重寻。"
        ], 
        "title": "病中遣怀四首 其二", 
        "type": "绝句", 
        "yun": "侵"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "何处天涯惜好春，征衫轻拂落花尘。", 
            "回头休问东流水，还爱浮萍不属人。"
        ], 
        "title": "病中遣怀四首 其三", 
        "type": "绝句", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "尚有离怀不可牢，天风砚海捲秋涛。", 
            "十年只此情难断，宿燕窥灯落剪刀。"
        ], 
        "title": "病中遣怀四首 其四", 
        "type": "绝句", 
        "yun": "豪"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "久无清兴入诗怀，到晚茶烟飏小斋。", 
            "淡月微星新雨后，一池秋水乱鸣哇。"
        ], 
        "title": "偶吟", 
        "type": "绝句", 
        "yun": "佳"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "云屋去来天姥客，一肩明月旧生涯。", 
            "相逢那得无诗句，此日江南正落花。"
        ], 
        "title": "和铭诗过逸楼见赠", 
        "type": "绝句", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "十二阑干绕碧城，仙人承露月无声。", 
            "花间采石逢词客，一掌何年记姓名。"
        ], 
        "title": "题漱园仙人掌", 
        "type": "绝句", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "武陵旧事漫回头，有客来寻竹外楼。", 
            "未是花津无问处，相逢何奈海棠秋。"
        ], 
        "title": "铭诗与纫诗逸楼漫吟继和十首选四 其一", 
        "type": "绝句", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "云水天涯自在身，江南犹忆一枝春。", 
            "十年篱落横斜影，只此梅花似故人。"
        ], 
        "title": "铭诗与纫诗逸楼漫吟继和十首选四 其二", 
        "type": "绝句", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "鱼鸟留连渐识君，何当长伴博山云。", 
            "吟窗我欲焚香拜，万朵丹霞灿夕曛。"
        ], 
        "title": "铭诗与纫诗逸楼漫吟继和十首选四 其三", 
        "type": "绝句", 
        "yun": "文"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "为乞春阴上玉台，绿章曾奏牡丹开。", 
            "东风若解看花意，莫捲红尘匝地来。"
        ], 
        "title": "铭诗与纫诗逸楼漫吟继和十首选四 其四", 
        "type": "绝句", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "冷却当年煮茗炉，谁来沧海拾遗珠。", 
            "微吟坐短三更烛，一幅藤花夜课图。"
        ], 
        "title": "远深楼烛夜与纫诗铭诗揖舜读婉婷外大父福雅堂遗著分赋", 
        "type": "绝句", 
        "yun": "虞"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "胜概东南向客骄，沙泠重到看云潮。", 
            "湖山瞬息开生面，天半吹来碧玉箫。"
        ], 
        "title": "和纫诗游沙泠岸八首选四 其一", 
        "type": "绝句", 
        "yun": "萧"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "万顷松涛泛翠澜，花阴小坐午犹寒。", 
            "山随云意为明减，掩映湖西几树丹。"
        ], 
        "title": "和纫诗游沙泠岸八首选四 其二", 
        "type": "绝句", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "旧游山馆雾如尘，剩有孤村寂寂春。", 
            "昨夜东风吹梦绿，湖波不负远来人。"
        ], 
        "title": "和纫诗游沙泠岸八首选四 其三", 
        "type": "绝句", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "百辈词流未足豪，吟怀似海欲生涛。", 
            "此游风物皆奇绝，自是名山不在高。"
        ], 
        "title": "和纫诗游沙泠岸八首选四 其四", 
        "type": "绝句", 
        "yun": "豪"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "黄花堂上劫痕斑，玉石焚馀笑汝顽。", 
            "倔强真成痴汉子，沙场醉卧尚知还。"
        ], 
        "title": "醉卧沙场印石失而复得", 
        "type": "绝句", 
        "yun": "删"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "明空白日掩风沙，市远还疑不到家。", 
            "新怨一声何处笛，山城又听落梅花。"
        ], 
        "title": "劫后柬逸楼诸友四首 其一", 
        "type": "绝句", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "寄傲南山此结庐，花源梦觉认秦馀。", 
            "登堂国士多风雅，只剩横陈满架书。"
        ], 
        "title": "劫后柬逸楼诸友四首 其二", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "仙人掌上著词流，五月榴花一片秋。", 
            "野鹤未应巢翡翠，白云回望旧时楼。"
        ], 
        "title": "劫后柬逸楼诸友四首 其三", 
        "type": "绝句", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "谁家池馆费经营，片石无言亦有情。", 
            "记否黄花堂上过，江南草长不飞莺。"
        ], 
        "title": "劫后柬逸楼诸友四首 其四", 
        "type": "绝句", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "卅年多难记深情，儿女够劳看长成。", 
            "每饭勿忘慈母爱，愧为阿父只诗名。"
        ], 
        "title": "为鹭儿新居补壁书感", 
        "type": "绝句", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "因病多闲日，携家胜地临。", 
            "一椽聊寄迹，百事欲忘心。", 
            "长物馀书卷，行囊有襆衾。", 
            "孤灯寒不寐，村犬吠宵深。"
        ], 
        "title": "山居杂咏六首选四 其一", 
        "type": "律诗", 
        "yun": "侵"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "山居宜早起，清听满荒浔。", 
            "疏竹萧萧雨，流泉细细琴。", 
            "暖儿黄日下，浴女碧溪阴。", 
            "俯仰人间世，诗成太古吟。"
        ], 
        "title": "山居杂咏六首选四 其二", 
        "type": "律诗", 
        "yun": "侵"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "淩风一登眺，绝顶有高台。", 
            "白雾挨身过，青山压面来。", 
            "天低孤掌近，径曲九肠回。", 
            "造化知无尽，人工亦壮哉。"
        ], 
        "title": "山居杂咏六首选四 其三", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "柴门望客至，数尽去来车。", 
            "岁暮亲松竹，天涯隔雁鱼。", 
            "午夜烟袅袅，夜雨梦蘧蘧。", 
            "国事还须问，乡音久已疏。"
        ], 
        "title": "山居杂咏六首选四 其四", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "世事纷纷日，逃嚣到此门。", 
            "春深花入定，夜尽佛何言。", 
            "寂寞翻经叶，艰危咬菜根。", 
            "栖栖天海去，石壁一留痕。"
        ], 
        "title": "金德院题壁", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "大地皆风雨，亲朋半集营。", 
            "翻疑鱼漏网，直欲马飞缨。", 
            "君已遭擒纵，我何计死生。", 
            "囚居劳远问，耿耿故人情。"
        ], 
        "title": "有寄", 
        "type": "律诗", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "慷慨全初志，何曾受国恩。", 
            "不胜功狗惜，犹是沐猴尊。", 
            "浩气淩霄汉，孤忠履约言。", 
            "荒原埋骨处，剪纸为招魂。"
        ], 
        "title": "悼胡名教", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "山村独留客，此处记吾曾。", 
            "云意随帘卷，花香入簟凝。", 
            "蛙潜欺社鼓，萤出乱渔灯。", 
            "来拾莲塘梦，幽寻水石朋。"
        ], 
        "title": "宿莲梦山堂二首选一", 
        "type": "律诗", 
        "yun": "蒸"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "花期风雨近，独客思悠悠。", 
            "叠浪歌来岸，堆山笑入舟。", 
            "虎溪明月夜，鹿洞暮烟秋。", 
            "归梦家何在，漫漫古渡头。"
        ], 
        "title": "重阳节近怀寄正书", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "早岁离乡国，归来取次游。", 
            "西园留野客，东阁荐名流。", 
            "万卷书城护，一灯厦志修。", 
            "诗人垂老矣，不尽古今愁。"
        ], 
        "title": "呈绣伊老人", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "书就怀人句，师门第一春。", 
            "萧骚岷岭外，寂历鹭江滨。", 
            "朝气开新运，馀风扫旧尘。", 
            "如何消息到，犹认未全真。"
        ], 
        "title": "挽二庵老师", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "五言律诗", 
        "text": [
            "客鬓先秋改，逢群意气豪。", 
            "须看新社稷，莫话旧风涛。", 
            "别思千杯重，归心一梦劳。", 
            "登临更此日，楼对远山高。"
        ], 
        "title": "九日逸楼怀送秉仁北归", 
        "type": "律诗", 
        "yun": "豪"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "鹭江传报沦亡日，有子呱呱堕地时。", 
            "在莒不忘虽我出，采薇能饱要儿知。", 
            "纵教留命居乡土，未若携家走海涯。", 
            "十七万人无处去，伤心谁为写流离。"
        ], 
        "title": "念鹭诞生感赋", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "海国相逢记旧邻，此来同觉物华新。", 
            "名山自有崎岖路，炎世偏宜淡沱春。", 
            "半岭云封烟外树，一湖雨盖水中身。", 
            "桃花不预人间事，渔父何须与话秦。"
        ], 
        "title": "偕文德世畴冒雨登班芽冷安", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "抛却家山十二年，江庭往事渺如烟。", 
            "情留此日空馀念，梦续前生未了缘。", 
            "历劫里门犹在眼，得归儿女各齐肩。", 
            "客中残月相思地，人面春风一惘然。"
        ], 
        "title": "纪梦", 
        "type": "律诗", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "故国他乡共感时，红妆端不让须眉。", 
            "直教剑气空馀子，难得琴心是可儿。", 
            "取路停车投野店，分灯坐夜话边陲。", 
            "徘徊古老街头月，泻尽秋光竟未知。"
        ], 
        "title": "与秋雁夜过古老驿值中秋节", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "大义轻身碧血飞，英雄视死正如归。", 
            "漫漫长夜伤多梦，落落平生痛永违。", 
            "埋我肝肠仇与恨，明君气节武和威。", 
            "十年谳罢成何事，感愧人间一绿衣。"
        ], 
        "title": "悼李应翔", 
        "type": "律诗", 
        "yun": "微"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "朝朝门外即天涯，隔面窗临铁网纱。", 
            "狱里烦忧凭寄字，闺中憔悴听呼爷。", 
            "难能为妇炊无米，何奈其人念有家。", 
            "十载遥遥痴待我，忍教辛苦负年华。"
        ], 
        "title": "寄内", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "雄图事发尽惊忧，缧绁传闻壮志酬。", 
            "一死何奇为烈鬼，馀生有愧作诗囚。", 
            "为关职责姑留命，岂效权奸尚惜头。", 
            "就错冀能安大局，先纾朋党后君仇。"
        ], 
        "title": "日军事法院拘留所六首 其一", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "悲天为抱热心肠，友累亲连却可伤。", 
            "取义惟胡堪作则，偷生有某尚排场。", 
            "傥教来日存家祭，不用虚名誉国殇。", 
            "慷慨早归燕赵士，于今弩末尽羔羊。"
        ], 
        "title": "日军事法院拘留所六首 其二", 
        "type": "律诗", 
        "yun": "阳"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "禁室幽囚晓复昏，伤怀到此欲无言。", 
            "跏趺待罪排方式，解数防刑记步门。", 
            "一裤单衣常袒露，三餐片肉半生吞。", 
            "卧薪矢越还多事，抱膝宵寒自取温。"
        ], 
        "title": "日军事法院拘留所六首 其三", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "相会难言暗地悲，此情惟是两心知。", 
            "合欢未使愁眉展，离恨偏教苦泪垂。", 
            "在腹有儿亲命字，断肠无客托投诗。", 
            "人无隔绝空消息，应悔银河一面时。"
        ], 
        "title": "日军事法院拘留所六首 其四", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "俗报仇雠总未迟，可怜稚子尚无知。", 
            "寻常庭训期名立，惨澹天伦叹数奇。", 
            "十载徒然虚母望，九原何以释爷思。", 
            "头颅一掷遗孤寡，强是英雄亦泪垂。"
        ], 
        "title": "日军事法院拘留所六首 其五", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "无计传言只蠖居，重樊八面困何如。", 
            "偷将残药搀吟稿，暗向颓墙匿报书。", 
            "不负生前交难末，还期劫后起灰馀。", 
            "天心未必符人意，预恐遗笺食蠹鱼。"
        ], 
        "title": "日军事法院拘留所六首 其六", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "严更禁圄鲤书通，刬地哀声叫断鸿。", 
            "两载睽违生死际，一心破碎乱离中。", 
            "扶家且喜难兄弟，报国徒怜若婿翁。", 
            "薪胆卧尝当此日，河山几处战秋风。"
        ], 
        "title": "寄堪智二内弟", 
        "type": "律诗", 
        "yun": "东"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "岁月欲赊愿未赊，蟾光二度掩霜华。", 
            "忍抛万事如流水，喜得千金是界花。", 
            "堂上承欢应寂寂，人前学语定牙牙。", 
            "生来未识阿爷面，汤饼当筵尚去家。"
        ], 
        "title": "秋儿周岁", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "壮怀投笔负轮囷，肤发摩挲念此身。", 
            "斗室灯孤堪作伴，方庭月大可分邻。", 
            "强回英气膺新命，苦托劳心记贱辰。", 
            "望断归期春远近，长宵知有未眠人。"
        ], 
        "title": "三十六生辰寄内", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "万里人归旧五湖，探怀犹剩破兵符。", 
            "几番桑海黄魂起，一片冈陵碧血铺。", 
            "行路何如山更险，渡江真比鹤还孤。", 
            "摩挲残碣遗名在，愧向秋风话脍鲈。"
        ], 
        "title": "鹭江长啸洞读施李二公石刻唱和诗有感次韵", 
        "type": "律诗", 
        "yun": "虞"
    }, 
    {
        "author": "黄懿娴", 
        "era": "近现代", 
        "subtype": null, 
        "text": [
            "更番急雨催花，柔魂悄共愁红坠。", 
            "萧条倦旅，寻春无迹。", 
            "漫萦幽思，困惹眠萍，快游蓬海，绿窗虚闭。", 
            "怅天涯绕遍，归来月夜，又花外、鹃声起。", 
            "岁岁芳草空老，怅西崦夕阳难缀。", 
            "徘徊欲驻，离情初载，因风已碎。", 
            "入梦疑圆，穿帘似雪，懒随流水。", 
            "剩盈盈几点，琳腴闲傍，化词入泪。"
        ], 
        "title": "水龙吟 杨花，用东坡韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "十斛松风，小春梅月，数椒红萼新吐。", 
            "雁传一阙清歌，人坐万山寒雨。", 
            "暗香疏影，早妆就、林家新妇。", 
            "问几生、修到仙香，簪到翻书人否。", 
            "清梦入、石湖烟浦。", 
            "香雪海、是侬吟处。", 
            "夜寒皴玉谁温，照得月明万古。", 
            "苍苔白鹤，漫惊起伤春情绪。", 
            "愿种遍、石室青城，头白待君为主。"
        ], 
        "title": "东风第一枝 山公梅信", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "凉云飞雁。", 
            "望松际图书，人远天远。", 
            "彭泽认前身，只荒田、同无下噀。", 
            "黄花秋雨，问此后、岁寒谁管。", 
            "仙琯。", 
            "枉人琅、响遏天半。", 
            "嗟公近年亦老，付今生、虞初小传。", 
            "黛黛花香，赖有翻书人面。", 
            "鬓丝禅榻，药炉经卷。", 
            "岁华如箭。", 
            "香火伴。", 
            "青城早筑仙馆。"
        ], 
        "title": "石湖仙 和青城室主见寿", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "醉记图书秋一府。", 
            "今也梅花，红到相思处。", 
            "花外遥知林子羽。", 
            "小吟八十松风路。", 
            "宋玉风流诗界主。", 
            "闻说诛茅，别了鱼陂住。", 
            "人影春灯来复去。", 
            "岁寒且话城西雨。"
        ], 
        "title": "蝶恋花 因馀幅凑此数语", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "百花香里。", 
            "偏把偏罢疾。", 
            "禹踦步，汤㾫体。", 
            "花潭偏有约，花市偏难醉。", 
            "天倪阁，梧桐一半留生意。", 
            "花外灵药健，枯禅起。", 
            "花风几番信，花社千秋岁。", 
            "偏提挂，花朝一话维摩趣。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "故人知否，检前生卷子，花朝南泊。", 
            "万种相思千种梦，心事微波难托。", 
            "白石箫声，绿珠眉样，镜底翻书乐。", 
            "去年今日，海棠红自开落。", 
            "谁忆浩劫如斯，桑田留命，还对松风酌。", 
            "我更无锥能卓地，醉儗借天为幕。", 
            "一局康猧，半生尘蠹，生计云归壑。", 
            "几时重聚，山头夜夜吹角。"
        ], 
        "title": "百字令 竹垞韵", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "春老鹃声，秧开雀口，百花红过山城。", 
            "香街十字，邻女卖朱樱。", 
            "一色东风柳线，韩翃句、适到清明。", 
            "无憀甚，莺飞草长，云白万山青。", 
            "春耕。", 
            "齐绿野，经年一梦，锦水交兵。", 
            "剩千家野哭，无定河腥。", 
            "又是棠梨社酒，连宵雨、人望天晴。", 
            "羲皇世，三间小塾，榕径读书声。"
        ], 
        "title": "满庭芳 清明", 
        "type": "词", 
        "yun": null
    }, 
    {
        "author": "赵熙", 
        "era": "近现代", 
        "subtype": null, 
        "text": [
            "紫鹃唤客，道烂锦年光，夜归瑶岛。", 
            "素缘未了。", 
            "似阳关送别，马嘶芳草。", 
            "梦里天涯路，比山中更小。", 
            "翠云窈。", 
            "问昔日万花，今为谁好。", 
            "门净风自扫。", 
            "且料理吟身，寺钟催小。", 
            "锦江■棹。", 
            "念桥通万里，故人书少。", 
            "作客家山，过活依然皂帽。", 
            "诉圆照。", 
            "几时春、太平同到。"
        ], 
        "title": "扫地花 送春，用梦窗古江村韵", 
        "type": "词", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "朝日入我窗，晚日射我廊。", 
            "自我有此日，岁月亦已长。", 
            "所思亲与友，明明同日光。", 
            "此日彼共有，舍我归何乡？", 
            "九原不见日，伤哉断人肠。", 
            "圣贤如皦日，何尝异存亡。", 
            "顾语千载人，视影勿仓皇。"
        ], 
        "title": "朝日（十二月初一日）", 
        "type": "古风", 
        "yun": "阳"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "尧舜与人同，孔子岂独异。", 
            "而吾异孔子，高远若难至。", 
            "绝世作妙语，出之一何易。", 
            "古今万明哲，未必跻此地。", 
            "假年欲学《易》，孰能解其意？", 
            "造化虽无穷，日用理非邃。", 
            "人莫不饮食，反省鲜知味。", 
            "以此求圣人，或者得所志。", 
            "死生何足道，后圣必相契。", 
            "惜哉无孟轲，谁与告来世？"
        ], 
        "title": "孔子生日 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "世人乐久生，固以生为乐。", 
            "乐生必恶死，佛老均束缚。", 
            "圣云夕死可，岂谓甘冥漠。", 
            "哭颜遂至恸，怀抱亦已恶。", 
            "我生踰圣年，自省甚可怍。", 
            "功名意颇厌，嗜好情更薄。", 
            "生存何以遣，又不耽寂寞。", 
            "鸟兽难同群，吾徒尤落落。", 
            "古人或放达，纵酒以自托。", 
            "儳然不终日，是非昧今昨。", 
            "大哉死乎叹，乘化聊一噱。"
        ], 
        "title": "孔子生日 其二", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "熟记老将至，时时欲息肩。", 
            "不如有营者，汲汲常忘年。", 
            "尼山不知老，劬学遗忧煎。", 
            "犹云乐忘忧，其忧固难捐。", 
            "孜孜毙乃已，治《易》姑勉旃。", 
            "孔颜何所乐，寿夭从其天。", 
            "老学若炳烛，吾意殊不然。", 
            "多能实鄙事，作茧真自缠。", 
            "颓然且放浪，如鱼跃于渊。", 
            "毋为学所役，益智滋可怜。", 
            "无忧岂非乐，至乐还随缘。", 
            "纵老乐不改，以此得终焉。"
        ], 
        "title": "孔子生日 其三", 
        "type": "古风", 
        "yun": "先"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "年年必出关，耄期见筋力。", 
            "诸夏如相谅，岂亦好懿德。", 
            "太公归乎来，避纣岂长策。", 
            "天下之大老，举世当矜式。", 
            "以诗收人心，斯文有正色。", 
            "神州论渐改，丕变未可测。", 
            "一朝获顿悟，相率销锋镝。", 
            "重华生诸冯，得意行中国。", 
            "敢言时无人，救世待深识。"
        ], 
        "title": "寄韬庵 其一", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "韬庵八十七，天意使久留。", 
            "自有高世名，群雄资怀柔。", 
            "群雄各垂老，民劳可小休。", 
            "苟为功名计，纷争欲何求。", 
            "何时一杯酒，解兵泯恩雠。", 
            "同心扶日月，王道兴神州。", 
            "老夫必退让，放之出一头。", 
            "以齐犹反手，诸贤有意不？", 
            "顺逆与难易，借箸聊前筹。"
        ], 
        "title": "寄韬庵 其二", 
        "type": "古风", 
        "yun": "尤"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "韬庵功名士，文字兴不浅。", 
            "少年负盛望，腾跃至贵显。", 
            "中间忽垂翼，在野久偃蹇。", 
            "六十方还朝，乃复丁国变。", 
            "仓皇作遗老，耄及志未展。", 
            "一生若三世，老眼差自遣。", 
            "石交惟黄斋，极意为论辩。", 
            "何至抑忍堪，相轻似微褊。", 
            "其诗必可传，五言晚尤善。", 
            "和章兼细楷，重叠盈箧衍。", 
            "衔悲检残墨，驹隙馀一泫。"
        ], 
        "title": "陈文忠公挽诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "党人騃很绝无顾，意轻死灰不复然。", 
            "老夫佣书居沪渎，岁易钜万年复年。", 
            "忽闻奉帝奔日馆，坐得国宝俱垂涎。", 
            "穿窬窃宠各自喜，流毒南北成滔天。", 
            "天回地转有新邑，爇天吐燄辉山川。", 
            "举世惊疑空拭目，自怪熟视无泰山。", 
            "东来二帝更携手，此辈眩伏将何言。", 
            "津沽蜷局有群竖，留取微命思旧恩。"
        ], 
        "title": "新邑", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "戊戌正如乘轩鹤，武汉栖迟怀甚恶。", 
            "垂帘朝局耻弹冠，一语文襄为惊愕。", 
            "仲韬长逝不可招，菊翁晚见我入辽。", 
            "故都遗老天留在，人寿河清属后凋。"
        ], 
        "title": "吴菊农七十寿诗", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "三年况瘁人，得此一区宅。", 
            "何如舍桑下，三宿情难释。", 
            "自比柳下惠，援止非有择。", 
            "北窗容膝地，敷坐亲书册。", 
            "休日须作字，支板劣五尺。", 
            "意中苦未展，纸素亦颇积。", 
            "稍欣廊下步，群鸽久就食。", 
            "无机自无怖，飞集绕我侧。", 
            "初夏柳始芽，默计好将息。", 
            "婆娑廿株树，暂辍磨人墨。", 
            "旧京数寄书，花事如过客。", 
            "南归兴不浅，来日谁能测？"
        ], 
        "title": "买宅（四月九日）", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "行年七十六，自诩好身手。", 
            "虽曰非健儿，亦未齿羸叟。", 
            "今朝得解官，快若碎玉斗。", 
            "屈伸数张臂，嘘啸频撮口。", 
            "千秋酸寒徒，岂易觅吾耦。", 
            "营营鼠窟中，莫复论谁某。", 
            "造物定何意，留此老不朽。", 
            "知我者天乎，问讯堂下柳。"
        ], 
        "title": "四月十九日辞国务总理得允", 
        "type": "古风", 
        "yun": "有"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "平生无他长，不受世束缚。", 
            "贫贱与富贵，殊未改其乐。", 
            "造物欲穷之，相戏亦颇虐。", 
            "守边向南荒，建国就朔漠。", 
            "三年气难挫，一举若孤鹤。", 
            "蚁封水曲间，驰骋等寥廓。", 
            "何曾顾鸿鹄，况乃语燕雀。", 
            "惟老不可避，俯首羁朽索。", 
            "老去终未甘，无使怀抱恶。"
        ], 
        "title": "老去（端午）", 
        "type": "古风", 
        "yun": "药"
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "杜门既无营，魂梦殊安贴。", 
            "此身真我有，不复念事业。", 
            "平生南方强，暴虎何所慑。", 
            "脱韝忽飏去，袖手聊自惬。", 
            "或疑老犹龙，意乃周之蝶。", 
            "閒廊长几许，徐步阅尘劫。", 
            "惟馀还京兴，观阙映眉睫。"
        ], 
        "title": "杜门", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "七六得乞休，平生事已毕。", 
            "人间犹可乐，付与閒岁月。", 
            "辽沈万馀里，国势颇郁勃。", 
            "功成何必我，长策宜早决。", 
            "预期二十年，治水未可忽。", 
            "北境湖波平，南疆河流达。", 
            "次之比湘赣，上之比苏浙。", 
            "他时水乡人，乐土好生活。", 
            "岂知今朔漠，一变为于越。", 
            "所嗟悠悠者，或作而或辍。", 
            "肉食不足谋，继起孰人杰？", 
            "自馀小得失，姑置勿强聒。", 
            "天心果助我，吾志行当彻。"
        ], 
        "title": "治水", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "神完自无营，不复计修短。", 
            "可行亦可止，乘化遂忘反。", 
            "形骸犹足用，乐此缘未满。", 
            "人间事万千，渐倦欲闭眼。", 
            "存亡意难遣，情感谁能断？"
        ], 
        "title": "乘化", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "坐闻车马喧，始觉身已退。", 
            "免为世人役，未改少年态。", 
            "一閒气自充，渺尔千百辈。", 
            "无求信至乐，造化犹我载。", 
            "庭除日洒扫，甚洁颇可爱。", 
            "意中有高楼，何日果相对。", 
            "及时先树木，逸兴谁能败？", 
            "我怀柳下惠，不易三公介。"
        ], 
        "title": "一閒", 
        "type": "古风", 
        "yun": null
    }, 
    {
        "author": "郑孝胥", 
        "era": "近现代", 
        "subtype": null, 
        "text": [
            "闲闲一老人，衣食不须纪。", 
            "平生了万事，抱膝忽在此。", 
            "耳聪目亦明，无病聊自喜。", 
            "已忘胸中书，并扫文字轨。", 
            "逍遥辄终日，诸念绝不起。", 
            "梦中惟旧京，神往即我里。", 
            "城西得荒园，种树今稍美。", 
            "渊明归去来，足以娱暮齿。"
        ], 
        "title": "神往", 
        "type": "古风", 
        "yun": "纸"
    }, 
    {
        "author": "黄懋谦", 
        "era": "近现代", 
        "subtype": "七言律诗", 
        "text": [
            "游山记吃僧厨饭，庐阜燕都并比三。", 
            "只恐昨宵成宿雨，岂期亭午见晴岚。", 
            "笋蔬自足山林气，亲故宜联妇女谈。", 
            "呴沫相濡艰一集，不知身世落江南。"
        ], 
        "title": "同伯冶子矱午原劼之午饭鸡鸣寺", 
        "type": "律诗", 
        "yun": "覃"
    }, 
    {
        "author": "黄懋谦", 
        "era": "近现代", 
        "subtype": "七言律诗", 
        "text": [
            "大悲楼阁近斜阳，短策轻衫趁晚凉。", 
            "数亩树阴移石蹬，一湖荷气过城墙。", 
            "流亡织路余行乞，香火弥天不救荒。", 
            "岁岁于山如此盛，试凭合眼当还乡。"
        ], 
        "title": "大悲阁观音生日", 
        "type": "律诗", 
        "yun": "阳"
    }, 
    {
        "author": "涂世恩", 
        "era": "近现代", 
        "subtype": "五言绝句", 
        "text": [
            "残菊不辞晚，犹开三两花。", 
            "东篱多处士，知否忆陶家。"
        ], 
        "title": "山居四首 其一", 
        "type": "绝句", 
        "yun": "麻"
    }, 
    {
        "author": "涂世恩", 
        "era": "近现代", 
        "subtype": "五言绝句", 
        "text": [
            "泉自云根下，松从石上生。", 
            "高吟山不答，惊我意峥嵘。"
        ], 
        "title": "山居四首 其二", 
        "type": "绝句", 
        "yun": "庚"
    }, 
    {
        "author": "涂世恩", 
        "era": "近现代", 
        "subtype": "五言绝句", 
        "text": [
            "晚笛穿云起，田家乐事多。", 
            "可知牛背稳，无处著风波。"
        ], 
        "title": "山居四首 其三", 
        "type": "绝句", 
        "yun": "歌"
    }, 
    {
        "author": "涂世恩", 
        "era": "近现代", 
        "subtype": "五言绝句", 
        "text": [
            "归寻牛矢路，黄叶满山村。", 
            "野径无人到，斜阳自闭门。"
        ], 
        "title": "山居四首 其四", 
        "type": "绝句", 
        "yun": "元"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "晓日曈曈照屋山，东窗竹影上斑斑。", 
            "先生一笑梦初觉，目送清阴自往还。"
        ], 
        "title": "乡居杂咏七首 其一", 
        "type": "绝句", 
        "yun": "删"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "高柳鸣蜩昼转凉，芰荷出水透幽香。", 
            "投竿坐挹千峰翠，鱼我悠悠意两忘。"
        ], 
        "title": "乡居杂咏七首 其二", 
        "type": "绝句", 
        "yun": "阳"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "露痕如洗鸟频啼，行遍南溪又北溪。", 
            "朝日未生云气好，微吟独立小桥西。"
        ], 
        "title": "乡居杂咏七首 其三", 
        "type": "绝句", 
        "yun": "齐"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "村前村后趁凉游，物外闲观兴转幽。", 
            "满地花光初过雨，手扶新竹上牵牛。"
        ], 
        "title": "乡居杂咏七首 其四", 
        "type": "绝句", 
        "yun": "尤"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "早稻将登插晚秧，天然图界界青黄。", 
            "开门便拟江乡老，菡萏风生午枕凉。"
        ], 
        "title": "乡居杂咏七首 其五", 
        "type": "绝句", 
        "yun": "阳"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "青草湖头涨晚潮，阴云不雨树萧萧。", 
            "放船南下如飞鸟，知过江村第几桥。"
        ], 
        "title": "乡居杂咏七首 其六", 
        "type": "绝句", 
        "yun": "萧"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "菱芡初花绝可怜，鸣蛙田岸草芊芊。", 
            "南塘日出无人到，十里晓风开白莲。"
        ], 
        "title": "乡居杂咏七首 其七", 
        "type": "绝句", 
        "yun": "先"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "随分看山有寄庐，老樵乍见未为疏。", 
            "閒谈五百年前事，笑道先生也姓涂。"
        ], 
        "title": "游山杂诗三首 其一", 
        "type": "绝句", 
        "yun": null
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "清净长留劫外身，此山终古不能臣。", 
            "一筇踏遍千峰翠，但觉烟霞为我新。"
        ], 
        "title": "游山杂诗三首 其二", 
        "type": "绝句", 
        "yun": "真"
    }, 
    {
        "author": "涂世恩", 
        "era": "近现代", 
        "subtype": "七言绝句", 
        "text": [
            "小店山腰卓酒旗，凭栏一笑更何辞。", 
            "兴酣拍手高歌去，万壑千岩听我诗。"
        ], 
        "title": "游山杂诗三首 其三", 
        "type": "绝句", 
        "yun": "支"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "莫问中原事，忧时鬓欲斑。", 
            "旌旗思父老，骨肉滞关山。", 
            "战伐夷歌起，流离大道艰。", 
            "濡毫咏诸将，静听唱刀环。"
        ], 
        "title": "寓庐抒怀六首选一", 
        "type": "律诗", 
        "yun": "删"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "未见匈奴灭，先凋报国身。", 
            "青灯前日事，白发梦中人。", 
            "岭表鹃徒唤，湘郊草不春。", 
            "临风空写泪，谁与诉酸辛？"
        ], 
        "title": "闻五叔病卒全州军次移葬湘潭述哀", 
        "type": "律诗", 
        "yun": "真"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "经年聊避地，借宅未须占。", 
            "在客无多取，于诗似不廉。", 
            "荒村谁与语，老树自生髯。", 
            "料是宵来雨，流泉百道添。"
        ], 
        "title": "石灰桥暮春杂咏十首选六 其一", 
        "type": "律诗", 
        "yun": "盐"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "滚滚禾川水，绵绵义岭岚。", 
            "风雷鸣古涧，花竹媚新庵。", 
            "妆借鱼池镜，丝抽野树蚕。", 
            "无端生白发，谁唱望江南。"
        ], 
        "title": "石灰桥暮春杂咏十首选六 其二", 
        "type": "律诗", 
        "yun": "覃"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "山势波澜阔，乾坤蔚至文。", 
            "冈峦开日月，草木郁风云。", 
            "客燕将安托，哀笳不忍闻。", 
            "中宵空起舞，满目尚妖氛。"
        ], 
        "title": "石灰桥暮春杂咏十首选六 其三", 
        "type": "律诗", 
        "yun": "文"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "出门酬一笑，倦读卷随抛。", 
            "水净风梳发，沙虚鸟布爻。", 
            "幽花红未落，古蔓翠相交。", 
            "得句何嫌晚，归灯手自抄。"
        ], 
        "title": "石灰桥暮春杂咏十首选六 其四", 
        "type": "律诗", 
        "yun": "肴"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "故乡无此景，烟雨数归樵。", 
            "荒厕多于屋，新苔长过桥。", 
            "莺花疑梦寐，儿女擅歌谣。", 
            "何限登楼感，孤愁不可浇。"
        ], 
        "title": "石灰桥暮春杂咏十首选六 其五", 
        "type": "律诗", 
        "yun": "萧"
    }, 
    {
        "author": "涂世恩", 
        "era": "近现代", 
        "subtype": "五言律诗", 
        "text": [
            "小市集蔬米，初惊活计艰。", 
            "深耕杂健妇，力作半娇鬟。", 
            "青簇包头布，银摇坠耳环。", 
            "古风流不尽，浒水自弯弯。"
        ], 
        "title": "石灰桥暮春杂咏十首选六 其六", 
        "type": "律诗", 
        "yun": "删"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "二十年来意所私，天高地厚更何之。", 
            "拟将注海倾河泪，写作回天返日辞。", 
            "事有不为从我好，世无可语待谁知。", 
            "烦卿别示安心法，花竹清愁许自医。"
        ], 
        "title": "病中妇戒作诗赋答", 
        "type": "律诗", 
        "yun": "支"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "开岁春归梅柳新，六街喜气净微尘。", 
            "笙歌乍入承平梦，啼笑难为乱世人。", 
            "异地椒盘从吉颂，当前歧路慎迷津。", 
            "吟成一笑阿兄醉，掉臂应知未肯驯。"
        ], 
        "title": "乙酉元旦赋示三弟", 
        "type": "律诗", 
        "yun": "真"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "插天苍翠倚崚嶒，弹指春光感不胜。", 
            "一壑一丘供日课，三薰三沐护吟灯。", 
            "闲云出岫期为雨，热抱违时近欲冰。", 
            "怅望苏门天咫尺，追随杖履想犹能。"
        ], 
        "title": "次简盦师春尽日野望元韵", 
        "type": "律诗", 
        "yun": "蒸"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "萧然心自辨淄渑，疏懒从教与日增。", 
            "一树浓阴分犬豕，八窗清气断蚊蝇。", 
            "相须患难书千卷，写以高寒月半掕。", 
            "双井龙州惭邑子，宗风谁为證传灯。"
        ], 
        "title": "楼居遣怀", 
        "type": "律诗", 
        "yun": "蒸"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "难为匝月三迁计，却羡蜗牛戴屋行。", 
            "种树满疑随地好，酌泉真觉在山清。", 
            "野花含笑敷朝气，古柏烘香逗晚晴。", 
            "袖手微吟心自适，弦歌弹压鼓鼙声。"
        ], 
        "title": "徙居杏村校宅", 
        "type": "律诗", 
        "yun": "庚"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "乱蝉声里晚霞明，逭暑幽居绝送迎。", 
            "薪爨微劳分妇稚，笑谈杂作半乡城。", 
            "蔬缘手撷味尤隽，事以经多气转平。", 
            "溪柳无风凉意足，可能重缔野鸥盟。"
        ], 
        "title": "夏窗书事六首 其一", 
        "type": "律诗", 
        "yun": "庚"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "书生投老百无成，一枕甜然梦不惊。", 
            "偶为剖瓜伤国事，聊因种竹惜清名。", 
            "四山主我皆孙稚，万卷相从若友生。", 
            "帘外轻雷风乍起，自浇苦茗倚南荣。"
        ], 
        "title": "夏窗书事六首 其二", 
        "type": "律诗", 
        "yun": "庚"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "竹榻风清不动尘，随宜端可寄闲身。", 
            "丝连屋角蜂投网，露缀枝头鸟哢晨。", 
            "尽日语人无所隐，有时落笔觉如神。", 
            "归来健饭妻儿喜，斗室长留万古春。"
        ], 
        "title": "夏窗书事六首 其三", 
        "type": "律诗", 
        "yun": "真"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "一杯初发醉颜酡，眼底庭垣即涧阿。", 
            "清咏乍闻知我返，足音坐久辨谁过。", 
            "雨馀败壁蜗添篆，风急深林鸟唤囮。", 
            "闲里作忙缘底事，诗情自笑晚来多。"
        ], 
        "title": "夏窗书事六首 其四", 
        "type": "律诗", 
        "yun": "歌"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "自汲清泉浸碧瓜，醰醰乡味尽堪誇。", 
            "墙头风偃东西草，屋角晴开早晚霞。", 
            "高树蝉鸣惊雀啄，小园花发闹蜂衙。", 
            "宵来一雨添新涨，门外苍波没短葭。"
        ], 
        "title": "夏窗书事六首 其五", 
        "type": "律诗", 
        "yun": "麻"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "诗成信手未须删，长日如年自掩关。", 
            "学道念生儒墨外，处身思在惠夷间。", 
            "还家愧见鸡豚壮，思母空馀涕泪潸。", 
            "暮雨萧萧风撼木，归耕终傍大嵊山。"
        ], 
        "title": "夏窗书事六首 其六", 
        "type": "律诗", 
        "yun": "删"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "高原为谷谷为陵，莽莽坤舆大气蒸。", 
            "替月一星回夜色，偃风百草试霜掕。", 
            "朱楼梦觉寒如许，白雁南来感可胜。", 
            "背岭村鸡催晓角，玉华天半蔚崚嶒。"
        ], 
        "title": "晓望", 
        "type": "律诗", 
        "yun": "蒸"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "烽烟行役冒深寒，择食从知一啄难。", 
            "世乱倚天全骨肉，时穷为国惜衣冠。", 
            "窗梅破萼春非远，客梦飘灯夜向阑。", 
            "风雨鸡鸣同此感，新亭有泪只偷弹。"
        ], 
        "title": "得三弟南城书", 
        "type": "律诗", 
        "yun": "寒"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "破空一鉴净初揩，冉冉春痕上柳钗。", 
            "丛荟风生疑过虎，荒原霜早似铺秸。", 
            "乱离岁月占双鬓，烽火饔飧惜寸阶。", 
            "剩喜中年兄弟好，步趋犹得畅天怀。"
        ], 
        "title": "偕四弟步月", 
        "type": "律诗", 
        "yun": "佳"
    }, 
    {
        "author": "涂世恩", 
        "era": "近现代", 
        "subtype": "七言律诗", 
        "text": [
            "挟杖惊呼夔一足，仰天宁叹出无车。", 
            "苍鹰掠野憎秋眼，玄鸟栖林惜旅居。", 
            "欲咒山云行作雨，乍看溪柳净如梳。", 
            "仇深九世终当复，三户亡秦可启馀。"
        ], 
        "title": "足疾经月出避空袭感作", 
        "type": "律诗", 
        "yun": "鱼"
    }, 
    {
        "author": "黄澜", 
        "era": "近现代", 
        "subtype": "七言律诗", 
        "text": [
            "三百年来此正声，约民舆论独完成。", 
            "鸡鸣起视天方白，海啸翻令水逆行。", 
            "黯黯长埋黄帝鬼，蚩蚩来即黑奴名。", 
            "新闻刊入摩兜鞬，谁向西风诉不平。"
        ], 
        "title": "民立报停版感赋", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "酒浓寒薄，百计难推托。", 
            "小院黄昏人寂寞，风起月明花落。", 
            "开奁细把花钿，夜长直怎如年。", 
            "零乱一床闲梦，吹来飘去如烟。"
        ], 
        "title": "清平乐", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "算来一语最心惊，今生同死同生。", 
            "八年说了万千声，一一应承。", 
            "一一都成辜负，教侬若可为情。", 
            "人间天上未分明，幽恨难平。"
        ], 
        "title": "画堂春", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "日暖重门闭不开，百花无力杜鹃哀。", 
            "肠断艳阳天气尽，下楼台。", 
            "芳草绿深关小院，梨花红薄盖闲阶。", 
            "终日笙歌流水外，没人来。"
        ], 
        "title": "山花子  寒食", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "碧梧明烛秋如画，风露潇潇下。", 
            "小山金粟落闲阶，清月不知人恨又飞来。", 
            "海南一握愁难尽，但愿来生准。", 
            "博山炉冷夜如年，香死成灰灰死不成烟。"
        ], 
        "title": "虞美人  庚子中秋遣悲", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "胡笳微动西风起，凤城渺渺人千里。", 
            "回首望长安，月明马上看。", 
            "秦关寻夜驿，庄事还堪亿。", 
            "凉雁下幽州，故宫花正秋。"
        ], 
        "title": "菩萨蛮  庚子感秋", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "芍药和人都醉，日长偏惹情思。", 
            "窗里玉人春睡美，窗外莺啼惊梦时，起来花满枝。", 
            "约住彩云三尺，围来绛雪参差。", 
            "红粉不随春色老，帘卷风前花乱飞，销魂花不知。"
        ], 
        "title": "破阵子  题霞客醉芍图照", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "客舍桃花开似雪，一树东风急。", 
            "疏雨过峰来，马上黄昏，山上莺啼月。", 
            "思乡无奈归心切，况是经年别。", 
            "何处最销魂，白露横空，梦冷春衾热。"
        ], 
        "title": "醉花阴  石泉县宿十二岭", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "金铺静，露湿彩云寒。", 
            "几点旌旃天际出，夜来明月满骊山。", 
            "一雁过潼关。"
        ], 
        "title": "忆江南 宫门口 其一", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "宫门口，流水杂松风。", 
            "楼殿无人丹桂落，五更风里景阳钟。", 
            "秋月满离宫。"
        ], 
        "title": "忆江南 宫门口 其二", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "共尔人间世，莽萧萧眼前空阔，悠悠天地。", 
            "所向无人清愁满，未必相逢容易。", 
            "算多少英雄老死，弹到琵琶边月暗，有孤鸿闲傍雕鞍起。", 
            "浩荡事，凄凉思。", 
            "河山一寸千行泪，猛回头玉关秋劲，金门春丽。", 
            "踯躅生云幽燕远，谁把离愁远寄。", 
            "叹此恨古今一例。", 
            "黄竹歌残双成老，剩空窗风冷生瑶水。", 
            "休怨抑，但牢记。"
        ], 
        "title": "贺新郎  马", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "百事成今昔，竟沉沉黄泉碧落，断无踪迹。", 
            "不忍思量今昔事，纵是思量何益。", 
            "待真不思量怎得，莫道长河流不尽，便长河流尽愁难息。", 
            "在天上，羡灵匹。", 
            "画图省识难寻觅，虚飘飘蓝桥水散，彩云澹夕。", 
            "人鬼零丁携手处，相顾都无人色。", 
            "说不尽从前今日。", 
            "但愿他生真可必，便今生死别休凄恻。", 
            "誓沧海，无相失。"
        ], 
        "title": "贺新凉  蓝桥图追悼", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "者番真别，心头蘸上愁如结。", 
            "画梁燕子和侬说，来日窗前，含泪坐红雪。", 
            "江南拾翠芳菲节，小屏花睡香云热。", 
            "五更风里流莺咽，马上关山，和梦拥残月。"
        ], 
        "title": "醉落魄  许昌晓发寄新妇霞客广陵时甲辰三月", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "闲数飞花消永昼，人替花愁，花替人愁否。", 
            "十里莺啼江岸柳，谁家院落春如酒。", 
            "雨横风狂灯火后，独向深宵，含倦抛残绣。", 
            "打个睡呵舒翠袖，轻抬玉腕交肩瘦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "香篝灭，睡起一天秋月。", 
            "荷气暗飘清梦彻，隔江人怨别。", 
            "独望长河愁绝，玉露金风吹骨。", 
            "欲采芙蓉烟水阔，相思相见说。"
        ], 
        "title": "谒金门  曾氏池夜起", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "蓦听黄莺呜翠柳，知道归期，误也今年又。", 
            "开到酴醵春似酒，艳阳天气闲长昼。", 
            "过了清明花似绣，花已开成，人已妆成否。", 
            "妆罢凭栏飘翠袖，花儿怎及人消瘦。"
        ], 
        "title": "蝶恋花  别意", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "醉里笙歌犹在，梦残江漏凄清。", 
            "绿杨疏影子规声，酒醒更阑人静。", 
            "楼下一庭斜月，照来珠箔飘灯。", 
            "梨花院落不分明，风定落红未定。"
        ], 
        "title": "西江月  春夜", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "酒欲消时人欲散，新凉怕近雕栏。", 
            "一天风皱碎云閒，满身帘影，秋月小廊寒。", 
            "记得前年秋后别，今年又是秋残。", 
            "别时容易见时难，如今思想，还是别时难。"
        ], 
        "title": "临江仙", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "家山何在，看紫云红树，炎方天隔。", 
            "络绎明驼同饮恨，俯仰胡沙边色。", 
            "榕岛春荒，椰洲水暖，远梦迷南国。", 
            "千花百草，雕栏愁卧岑寂。", 
            "花里鹦鹉凄凉，天涯相伴，踯躅犹相识。", 
            "能说飘零身世事，同向空王台侧。", 
            "上苑笙歌，长杨车骑，一晌人间别。", 
            "南溟帆影，载回天上消息。"
        ], 
        "title": "念奴娇  万生园安南象化去伤而谏之时余将游南溟", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "宝鼎飘烟沉水温，南园旧事总销魂，艰难过得几黄昏。", 
            "一树梅花明月地，玉楼人醉不开门，马蹄踏雪过前村。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "几树桃花飞尽，园林暗暗阴清。", 
            "小窗风日快新晴。", 
            "浅山浓绿水，万柳一声莺。", 
            "自有春来愁到，何曾春去愁轻。", 
            "十年前事暗伤情。", 
            "青梅如豆小，无处觅残英。"
        ], 
        "title": "临江仙　乙已偕新妇里居一春回忆乙未偕亡妇回里忽忽十年风景不殊人事有异矣", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "听何人吹笛向秋天，酒酣上高楼。", 
            "见霜林落叶，危城残照，江水寒流。", 
            "槛外千帆过尽，名利几时休。", 
            "百战江山在，往事悠悠。", 
            "此地何来王气，算古今亡国，几度樵讴。", 
            "枉十年金鼓，猿鸟动清愁。", 
            "数湘淮中兴人物，话兴亡一二尚生留。", 
            "青山外，满溪风雨，一个归舟。"
        ], 
        "title": "八声甘州  金陵", 
        "type": "词", 
        "yun": null
    }, 
    {
        "author": "廉泉", 
        "era": "近现代", 
        "subtype": "七言律诗", 
        "text": [
            "毬场浅草接花丛，一水当门认寓公。", 
            "诗思撩人知茗好，夕阳穿树补花红。", 
            "坐看岁月堂堂去，乘兴沧洲面面通。", 
            "团扇及时藏亦得，不须憔悴怨秋风。"
        ], 
        "title": "丁未七月十五夜与连仲甫小万柳堂宴集二首 其一", 
        "type": "律诗", 
        "yun": "东"
    }, 
    {
        "author": "廉泉", 
        "era": "近现代", 
        "subtype": "七言律诗", 
        "text": [
            "淞波一曲隔尘凡，寂寂松关夜不缄。", 
            "江上空亭饶水竹，坐中明镜看风帆。", 
            "客来呼酒延新月，花里裁诗检玉函。", 
            "徙倚不知更漏永，梦回露湿紫蕉衫。"
        ], 
        "title": "丁未七月十五夜与连仲甫小万柳堂宴集二首 其二", 
        "type": "律诗", 
        "yun": "咸"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "江都三月看琼花，宝马香轮十万家。", 
            "一代兴亡天宝曲，几分春色玉钩斜。", 
            "玉钩斜畔春色去，满川烟草飞花絮。", 
            "都是寻常百姓家，欲问迷楼谁知处。", 
            "高台置酒雨溟溟，贺老弹词不忍听。", 
            "二十五弦无限恨，白头犹见蒋檀青。", 
            "雕栏风暖凝丝竹，筵上惊闻朝元曲。", 
            "其时雨脚带春潮，江南江北千山绿。", 
            "朱弦断续怨沧桑，望帝春心暗断肠。", 
            "欲说先皇先坠泪，千言万语总心伤。", 
            "坐客相看共呜咽，金徽弹罢愁难绝。", 
            "同时伤春事不同，飘零身世何堪说。", 
            "家在京师海岱门，少年往事不堪论。", 
            "旗亭旧日多名士，北海当年侍至尊。", 
            "太行北尽仙园起，灵台飘渺五云里。", 
            "年年豹尾幸离宫，百官扈从六宫徙。", 
            "万户千门鱼钥开，柳烟深浅见蓬莱。", 
            "妆楼明镜云中落，别殿笙歌画里来。", 
            "祖宗旰食勤朝政，百年文物乾坤定。", 
            "万方钟鼓与民间，九重乐事怡天听。", 
            "建康杀气下江东，百二关河战火红。", 
            "猿鹤山中啼夜月，渔樵江上哭秋风。", 
            "军书榜午入青琐，从此先皇近醇酒。", 
            "花萼楼前春昼长，芙蓉殿里清宵久。", 
            "三山清月照瑶台，夹道珠灯拥夜来。", 
            "一曲吴歌调凤琯，后庭玉树极花开。", 
            "临春结绮新承宠，玉骨轻盈珍珠重。", 
            "避面宁教妒尹邢，当筵未许怜张孔。", 
            "太液春寒召管弦，官家小宴杏花天。", 
            "昭阳宫里春如海，五鼓初传燕子笺。", 
            "鞓红照睡繁华重，绝代佳人花扶拥。", 
            "南府新声妒野狐，升平独赐龟年俸。", 
            "夜半青娥扫落花，深宫月色照羊车。", 
            "庸知铜雀春深事，留与词人赋馆娃。", 
            "当时海内勤王事，慷慨誓师有曾李。", 
            "未见江头捷骑来，忽闻海畔夷歌起。", 
            "避暑温泉夜气清，宫花露冷月华明。", 
            "惊心一曲长生殿，直是渔阳鼙鼓声。", 
            "延秋门外黄昏路，城阙生尘妃嫔去。", 
            "穆王从此不重来，马上天颜频回顾。", 
            "来朝胡骑绕宫墙，凝碧池头踞御床。", 
            "昨夜采莲新制曲，月明多处舞衣凉。", 
            "太白晱晱欃枪吐，云房水殿都悽楚。", 
            "咸阳不见阿房宫，可怜一炬成焦土。", 
            "和戎留守有贤王，八骏西行入大荒。", 
            "金粟堆空啼杜宇，苍梧云冷泣英皇。", 
            "居庸日落离宫暮，北望幽州空烟树。", 
            "初闻哀诏在沙丘，已报新君归灵武。", 
            "鼎湖龙静使人愁，福海悠悠春水流。", 
            "山蝶乱飞芳树外，野莺啼满殿西头。", 
            "梨园寂寞闭烟雨，百草千花愁无主。", 
            "汉家仙掌下民间，秦宫宝镜知何处。", 
            "玉泉山下少人行，琼岛春阴水木清。", 
            "独有渔翁斜照里，隔墙吹笛到天明。", 
            "繁华事散堪悲恸，玉辇清游忆陪从。", 
            "明年重过功德坊，梨花落尽柳如梦。", 
            "小臣掩面过宫门，犬马难忘故主恩。", 
            "檀板红牙今落魄，寻常风月最销魂。", 
            "十年血战动天地，金陵再见真王气。", 
            "南部烟花北地人，天涯难免伤心泪。", 
            "武帝旌旗满九州，湘淮诸将尽封侯。", 
            "两宫日月扶双辇，万国车书拜五洲。", 
            "独有开元伶人老，飘泊秦淮鬓霜早。", 
            "夜梦帘间唱谢恩，玉阶叩首依宫草。", 
            "糊口江淮四十年，清明寒食飞花天。", 
            "春江酒店青山路，一曲霓裳卖一钱。", 
            "君问飘零感君意，含情弹出宫中事。", 
            "乱后相逢问太平，咸丰旧恨今犹记。", 
            "怜尔依稀事两朝，千秋万岁恨迢迢。", 
            "至今烟月千门锁，天上人间两寂寥。"
        ], 
        "title": "檀青引附檀青传", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "我思洪荒前，千山一大石。", 
            "真宰泄飞流，巨灵一掌劈。", 
            "馀力百脉受，群石皆碎裂。", 
            "绝壁遂倒撑，如墙攒万额。", 
            "断崖乃逡巡，如蚁缘败叶。", 
            "船从地底来，寸步万牛力。", 
            "竹缆数十丈，摇摇不得直。", 
            "摩穹百夫伏，缒壑一舟黑。", 
            "乃知著地行，难于蹈虚立。", 
            "此路非通人，曷为强舟楫。", 
            "波涛接云霄，自问将安适。", 
            "江南有良田，归计未为拙。", 
            "为歌公无渡，蛟龙亦叹息。"
        ], 
        "title": "泊走马出洞滩在郧阳西", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "孤舟天地间，荡碎江漠碧。", 
            "水程报入峡，舟子相蹙额。", 
            "水东舟西行，所恃皆人力。", 
            "上游千山雨，万流趋一脉。", 
            "大石相夹束，逼水高百尺。", 
            "绝壁争外顷，仰视天皆石。", 
            "转王肠九迥，崩崖齿万齧。", 
            "惊湍若箭来，到此忽一逆。", 
            "不见船行迟，但看水流疾。", 
            "细径凿青天，一发蟠百结。", 
            "群夫牵弱缆，斗汗过寸隙。", 
            "苔入太阴寒，雪是上古积。", 
            "鸟飞时一坠，蚁缘仍百折。", 
            "上无云日光，下狎蛟龙宅。", 
            "八口岂微细，生命轻瞬息。", 
            "动念当急流，欲退或不得。", 
            "万全出侥倖，惶恐亦何益。", 
            "君子重临渊，保身非懦怯。", 
            "快意疾回舟，星月淡秋夕。"
        ], 
        "title": "辛丑秋大人自长安莅汉中余奉母由汉沔赴南郑自兴安府西上二百里至黄金峡一名惶惊峡即秦用金牛通蜀处峡长八十里波涛险恶绝壁千仞石皆倒出崖隙纤路不盈尺舟楫必期一日尽此险峡中不得泊也日落风生往往沉舟摧楫遂复退至兴安舍舟遵陆纡道汉阴厅七日而达南郑似远实近以退为近矣", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "孤江剖万山，一发悬太空。", 
            "牵马扪碧落，四顾开心胸。", 
            "高乌沈下界，绝顶失诸峰。", 
            "落日坠地上，丹黄千万重。", 
            "秋色随雁来，浩荡自关中。", 
            "树杪窥长安，目力千里穷。", 
            "莽莽云霞间，汉唐多离宫。", 
            "材官塞泾渭，忆昔迥六龙。", 
            "旌旗出烟谷，跸路缘青松。", 
            "悠悠古人事，当时皆英雄。", 
            "寒芜不可极，西望伤幽衷。", 
            "逆知千载下，惊心与我同。"
        ], 
        "title": "汉阴秋望辛丑七月入汉中过此时两宫在长安", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "入门满榻山苍然，林岩飞落来樽前。", 
            "坐客四颅惊离筵，竹禅妙画神乎仙。", 
            "一松欹石石为偏，不知松石生谁先。", 
            "一松压松不见天，虚翠滴落为云烟。", 
            "羲和不闻太阴键，霜雪矗立枝干填。", 
            "苍藓剥蚀龙鳞穿，藤倒挂根相断连。", 
            "折枝忽见沧海田，平远直吞天之边。", 
            "下坐一僧闭目眠，坦腹如鼓脐如钱。", 
            "一僧侍坐耸瘦肩，捉襟扪虱齧齿巅。", 
            "客言此画当流传，两僧对坐将千年。", 
            "中兴以来神画鲜，竹禅大笔如米颠。", 
            "万象参赞化工诠，秋毫出落真宰宣。", 
            "堂下老树撑屋椽，有僧面壁闻风泉，画耶真耶禅非禅。"
        ], 
        "title": "竹禅画松壁歌", 
        "type": "古风", 
        "yun": "先"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "市隐郊居意自宽，还从杯底觅清欢。", 
            "茫茫落日长途远，寂寂江山独立看。", 
            "物外初闻鸡犬地，枕中曾见甲兵寒。", 
            "龙门马阪浑閒事，百尺楼中酒不干。"
        ], 
        "title": "戊申之秋外舅李公伯行奉使英国奏调司书记新加坡留别王啸龙章一山诸同年 其四", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "岛峡呜钟鼓，声音摇天阊。", 
            "绝壁启幽扉，星月在衣裳。", 
            "呼吸逼青冥，肃肃毛骨凉。", 
            "但见烟与海，六合一混茫。", 
            "紫云忽割裂，一绕悬光芒。", 
            "千峰坐巨浸，大火发中央。", 
            "晔晔结天柱，奇彩拂银潢。", 
            "周山三百里，海上夜炫熿。", 
            "舟楫环地来，宵行见帆樯。", 
            "炎方多火山，昔闻殊惑惶。", 
            "明夷一洪炉，鼓铸煨阴阳。", 
            "磅礴时一泄，清浊乃抑扬。", 
            "万象不能名，五行实故常。", 
            "真宰根至理，微眇安得详。", 
            "须臾日亦出，光气不可当。", 
            "赤轮水底起，煮海若沸汤。", 
            "宇宙乃太明，历落见八荒。", 
            "火日相荡摩，四射作剑铓。", 
            "南洲水居七，天与波洸洸。", 
            "馀山渺缥间，至是皆辉煌。", 
            "若有圣人出，灯照临万方。", 
            "于物无不受，詄荡开明堂。", 
            "我读山海经，考證嗟未遑。", 
            "前年亲瘴疠，乘槎极朗光。", 
            "壮哉沧溟气，飞动意以偿。", 
            "夸丽伹赏奇，感叹复彷徨。"
        ], 
        "title": "爪哇火山诗", 
        "type": "古风", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "噫吁乎，郁郁葱葱何年王气来南方。", 
            "开疆拓上势莫当。", 
            "偶然足迹出八荒，男儿当为外国王。", 
            "君不见群公逐鹿国为空，骨肉操戈同室中。", 
            "杀人最多称奇功，哀哉万古之英雄。", 
            "日出月落之西东，茫茫大块禹迹穷。", 
            "交臂失之故步封，卑哉万古之英雄。", 
            "炎洲往事堪流涕，五百年间失载记。", 
            "取而代之大有人，大国小国不可纪。", 
            "轩辕子孙真龙种，虬髯自王佗自帝。", 
            "磨刀割破沧溟水，快哉我取人所弃。", 
            "目光熊熊烛宇宙，昂头天外攫土地。", 
            "岂不有意图中原，一笑置之今何世。", 
            "其间称王十馀传，或数十年或百年。", 
            "一二故事但口述，考之文字殊茫然。", 
            "当时百蛮皆慑服，或以兵力或以贤。", 
            "洪氏叶氏为最盛，洪武以后嘉道前。", 
            "其人类皆雄俊悲不遇，掉头入海不回顾。", 
            "云梦八九多巨区，天下之事容可图。", 
            "国有真人走扶馀，为人不为真丈夫。", 
            "伏波铜鼓征南服，渡泸深入文身俗。", 
            "但闻地角有干戈，不知天上何年月。", 
            "南荒阡陌起人烟，斩棘披荆不计年。", 
            "大泽云深驱象阵，春山日暖种桑田。", 
            "火齐木难誇宝藏，星罗棋布膏腴壤。", 
            "何曾黼黻献冰蚕，尽有珊瑚搜铁网。", 
            "越王台殿浪花中，鼓角相闻大海东。", 
            "天池一击歌大风，射杀鲸鲵屠蛟龙。", 
            "当年跃马亦天意，得志全凭苍莽气。", 
            "鞭笞异族若牛羊，前仆后起一再厉。", 
            "似闻北向望星辰，物外田园世外身。", 
            "绝岛云霞三佛曙，仙山鸡犬万家春。", 
            "可怜北户谁相劳，天限南风不能到。", 
            "真定虚闻报汉尝，西京犹下珠崖诏。", 
            "朗王序水草动愁思，遗恨吞吴失此时。", 
            "花里但馀秦父老，草间犹见汉旌旗。", 
            "空令叱咤惊四裔，成事艰难失之易。", 
            "中使频传载宝归，疆臣未识怀柔计。", 
            "楼船白鸟自西来，金剑尘寒铁锁开。", 
            "霸业寂寥何处问，渔樵踪迹水天哀。", 
            "行吟山泽来荒野，形势凄凉绝壁下。", 
            "居人犹在话桑麻，夷歌数处惊戎马。", 
            "海上寒山秋照红，扁舟指点有无中。", 
            "庸知徐福迷仙岛，不道隗嚣有故宫。", 
            "古时瓯粤非吾类，一纸羁縻至今利。", 
            "行色千金壮陆生，雄心百世惊刘季。", 
            "避世飘然作客星，披图初见九头经。", 
            "何人吹笛家山破，看尽蛮烟万点青。", 
            "嗟我乘槎来何暮，物换星移时势去。", 
            "行人不识项王台，海鸥犹上田横墓。", 
            "逞将姓氏考蚕丛，独抱狂愁倚红树。", 
            "拔山意气今巳矣，铁戟沈沙不知处。", 
            "大好金汤拱海门，七洲风物总消魂。", 
            "山间射鹿迷吴苑，江上驱羊识楚孙。", 
            "烟波浩荡渚宫寂，春草幽幽春潮湿。", 
            "绝峡云荒水客愁，沧洲雨暖鲛人泣。", 
            "虎啸龙吟接大荒，管弦哀乱怨沧桑。", 
            "非关抱器思箕子，不为啼鹃吊蜀王。", 
            "桄榔叶老秋阴重，欲把雄愁画云梦。", 
            "人事天时不可知，立马川原意飞动。", 
            "鲲鹏南徙黯伤神，一片兴亡问水滨。", 
            "数着残棋犹未了，风生日落更无人。"
        ], 
        "title": "哀南溟", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "元明以降篆者少，五百年间谁压倒。", 
            "国朝惟有濠叟公，邓公完白称二老。", 
            "公书通神天下知，子孙安敢赞一辞。", 
            "岂无馀子称笔力，汗流籍湜神已疲。", 
            "此书当日寄我祖，我父受之赐我守。", 
            "煌煌真气扑眉宇，何况手泽为人后。", 
            "忆公作书必先酒，光绪之初我尚幼。", 
            "松醪满盎墨满斗，大笔如林插左右。", 
            "须眉如雪飞巨肘，一见惊喜不敢走。", 
            "三十年来云烟过，兼金一帧家家摩。", 
            "大江南北争搜罗，安得真迹如许多。", 
            "今对此书更悲泣，王祖装池王考笔。", 
            "王祖王考非人间，空窗开卷墨光湿，嗟嗟人兮人兮不如物。"
        ], 
        "title": "敬跋伯祖濠叟公墨迹后", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "巫来江水碧如油，炎方帝子乘兰舟。", 
            "江女摇珰烟花洲，绿发縿縒珠玉秋。", 
            "红肌香泪出风雨，耿耿银河隔天语。", 
            "埋骨无人吊碧山，狒狒来时猩猩去。", 
            "蛮云莽莽骑红鲤，苍梧露冷迷湘水。", 
            "早知天上胜人间，一笑相逢都未死。", 
            "水云破碎月脱衣，夜来化作寒蝶飞。", 
            "青陵台畔行人稀，荒宫梁殿花草非。", 
            "湿萤暗照雷塘夜，游魂归去青山下。"
        ], 
        "title": "巫来江歌", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "蝉响风初定，花肥雨自疏。", 
            "青山争入户，红袖自烹鱼。", 
            "江水磨樵斧，秋阳曝汉书。", 
            "常时思故国，一晌梦扶馀。", 
            "草堂门不闭，习静远尘嚣。", 
            "白日风情畅，青云气色高。", 
            "溪幽芳草塞，江热夜霞烧。", 
            "抱瓮平生志，何须间桔槔。"
        ], 
        "title": "闲居", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "江娥夜妆裸胸骨，绿发流云颓红玉。", 
            "棠梨月暖燃春空，美人下车我停骢。", 
            "花气酒光交相醲，王孙夜醉巴黎宫。", 
            "国色人皆怜，毡帐熏香明妃眠。", 
            "汉家春不到，红粉出燕然。"
        ], 
        "title": "江娥舞", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "君十年前一贱徒，盗贩杀人在法诛。", 
            "江淮之间数逃逋，翻然改悔濯泥涂。", 
            "先帝有诏曰赦诸，赐名怀礼握兵符。", 
            "辛亥反侧清祚墟，坐镇东南安三吴。", 
            "好人不敢窥江都，狙杀花云好头颅。", 
            "数君之罗岂曰无，数君之功不可诬。", 
            "七尺躯，血模糊，乱世不死非丈夫。"
        ], 
        "title": "癸丑四月哀徐怀礼", 
        "type": "古风", 
        "yun": "虞"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "长官谁健儿，王五四海友。", 
            "高颡贯大鼻，河目胆如斗。", 
            "策马过其门，遮客不得走。", 
            "大臂如巨橼，持我坐并肘。", 
            "呼妻出见客，布衣椎髻妇。", 
            "杀鸡具面饼，酌我巨觥酒。", 
            "大声谈刀剑，眼光忽左右。", 
            "自言少年事，为盗杀人夥。", 
            "天下多奸吏，安得尽授首。", 
            "悖入不悖出，此理天不取。", 
            "男儿贵坦白，杀人安足丑。", 
            "英雄如落日，忽焉已衰朽。", 
            "我时方弱冠，闻言前席久。", 
            "问以刀剑术，大笑握我手。", 
            "公子好书生，才智得未有。", 
            "一人何足敌，六经乃真守。", 
            "豚儿令读书，群能教之否。", 
            "世道促浩劫，饥寒十八九。", 
            "天下一指掌，有事十年后。", 
            "斯言犹在耳，斯人木已秀。", 
            "真气见肺肝，愧死肉食臭。", 
            "乃知山泽间，奇士或一觏。", 
            "人生共天地，流品何薄厚。", 
            "苟无义礼心，衣冠有禽兽。"
        ], 
        "title": "哀大刀王五", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "众峰落平地，千松万松直。", 
            "樵禁逾千岁，遂得高百尺。", 
            "出林天忽明，到门松尽失。", 
            "孤僧开晓窗，偕我面壁立。", 
            "双松忽穿梁，丈人乃在室。", 
            "虚翠动几案，秋阴出粉墨。", 
            "何年托孤根，堂隍生黝碧。", 
            "僧言六如画，弄笔寿幽僻。", 
            "通神在岁久，十二万朝夕。", 
            "夜闻风雨摇，梦见龙对啮。", 
            "昔时墙欲倾，欲留不可得。", 
            "今者粉剥落，墨光复清澈。", 
            "曷若任墙倾，松当离壁立。", 
            "其生也无根，使与岩柯接。", 
            "妙手活迹象，不受造化力。", 
            "或者挟风雷，其龙破夜出。", 
            "下乃不死药，与君斸琥珀。"
        ], 
        "title": "唐六如画松壁歌", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "蝼蚁知贪生，兵祸不可弭。", 
            "夕阳满江头，流民千百徙。", 
            "有翁与我语，语止泪不止。", 
            "去岁经革命，今岁苦蛇豕。", 
            "金陵经百战，负固争凭恃。", 
            "壮夫死数万，玉石皆披靡。", 
            "妻子走相失，兄弟离桑梓。", 
            "留此老筋骨，露宿寒霜里。", 
            "两岁三避兵，十室九倾圮。", 
            "忍死思一归，存没得审諟。", 
            "或者皆归来，室近人亦迩。", 
            "入城但空巷，板屋立秋水。", 
            "败灶生湿菌，故井一俯视。", 
            "屋角耕织具，频年劳十指。", 
            "生也谁之恩，死也谁所使。", 
            "同尽非所悲，独活将何以。", 
            "孤寡众能怜，老耄人所鄙。", 
            "少壮可自养，残废将谁倚。", 
            "天下皆战垒，安见彼善此。", 
            "出门匍匐行，沟壑甘即委。", 
            "饥久肠胃痛，气竭但自捶。", 
            "西风吹泪面，哀语酸骨髓。", 
            "一恸发众哀，千百连声起。", 
            "我闻流民哭，伤心不能已。", 
            "先朝恤涂炭，九庙一敝屣。", 
            "揖让已经年，锋镝犹千里。", 
            "谁操同室戈，徒为数人事。", 
            "良民百愿虚，始虑宁及此。", 
            "失地不得生，得城宁免死。", 
            "覆巢卵无完，投鼠器亦毁。", 
            "败固非民福，胜亦民何喜。", 
            "始知祸福机，无与顺逆理。", 
            "战胜祸更深，功高安足齿。", 
            "四海多流民，何独江淮是。", 
            "后来何以苏，销兵务耒耜。"
        ], 
        "title": "流民诗癸丑八月过京口作", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "北土非长策，依违意未安。", 
            "忽看今夜月，应念故宫寒。", 
            "八极春无尽，孤臣泪不干。", 
            "军需天下动，欲问是非难。"
        ], 
        "title": "癸丑北游诗五十首选二十四 其二", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "日月回京阙，威仪见汉官。", 
            "五胡馀父老，九庙荐杯盘。", 
            "帝里春无恙，天衣泪不干。", 
            "未能忘麦饭，减膳内臣看。"
        ], 
        "title": "癸丑北游诗五十首选二十四 其十六", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "天下已定当高歌，诗人不及侯王多。", 
            "袁侯一室大如斗，海内清才容收罗。", 
            "三山丘壑本奇绝，六百年无诗人迹。", 
            "建章前殿雪中开，沁水辋川皆失色。", 
            "玉龙呼啸来寒空，古松流水静房拢。", 
            "雪前风起春灯乱，雪后烟开月满宫。", 
            "梁园俦侣皆诗伯，水上楼台万象出。", 
            "雕梁画栋帝王家，冻砚寒窗幽人宅。", 
            "主人煮冰凿天河，砂铛竹灶煎松萝。", 
            "贪泉狂泉饮者众，试尝此茗当如何。", 
            "沧桑话罢呵画笔，瑶林玉树散仙客。", 
            "闭门千载见高风，岂如西园记游屐。", 
            "我有蘧庐天地开，飘然南极袖诗回。", 
            "眼中五岳何曾见，指点人间雪几堆。"
        ], 
        "title": "题袁抱存寒庐茗话图卷子即西苑流水音千尺雪旧址", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "入门屋大乾坤窄，八荒四极在我室。", 
            "手扪五岳皆平地，坐视沧海忽壁立。", 
            "恍如上界一俯瞩，三分尘上水居七。", 
            "又如置身洪荒前，当时不见一人迹。", 
            "昆崙之外原无山，馀气磅礴散万脉。", 
            "东南诸国临大水，西北川原岂终极。", 
            "乃知大块非无垠，直若盆水浮败叶。", 
            "关塞古今称形胜，自我视之皆智力。", 
            "图中斑驳五色分，人种国界辨明晰。", 
            "世上沿革血染成，此图变更乍朝夕。", 
            "人间无日无干戈，一万年后知何色。", 
            "起来取图裂粉碎，无地存身计亦得。", 
            "回头新月照空墙，似闻吴质嫦娥微叹息。"
        ], 
        "title": "题五洲地图", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "秦皇心八荒，东游巫王气。", 
            "真人常自疑，山中匿刘季。", 
            "项王战五年，一夕楚歌至。", 
            "汉德忽衰落，群雄据燕冀。", 
            "先主久落魄，思攫寸土寄。", 
            "嗟嗟我徐州，久为用武地。", 
            "贤哉陶恭祖，揖让靖枭贽。", 
            "闾阎安鸡犬，父老免离弃。", 
            "献帝初无恙，取土亦何意。", 
            "为问刘使君，东来能无愧。", 
            "阿瞒驱兵来，下邳忽失利。", 
            "百姓转沟壑，亡命仅数骑。", 
            "他年入成都，刘璋亦让位。", 
            "人弃我所取，一再攻不备。", 
            "平生欺孤弱，所至得之易。", 
            "历数虽有归，英雄终虚伪。", 
            "邓艾来阴平，兴亡如儿戏。", 
            "天意本无常，人事亦何为。", 
            "得土必杀人，螳雀争觎觊。", 
            "一姓岂终极，孤城几易帜。", 
            "宁令万骨枯，成我数年事。", 
            "所谓吊伐心，大盗胜者贵。", 
            "逐鹿满今古，心迹岂同异。", 
            "哀哉众生灵，浩劫将焉避。", 
            "益思陶公贤，千载感高义。", 
            "下车登城楼，怆然出涕泗。"
        ], 
        "title": "登徐州陶公阁", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "荆门西去皆秦岭，万壑猿声夜雨愁。", 
            "几片江云如惜别，晚来相送过均州。"
        ], 
        "title": "自均州以西滩岭丛杂一千九百馀里每夜泊舟听雨闻猿盖经两月日行万壑间也", 
        "type": "绝句", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "山深滩急夜猿鸣，汉上风波不可行。", 
            "此是从头第一夜，遥知开眼到天明。"
        ], 
        "title": "城固县江上怀亲时由汉中旋里", 
        "type": "绝句", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "襄阳信宿登临兴，为感前贤万古劳。", 
            "汉上名山天下胜，龙冈争及鹿门高。"
        ], 
        "title": "襄阳", 
        "type": "绝句", 
        "yun": "豪"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "玉楼金殿晓云中，欲识天颜在碧穹。", 
            "输与路旁三省吏，满衣清露出深宫。"
        ], 
        "title": "过东华门", 
        "type": "绝句", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "元龙意气向谁论，江上楼船共一樽。", 
            "酒欲醒时人不见，满天风雨入中原。"
        ], 
        "title": "江上识陈伯严先生", 
        "type": "绝句", 
        "yun": "元"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "夜来清月照仙山，来照幽人海岛间。", 
            "一醉醒来风露密，捲帘花影乱云鬟。"
        ], 
        "title": "海上曲三首选一", 
        "type": "绝句", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "何人酌酒倚山楼，看尽沧洲云水秋。", 
            "海上青峰千万点，夕阳红尽是崖州。"
        ], 
        "title": "庚戌路经交广南渡岛国居山泽间杂诗 其一", 
        "type": "绝句", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "蜑户鲛人客思闲，安南东去水云间。", 
            "回看日近长安远，不见中原更有山。"
        ], 
        "title": "庚戌路经交广南渡岛国居山泽间杂诗 其二", 
        "type": "绝句", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "山高月小海冥冥，一鹤归来宇宙青。", 
            "有客乘槎七千里，袖携风雨下南溟。"
        ], 
        "title": "庚戌路经交广南渡岛国居山泽间杂诗 其三", 
        "type": "绝句", 
        "yun": "青"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "筑屋幽崖石壁空，行吟潭上伴幽龙。", 
            "閒来坦腹疏帘下，卧看云生大泽中。"
        ], 
        "title": "庚戌路经交广南渡岛国居山泽间杂诗 其四", 
        "type": "绝句", 
        "yun": null
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "谷口嘤嘤乌一群，春山松露坠纷纭。", 
            "幽人晓起开门户，百道飞泉五色云。"
        ], 
        "title": "庚戌路经交广南渡岛国居山泽间杂诗 其五", 
        "type": "绝句", 
        "yun": "文"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "柯人吹笛过仙山，声在飞流绝壁间。", 
            "明月满船歌未了，不知江露点云鬟。"
        ], 
        "title": "庚戌路经交广南渡岛国居山泽间杂诗 其六", 
        "type": "绝句", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "峡口潮凉云乱飞，风飘江雨点蓑衣。", 
            "贪看海上千山绿，吹笛骑牛缓缓归。"
        ], 
        "title": "庚戌路经交广南渡岛国居山泽间杂诗 其七", 
        "type": "绝句", 
        "yun": "微"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "行尽花源烟霭生，翠微苍莽水纵横。", 
            "桑田万顷山深处，日落仙人叱石声。"
        ], 
        "title": "庚戌路经交广南渡岛国居山泽间杂诗 其八", 
        "type": "绝句", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "仲翔南去徙交州，海愈他年祇解愁。", 
            "如此清秋好风月，几人醉倒海山楼。"
        ], 
        "title": "庚戌路经交广南渡岛国居山泽间杂诗 其九", 
        "type": "绝句", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "王粲春来爱远游，过江兵马总堪愁。", 
            "长淮千里桑麻绿，定武将军在兖州。"
        ], 
        "title": "壬子徐州道中", 
        "type": "绝句", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "春来羌雪断行人，愁杀长沙涕泪身。", 
            "老马能知西域路，沂连山脉接昆崙。"
        ], 
        "title": "书裴伯谦河海昆仑录俊四首选二 其一", 
        "type": "绝句", 
        "yun": null
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "一卷新诗两鬓斑，喜闻季子及生还。", 
            "迥肠曲似黄河水，流到天边又入关。"
        ], 
        "title": "书裴伯谦河海昆仑录俊四首选二 其二", 
        "type": "绝句", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "一夜吹笳秋色高，柏林城里肃弓刀。", 
            "宫嫔早识君王意，二十年前绣战袍。"
        ], 
        "title": "柏林怨 其一", 
        "type": "绝句", 
        "yun": "豪"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "十万长平动地哀，闺中齐上望夫台。", 
            "茶花不解封侯怨，犹傍春庭对月开。"
        ], 
        "title": "柏林怨 其二", 
        "type": "绝句", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "英雄事业一沾巾，闲向湖山拂战尘。", 
            "八月家山丹桂发，故宫秋月更无人。"
        ], 
        "title": "柏林怨 其三", 
        "type": "绝句", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "铜街金谷隔云端，闻道巴黎似广寒。", 
            "草里铜仙铅泪冷，洛阳宫阙似长安。"
        ], 
        "title": "巴黎怨 其一", 
        "type": "绝句", 
        "yun": "寒"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "一曲珠喉万佛郎，英雄酒色踏歌场。", 
            "公孙剑器今何在，闲断刀环唱武皇。"
        ], 
        "title": "巴黎怨 其二", 
        "type": "绝句", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "仓卒延秋万骑屯，天空甲马步虚尘。", 
            "将军夜入淮阴市，月照千街不见人。"
        ], 
        "title": "巴黎怨 其三", 
        "type": "绝句", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "金谷名园作战濠，河阳无复季伦豪。", 
            "玫瑰月里飞红雪，玉砌雕栏马粪高。"
        ], 
        "title": "巴黎怨 其四", 
        "type": "绝句", 
        "yun": "豪"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "唐沁商堆事久非，春风秋月梦依稀。", 
            "绿窗举国压金线，不绣歌裙绣战衣。"
        ], 
        "title": "巴黎怨 其五", 
        "type": "绝句", 
        "yun": "微"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "当年六合劲烟尘，天上人间拿破崙。", 
            "武帝旌旗谁眼见，白头军士已无人。"
        ], 
        "title": "巴黎怨 其六", 
        "type": "绝句", 
        "yun": null
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "江山虽自归同姓，心迹何由异贰臣。", 
            "千古艰难盖棺日，十分容易读书人。"
        ], 
        "title": "吊方孝孺墓 其一", 
        "type": "绝句", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "独寻秋草吊寒烟，遗恨悠悠五百年。", 
            "地下天颜犹咫尺，孝陵山色墓门前。"
        ], 
        "title": "吊方孝孺墓 其二", 
        "type": "绝句", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "平生秀句满江湖，诗亦穷人信有无。", 
            "莫笑后山穷已甚，我无知己似欧苏。"
        ], 
        "title": "读陈后山诗书后", 
        "type": "绝句", 
        "yun": "虞"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "黛影临流点碧空，过江人物话艟艨。", 
            "彭郎居处今谁共，枉把新诗夺战功。"
        ], 
        "title": "小姑山本作小孤山与彭浪矶对峙", 
        "type": "绝句", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "太平皇帝驻金銮，今日孤臣带泪看。", 
            "水殿帘开风月白，秋光未到已惊寒。"
        ], 
        "title": "行宫 其一", 
        "type": "绝句", 
        "yun": "寒"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "穆王重到六龙回，想像空教异代哀。", 
            "日午退朝开便殿，秋山都到御床来。"
        ], 
        "title": "行宫 其二", 
        "type": "绝句", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "岭上阴晴总不分，松萝幽鸟自成群。", 
            "纱窗疏雨两三点，不见江湖但见云。"
        ], 
        "title": "山窗晓望", 
        "type": "绝句", 
        "yun": "文"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "莫负今朝宿斗牛，枢衣便欲叩琼楼。", 
            "平生第一登高处，只有青天在上头。"
        ], 
        "title": "五老峰庐山最高处", 
        "type": "绝句", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "广陵传得嵇中散，一宿华阳万古愁。", 
            "夜入洛阳三百里，秋山月落打钟楼。"
        ], 
        "title": "荥阳", 
        "type": "绝句", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "上来新月照娟娟，绝磴松萝入暮烟。", 
            "题湿翠微无处所，朗吟直欲写青天。"
        ], 
        "title": "新月", 
        "type": "绝句", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "玉臂横陈午睡狂，龙须簟滑梦清凉。", 
            "外边进扇无人觉，水馆熏风初昼长。"
        ], 
        "title": "杂诗四首 其一", 
        "type": "绝句", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "刺桐花底酒如渑，酒数家家力不胜。", 
            "醉倒玉人推不醒，醒来公子已调冰。"
        ], 
        "title": "杂诗四首 其二", 
        "type": "绝句", 
        "yun": "蒸"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "扫开红雪试罗裳，缭绊声中露气凉。", 
            "风里一肩花片落，不须丝绣胜熏香。"
        ], 
        "title": "杂诗四首 其三", 
        "type": "绝句", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "冰肌无汗白罗裳，分得华清豆蔻汤。", 
            "月浸鲛绡见深坐，替他身上一清凉。"
        ], 
        "title": "杂诗四首 其四", 
        "type": "绝句", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "山江夜流急，孤烛对愁眠。", 
            "渔火潮生岸，猿声露满天。", 
            "人来云梦泽，月出洞庭船。", 
            "舟子语烟水，明朝欲济川。"
        ], 
        "title": "荆门夜泊", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "翠微摩碧落，万木拥孤城。", 
            "石壁闻人语，溪云似马行。", 
            "天明山月出，江热晓蝉清。", 
            "一宿空舟客，凄凄远路情。"
        ], 
        "title": "夜次白河县热甚舟中望月", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "纱窗夜半明，海上早霞生。", 
            "瘦马入红树，哀猿乱水声。", 
            "晓天江鹭点，残月野人耕。", 
            "一夕题新句，绳床梦亦清。"
        ], 
        "title": "西乡县驿楼早发", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "新月趁行色，人家何处寻。", 
            "过溪山鹿迹，挂树野猿吟。", 
            "烟鸟数声寂，幽苔一寸深。", 
            "庞公栖隐地，隔水指疏林。"
        ], 
        "title": "泊襄阳游汉上望鹿门山", 
        "type": "律诗", 
        "yun": "侵"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "彭城归失计，垓下战堪惊。", 
            "楚汉无明日，乾坤要弭兵。", 
            "丈夫常自误，竖子便成名。", 
            "君听不平气，乌江日夜声。"
        ], 
        "title": "垓下", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "野屋峰间筑，梯田天半横。", 
            "隔云闻水落，过雨见人耕。", 
            "乱后知何世，閒中过一生。", 
            "为烧菰米饭，邀我说神京。"
        ], 
        "title": "洋县谢家山谢处士舍留别 其一", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "清江流绝壁，一曲抱村斜。", 
            "老去犹能饮，春来遍是花。", 
            "山光明酒店，雨色入贫家。", 
            "不到襄阳市，庸知换物华。"
        ], 
        "title": "洋县谢家山谢处士舍留别 其二", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "结屋人烟外，云生谷口迷。", 
            "早花江上发，春鸟峡中啼。", 
            "水立燃犀渚，风翻饮虎溪。", 
            "林间采苍耳，闲去一攀跻。"
        ], 
        "title": "结屋 其一", 
        "type": "律诗", 
        "yun": "齐"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "不识求仙意，浑忘入海年。", 
            "山明春镜里，江动画楼前。", 
            "云重崖成滴，雨微花欲燃。", 
            "知音百年后，不欲间时贤。"
        ], 
        "title": "结屋 其二", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "春探箕子国，花暖越王宫。", 
            "井邑江流外，旌旗旭日中。", 
            "何人成大业，后事费英雄。", 
            "一意苍茫里，川原不可穷。"
        ], 
        "title": "柔佛岛楼早起望海山", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "天涯断消息，戍鼓出河东。", 
            "春色烽烟里，江流雨雪中。", 
            "故人诗鬓白，旅馆夜灯红。", 
            "欲赋中兴事，荒哉郭李功。"
        ], 
        "title": "江楼约子才饮", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "杜甫家何在，元龙气未平。", 
            "长城千万里，春雪断人行。", 
            "落日皆为客，中原独远征。", 
            "桃花江岸发，未忍说无情。"
        ], 
        "title": "癸丑江上春感 其一", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "雪消樯燕语，汗漫涉江沱。", 
            "芳草依天尽，春风入海多。", 
            "疮痍殊未了，烟景欲如何。", 
            "忽听龟兹曲，无心子夜歌。"
        ], 
        "title": "癸丑江上春感 其二", 
        "type": "律诗", 
        "yun": "歌"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "多念惊新岁，长贫畏远行。", 
            "平生多感激，恩怨未分明。", 
            "辛苦安眠少，饥寒得句清。", 
            "甲兵满关陇，道路最堪惊。"
        ], 
        "title": "癸丑江上春感 其三", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "百战家仍在，相逢转不悲。", 
            "登楼春已尽，出塞月相随。", 
            "客路干戈里，雄心老大时。", 
            "江头杨柳树，攀折不成丝。"
        ], 
        "title": "送友至哈尔滨时客沪上", 
        "type": "律诗", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "二十年中事，兴衰到眼时。", 
            "壮心曷有极，吾道不胜悲。", 
            "兵马独高咏，江山似弈棋。", 
            "暮云生渤海，浩荡欲何之。"
        ], 
        "title": "癸丑北游诗五十首选二十四 其一", 
        "type": "律诗", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "台沼森严地，先皇御极游。", 
            "清诗出华省，春色动仙舟。", 
            "芳树西宫路，新莺北海楼。", 
            "停车疾趋过，不敢暗抬头。"
        ], 
        "title": "癸丑北游诗五十首选二十四 其三", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "天命归新主，中原款朔方。", 
            "众星趋北极，王气渡辽阳。", 
            "不以兵车力，销为日月光。", 
            "入关凭吊伐，惭德小成汤。"
        ], 
        "title": "癸丑北游诗五十首选二十四 其四", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "漠武开边策，周宣北伐功。", 
            "六军横瀚海，万马出云中。", 
            "壮士冰埋骨，天王雪满弓。", 
            "三朝兵力远，得失异沙虫。"
        ], 
        "title": "癸丑北游诗五十首选二十四 其五", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "流沙三万里，日落动长风。", 
            "西域葡萄树，来朝入汉宫。", 
            "武皇思扫荡，飞将得英雄。", 
            "满壁云台画，图形为报功。"
        ], 
        "title": "癸丑北游诗五十首选二十四 其六", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "西极羌笳动，驱兵万仞山。", 
            "交河春色远，浩荡唱刀环。", 
            "塞上军机疾，宫中庙算娴。", 
            "班师三万里，大雪满阳关。"
        ], 
        "title": "癸丑北游诗五十首选二十四 其七", 
        "type": "律诗", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "昭代崇儒术，修文洗甲兵。", 
            "石渠开秘笈，白屋盛西京。", 
            "百学从根柢，千秋集大成。", 
            "图书雄四库，宏道莫能名。"
        ], 
        "title": "癸丑北游诗五十首选二十四 其八", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "王师无战国，天险失江东。", 
            "将相原无种，湘淮第一功。", 
            "山寒江总宅，草暗隗嚣宫。", 
            "同治中兴事，旌旗在眼中。"
        ], 
        "title": "癸丑北游诗五十首选二十四 其九", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "温泉七百里，车驾幸离宫。", 
            "凝碧胡尘暗，阿房楚炬红。", 
            "鼎湖神驭寂，钟室荩谋忠。", 
            "遗搆窜苍鼠，诗人泪眼中。"
        ], 
        "title": "癸丑北游诗五十首选二十四 其十", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "海上春无极，宫中日似年。", 
            "千秋王母节，十月小阳天。", 
            "草绿仙官外，花飞女乐前。", 
            "金明观水战，竞渡有楼船。"
        ], 
        "title": "癸丑北游诗五十首选二十四 其十一", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "蕞尔称兄弟，荒哉国步迁。", 
            "以前天下事，犹是中兴年。", 
            "孤注论功券，和戎索赋钱。", 
            "承平三十载，飞将尽须髯。"
        ], 
        "title": "癸丑北游诗五十首选二十四 其十二", 
        "type": "律诗", 
        "yun": null
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "玉椀尊栾大，安车礼八公。", 
            "黄巾来涿鹿，胡骑下卢龙。", 
            "东市无鼌错，汤阴少侍中。", 
            "公卿谁折槛，盘水有三忠。"
        ], 
        "title": "癸丑北游诗五十首选二十四 其十三", 
        "type": "律诗", 
        "yun": null
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "胡马窥京阙，西南万里行。", 
            "人心灰未烬，天语泪随声。", 
            "落日潼关骑，秋风细柳营。", 
            "渭桥遗迹在，幸蜀九重惊。"
        ], 
        "title": "癸丑北游诗五十首选二十四 其十四", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "驿路诸陵墓，周秦复汉唐。", 
            "至今闻父老，闲与说兴亡。", 
            "灞上屯兵甲，关中可帝王。", 
            "岂无娄敬策，时代异高皇。"
        ], 
        "title": "癸丑北游诗五十首选二十四 其十五", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "寂寞骊山道，清尘万古伤。", 
            "群臣迎六尺，大事出诸王。", 
            "天下生春草，人间看夕阳。", 
            "刍荛欣有托，处士议朝堂。"
        ], 
        "title": "癸丑北游诗五十首选二十四 其十七", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "八月凉风起，江头万马趋。", 
            "楚谣三户在，晋气二陵芜。", 
            "便欲公天下，非关问独夫。", 
            "夏廷传子后，禅让古今无。"
        ], 
        "title": "癸丑北游诗五十首选二十四 其十八", 
        "type": "律诗", 
        "yun": "虞"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "夜火烧云梦，呜笳下石头。", 
            "红妆调战马，白发别耕牛。", 
            "雪后西江月，樽前北固楼。", 
            "孤舟绝壁下，独坐看横流。"
        ], 
        "title": "癸丑北游诗五十首选二十四 其十九", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "敝屣轻天下，销兵忍爱身。", 
            "群言推岳牧，佥曰废君臣。", 
            "哭庙惊风雨，班师泣鬼神。", 
            "袖中宣禅诏，大笔出何人。"
        ], 
        "title": "癸丑北游诗五十首选二十四 其二十", 
        "type": "律诗", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "按剑诸侯起，甘为天下先。", 
            "干戈何未息，禅让已经年。", 
            "野哭无家别，春耕尽室迁。", 
            "方舟趋建业，江海共烽烟。"
        ], 
        "title": "癸丑北游诗五十首选二十四 其二十一", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "玉牒真龙种，天潢旧鹤班。", 
            "渔樵迷汉姓，鸡犬隔仙寰。", 
            "祭器辞宫阙，歌筵入海山。", 
            "沃州田不买，犹恐在人间。"
        ], 
        "title": "癸丑北游诗五十首选二十四 其二十二", 
        "type": "律诗", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "乱后游畿辅，春深览物华。", 
            "英雄皆好武，壮士半无家。", 
            "一路生春草，千门闭落花。", 
            "寻常开正殿，游女驻香车。"
        ], 
        "title": "癸丑北游诗五十首选二十四 其二十三", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "百战国犹在，凄凉四海春。", 
            "草间新岁月，天上旧星辰。", 
            "米贵诗无价，天寒酒近人。", 
            "渔樵寻不得，相向共迷津。"
        ], 
        "title": "癸丑北游诗五十首选二十四 其二十四", 
        "type": "律诗", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "华屋窥新主，雕梁认故衙。", 
            "归来三月浪，飞过六宫花。", 
            "此鸟关兴废，今年换物华。", 
            "明春犹作客，何处欲为家。"
        ], 
        "title": "燕子", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "春日喜行役，长途不计程。", 
            "行人依落日，飞鸟出空营。", 
            "久矣开天事，凄然郭李名。", 
            "经过眠不得，夜半听鸡声。"
        ], 
        "title": "宿徐州有怀", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "禅房翠微里，镫火向人清。", 
            "泉自中峰落，云从下界生。", 
            "今年山雪盛，一夜水楼明。", 
            "重到应难定，江南已用兵。"
        ], 
        "title": "禅房", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "林上江湖绿，村边桃李秾。", 
            "画船多似岸，春水碧于峰。", 
            "莺调风中脆，衣香日里浓。", 
            "清游如昨日，肠断少年踪。"
        ], 
        "title": "春晴泛舟尚湖观竞渡", 
        "type": "律诗", 
        "yun": "冬"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "细语惊云汉，笙歌天际催。", 
            "共看元夜月，一上最高台。", 
            "钿响千车疾，珰明万炬来。", 
            "衣香纷莫辨，隔坐放江梅。"
        ], 
        "title": "元宵偕妇登天韵楼", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "风日暖已甚，更衣看落花。", 
            "高枝时上蚁，幽木晚蟠蛇。", 
            "烧笋来僧寺，听莺入酒家。", 
            "一从归白社，终日葛巾斜。"
        ], 
        "title": "园林杂诗", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "呜棹清川响，平林载客归。", 
            "晚荷新月出，疏雨暮蝉微。", 
            "蛾子盘银烛，流萤点绣帏。", 
            "最宜初罢浴，花里夜更衣。"
        ], 
        "title": "晚凉词", 
        "type": "律诗", 
        "yun": "微"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "江湖收一楼，付与后人游。", 
            "兵马逢佳节，登临小九州。", 
            "更无风雨至，一荡古今愁。", 
            "我亦傍观者，何心问弈秋。"
        ], 
        "title": "九日登台城豁蒙楼香涛制军督江时建", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "江乡重晤翻疑梦，西窗尽倾幽素。", 
            "叶底移灯，花间把盏，可爱钟声飞助。", 
            "飘零倦旅。", 
            "正归卧花都，酒边吟侣。", 
            "六傲风云，醉攀星斗自来去。", 
            "春风频吹陇亩。", 
            "图南遗迹在，旧曾游处。", 
            "海挂千帆，山开一洞，想见余杭题柱。", 
            "寻君共语。", 
            "而我一能无，了然今古。", 
            "客向愁中，问刘郎几度。"
        ], 
        "title": "齐天乐·揖舜之垄，临别书赠", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "顾盼风流，空自许、壮怀英烈。", 
            "漫赢得、虚名误我，为谁磨折。", 
            "富贵千场花外梦，团圆几度云间月。", 
            "数长年、天上照人间，常残缺。", 
            "恩和怨，偏交结。", 
            "情和恨，何分别。", 
            "把繁华看破，任它谋拙。", 
            "万物归原还化土，九洲铸错空糜铁。", 
            "笑从来、无用是书生，由人说。"
        ], 
        "title": "满江红", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "览胜寻幽，杖履随行，旧事眼前。", 
            "共摩挲残碣，封苔绿剔，临摹冷壁，没字红填。", 
            "佛殿题名，僧堂祝愿，一笑拈花能悟禅。", 
            "斜阳外，更溪桥弄水，洞窟披烟。", 
            "何年。", 
            "白鹭洲边。", 
            "似往日、濠江吟耸肩。", 
            "念故交天末，诗人海角，多情自感，落拓谁怜。", 
            "秃笔生涯，名山事业，信美文章不值钱。", 
            "空惆怅，甚赊来风月，卖却书田。"
        ], 
        "title": "沁园春·寄澳门仲春词丈", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "梦儿初煮。", 
            "天鸡唱破白云去。", 
            "更谁为写莺啼序。", 
            "剪翠栽红，散作天花舞。", 
            "豪放稼轩奇绝句。", 
            "清新婉丽应输与。", 
            "烟波江上人何处。", 
            "黄鹤楼头，落笔惊鹦鹉。"
        ], 
        "title": "一斛珠·寄善基词长", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "春暖银蚕作茧成。", 
            "忒多情。", 
            "吟窗弄影月五声。", 
            "照人清。", 
            "门外路长霜马滑，报三更。", 
            "隔帘梅子梦初醒。", 
            "漫回灯。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "樽酒南楼，黯然词客，浅笑人语疏灯。", 
            "暮云朝雨，骊曲不堪听。", 
            "屏上天香醉蝶，还厮守、惜别无声。", 
            "轻衣去，画楼依旧，帘外月空明。", 
            "青青。", 
            "垂柳岸，游丝不系，枉说多情。", 
            "看燕归深巷，人滞孤城。", 
            "念有天涯是处，春且住、休趁回程。", 
            "闲窗下，冰心一片，吟望到残更。"
        ], 
        "title": "满庭芳·和纫诗南楼惜别均", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "近水亭台，远天云树。", 
            "画栏掩映垂杨处。", 
            "轻颦浅笑试新衣，春桥拾影将谁付。", 
            "佯回腰围，平添几许。", 
            "干卿底事偏多语。", 
            "今回不似那回时，相逢莫道相思苦。"
        ], 
        "title": "踏莎行·题若绮近影戏，寄绿华", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "两番风，三日雨。", 
            "春尽江南，望极吴山树。", 
            "洛浦人来知未许。", 
            "病客还归，谁共灯花语。", 
            "绿窗词，芳草谱。", 
            "烙印诗心，天海将愁去。", 
            "月下梅边相忆否。", 
            "烟水茫茫，飞梦兼葭渚。"
        ], 
        "title": "苏幕遮·送善基扶病北归", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "问病来迟，相看泪眼，背人无语。", 
            "倚床悄立，禁得一门愁苦。", 
            "对虚堂、茫然此心，欲行又止还催去。", 
            "甚归途消息，灯前暗卜，夜来风雨。", 
            "闻讣。", 
            "情何许。", 
            "似梦里分明，不胜凄楚。", 
            "一棺盖体，万事人间轻付。", 
            "忆平生、风义有君，弟兄视我无尔汝。", 
            "向斜阳、剩水残山，咽哑长眠处。"
        ], 
        "title": "锁窗寒·哭家鹤", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "数点春星冷画栏。", 
            "天涯相聚处，月弦弯。", 
            "蛾眉愁聚不成欢。", 
            "心头事，古井起微澜。", 
            "何苦学人间。", 
            "怪伊天亦恼，算长圆。", 
            "旧时明月好谁看。", 
            "无言对，一样夜将阑。"
        ], 
        "title": "小重山·和纫诗新月均", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "小叠香笺初擘，疏灯自照愁痕。", 
            "背向花间久立，一眉新月如人。", 
            "此夜天涯望处，吟楼恐在深云。", 
            "相见可曾相识，丁宁燕子归来。", 
            "若问西风消息，愁心仍独徘徊。", 
            "笑我黄花依旧，篱边长为谁开。"
        ], 
        "title": "何满子·和纫诗怀远二阕", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "寒涨潇湘碧。", 
            "照参差、花阴柳径，陡添佳色。", 
            "池馆谁家初茗熟，新谱敲灯代拍。", 
            "又恐是、相思伊昔。", 
            "昨夜江梅吹梦过，倩东风、不费须臾力。", 
            "开也未，问消息。", 
            "云窗对影成追忆。", 
            "听晨鸡、声声无赖，此情凄恻。", 
            "待雁春城心更远，长记年时赏识。", 
            "算只见、壁间题迹。", 
            "争似萦回山共水，擘吟笺、香染龙华墨。", 
            "人一笑，向今夕。"
        ], 
        "title": "贺新凉·和纫诗秋吟均", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "孤村雨后微云破。", 
            "竹院外，新炉火。", 
            "茶烟也趁为诗忙，袅近红衣飘堕。", 
            "吟来秀句，阑干敲遍，珠玉都成唾。", 
            "姮娥曾笑人间错。", 
            "算天上，春无锁。", 
            "分明清影似当时，争记谁家亭左。", 
            "荷塘幽梦，绿情如水，香露光凝颗。"
        ], 
        "title": "御街行·和纫诗逸楼月夜均", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "桃源旧客偏迷路。", 
            "别有逃情处。", 
            "揽取乾坤，点染吟笺，一笑飘然去。", 
            "城头月色秋山暮。", 
            "记得西楼否。", 
            "把酒花间，呼青醉白，疑共天人语。"
        ], 
        "title": "城头月·和披云诗，意未尽，制词衍之", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "商略平生，记曾相识，漫向人间游戏。", 
            "斗落榕南，月明梅北，风光尽收吟里。", 
            "奈昨夜，书花片，心香却难寄。", 
            "夕阳外，旧巢痕，燕知何处。", 
            "情宛在。", 
            "吾亦倦游老矣。", 
            "续梦煮秋灯，怅花都、耆宿余几。", 
            "墨沈留巾，数风流、公去无二。", 
            "便闲敲茗碗，已是有人沈醉。"
        ], 
        "title": "法曲献仙音·题巢南诗词草", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "五百年光去国赊。散雪荒遐。", 
            "飘梦纷华。可知明月落谁家。", 
            "同是天涯。莫是天涯。", 
            "著个山斋护碧纱。灵石栖霞。", 
            "淡墨栖鸦。小窗依约一枝斜。", 
            "岭上梅花。心上梅花。"
        ], 
        "title": "一剪梅·自题梅石斋", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "一春巷陌。", 
            "轻尘外、谁来慰我离索。", 
            "紫藤架下，飘花数点，茗炉清角。", 
            "轩楹雨恶。", 
            "且移坐、同斟淡薄。", 
            "尽敲残、阑干几曲，夜色付冥漠。", 
            "前事犹能说，柳杜赓吟，草堂行乐。", 
            "白衣去后，更何堪、俊游零落。", 
            "月照疏弦，咽流水、知音莫著。", 
            "向西楼、怎忍独上剩旧约。"
        ], 
        "title": "凄凉犯·依白石韵", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "天上飞笺。", 
            "问东南倦客，若个词仙。", 
            "多情偏易老，小别更须怜。", 
            "扶浅醉，拥高眠。", 
            "但换日依然。", 
            "看等闲、三春又尽，聚散如烟。", 
            "重来可待秋圆。", 
            "得呼松扫径，遣竹挥弦。", 
            "临风吟谢句，把酒续陶篇。", 
            "明月下，白云边。", 
            "共古意今传。", 
            "莫尽教、山楼旧约，负了年年。"
        ], 
        "title": "意难忘·柬泗上李元贞", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "向东篱采菊，又风雨，近重阳。", 
            "自解绶人归，催租吏去，几度沧桑。", 
            "黄粱。", 
            "梦犹未醒，那堪知、故国是他乡。", 
            "独倚危阑望远，江山一片苍茫。", 
            "南窗。", 
            "云物共徜徉。", 
            "有客不寻常。", 
            "想当日雄姿，飞车跃马，占坛称王。", 
            "溪堂。", 
            "浣花旧址，到而今、姓氏著词场。", 
            "何恨空情逝水，呼杯且醉秋光。"
        ], 
        "title": "木兰花慢·九日寄韦同芳", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "芳草池塘，古槐庭院，梦余暗数归程。", 
            "怎江干别后，任柳眼遥青。", 
            "视天际风云渐敛，笑谈樽俎，无预销兵。", 
            "是谁来，三弄梅花，吹落孤城。", 
            "寄心北国，甚衰年、白发还惊。", 
            "况月下怀人，灯前忆女，依旧悬情。", 
            "此日又传消息，低徊处、断续箫声。", 
            "纵东南重问，栖栖何奈苍生。"
        ], 
        "title": "扬州慢", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "可许微之记会真。", 
            "西厢明月照痴颦。", 
            "无遮故自留诃子，杂事羞教说秘辛。", 
            "蝴蝶已拚花底活，鸳鸯长恋被池温。", 
            "此情耐得重相忆，密检红绡麝与薰。"
        ], 
        "title": "瑞鹧鸪·用芦川体，为李履庵赋", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "薄鬓花薰，清音柳曳，也应有人猜妒。", 
            "南柯幽梦醒，忽撩起、别愁离绪。", 
            "凄凉如许。", 
            "正树碧无情，暗惊春去。", 
            "闲延伫。", 
            "曲阑干外，洒离支雨。", 
            "谁语。", 
            "响为风沈，我谓风多好，响因风度。", 
            "仙虫新社，只恐多事儿童黏取。", 
            "泥他轻悔，且别抱高枝，嘲烟延露。", 
            "还相顾。", 
            "鸒鸠无力，抢榆枋树。"
        ], 
        "title": "翠楼吟·甲戌咏蝉。一九三四年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "雨窗愁丝总断魂。", 
            "春风无力散痴云。", 
            "冥冥蜃气成楼阁，轧轧鸦声变晓昏。", 
            "双袖薄，百花薰。", 
            "更抛红豆与何人。", 
            "相思自苦相思错，珍重奴奴窈窕身。"
        ], 
        "title": "鹧鸪天·乙亥。一九三五年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "叶叶怨梧啼碧雨。滴碎秋心更苦。", 
            "孤闷凭谁诉。危巢冷月昏鸦语。", 
            "春在天涯芳草路。好梦浮云遮住。", 
            "酒醒知何处。金鸡不放明河曙。"
        ], 
        "title": "惜分飞·丙子，一九三六年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "欲挽春风护彩云。", 
            "碧纱龙脑散香魂。", 
            "一窝绣被楚莺温。", 
            "冻雨尚防愁里梦，晚花强慰醉中春。", 
            "软绡红泪寄何人。"
        ], 
        "title": "浣溪沙·丁丑，一九三七年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "但说相思总殢人。", 
            "谁知红豆暗生根。", 
            "有缘可许仍相见，无语不成还是嗔。", 
            "缄此恨，付行云。", 
            "飘镫梦雨黯春魂。", 
            "鸳鸯自抱红绫被，龙麝亲封钿盒尘。"
        ], 
        "title": "鹧鸪天·戊寅，一九三八年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "亸云黛敛烟蛾蹙。沧波照影明寒玉。", 
            "日暝莫凭栏。愁心千叠山。", 
            "惊鸦辞落木。雨飐镫花绿。", 
            "海气入楼寒。家山梦里看。"
        ], 
        "title": "菩萨鬘·戊寅，一九三八年。香港寓楼", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "江潭摇落，念甚时、柳汁青衫依旧。", 
            "一舸孝廉船上画，月夜虹霓光透。", 
            "饮水心冰，看云意懒，冥捣收齑臼。", 
            "缚茅双树，置君壶海蓬岫。", 
            "回首梦冷黄堂，庭鱼早挂，归去成空手。", 
            "已死苍天浑莫问，万事于人何有。", 
            "铜狄摩挲，金仙饮泣，此意凄凉否。", 
            "低眉孤坐，乱峰，枯树如帚。"
        ], 
        "title": "百字令·戊寅，一九三八年。题杨铁老行看子", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "问柏台、校梦尔何人，凄凉一龛镫。", 
            "念当年袖墨，春阴欲乞，夜奏通明。", 
            "徙倚江关日暮，最苦是鹃声。", 
            "无那苍天死，风雨冥冥。", 
            "惆怅几番花落，叹无多生意，谁惜谁矜。", 
            "算彊村知己，今日又凋零。", 
            "寒林外、独寻人去，祗乱鸦、斜日下芜城。", 
            "相望冷，有蓬山路，隔住银屏。"
        ], 
        "title": "八声甘州·戊寅，一九三八年。吊王半塘。约霞公、双树、六禾、慈溪同作", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "镫前卖懒，正嘻嘻儿女，团圞今夕。", 
            "靧粉缃桃娇欲笑，也作媚人春色。", 
            "刚卯新镌，屠苏熟酿，世味椒盘辣。", 
            "浮生如寄，可堪重念畴昔。", 
            "谁省往事都非，眼中双日月，僚丸轻掷。", 
            "徙倚高楼天尺五，那辨浮云西北。", 
            "抱朴移居，浣花避乱，我亦飘零客。", 
            "东风驱腊，几时归燕相识。"
        ], 
        "title": "念奴娇·九龙除夕。戊寅，一九三八年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "苔花清涩怒蛙喑。", 
            "横海登坛谁在，珠薏恨难任。", 
            "分付马流人惜取，金钗敲唱武溪深。", 
            "铜柱而今都陆沈。", 
            "愁绝鼓鼙声死，天地久萧森。", 
            "呼起云雷寒碧动，夔龙醒也夜沈吟。"
        ], 
        "title": "黄钟乐·铜鼓。己卯，一九三九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "翠伞支寒，玉环媵别，惆怅坠红池槛。", 
            "双蕖怨重，百叶香残，珠泪暗凋霞脸。", 
            "秋色半江，画舸人归，仙城波撼。", 
            "奈丁宁鸥约，荒凉鸳梦，黛愁烟惨。", 
            "还记取、载酒瑶津，敲诗白社，偷眼旧欢如闪。", 
            "凌波欲去，婉转明装，零落也难污染。", 
            "应念阿侬，心苦谁知，臂盟堪验。", 
            "付媚儿清唱，樱口余芳未减。"
        ], 
        "title": "苏武慢·己卯，一九三九年。残荷，和六禾", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "入江回照化残霞。", 
            "一时红更多，江山沈醉付莺花。", 
            "王孙何处家。", 
            "伏枕秋声无可避，零蓬饥羽各天涯。", 
            "黄叶依风自舞，争枝喧暝鸦。"
        ], 
        "title": "月中行·己卯，一九三九年。晚景拟韩涧泉体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "石桥寒峭暗吹香。", 
            "斜月淡昏黄。", 
            "梅花开落无人管，有娇禽、细与商量。", 
            "长伴绀壶酣醉，仙山春梦堂堂。", 
            "风前酒醒总悲凉。", 
            "流水送年光。", 
            "旧时燕子应消瘦，待归来、重认雕梁。", 
            "盼断天涯帆影，大江烟雨微茫。"
        ], 
        "title": "风入松·庚辰，一九四○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "春芳去，春芳去，去去竟谁归。", 
            "一雨敲残花底梦，乱红随水欲平堤。", 
            "烟柳暮鸦啼。"
        ], 
        "title": "法驾导引·庚辰，一九四○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "遥山翠，遥山翠，翠锁曲眉颦。", 
            "燕子不归深院静，半帘烟月妥梨云。", 
            "春梦百花温。"
        ], 
        "title": "法驾导引·庚辰，一九四○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "窗眉下。", 
            "正了鸟无声，明蟾低挂。", 
            "步虚琼佩，仙子倘来下。", 
            "青丝片玉丁冬响，此是何声也。", 
            "总愁人、悄念家山，郎当雨夜。", 
            "事去恨盈把。", 
            "又纸鹞风惊，金童泪洒。", 
            "铁讶蕤宾，韵绕画梁罅。", 
            "檐花敲落镫花碎，霜点鸳鸯瓦。", 
            "问伊谁、更会铜铃说话。"
        ], 
        "title": "玉人歌·庚辰，一九四○年。寒夜闻檐马，和玉繠、慈溪", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "毋使厖儿吠帨归。", 
            "有人谣诼到蛾眉。", 
            "集枯叵奈消余暇，采杜何缘遗所思。", 
            "晴影乍，晚风微。", 
            "峭寒剪剪雨丝丝。", 
            "落花飞絮天如梦，说与春残蝶不知。"
        ], 
        "title": "鹧鸪天·辛巳，一九四一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "悄揾鲛绡，待挽尽江流，泪斟盈斝。", 
            "醉梦温存，无那冻生屏罅。", 
            "偷眼落木关山，剩一抹、夕阳如画。", 
            "看比邻、教得歌舞，憨小故拈裙衩。", 
            "向人宛转凌波步，弄娇腔、强支残夜。", 
            "笑啼怎称新欢意，秋扇成悲诧。", 
            "为语未嫁翠娥，都漫许、量珠身价。", 
            "自卷帘无语，黄花消瘦，镜奁慵把。"
        ], 
        "title": "玲珑四犯·辛巳，一九四一年。次夏瞿禅韵，拟梅溪", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "萧条树树秋声，故家门巷人烟少。", 
            "空山行迹，相寻风雨，荒芜谁埽。", 
            "委地哀蝉，离巢冻雀，露迷衰草。", 
            "总音尘盼断，天涯漂泊，无可语，青蝇吊。", 
            "漫说花魂未歇，挽西风、柔柯重绕。", 
            "乌飞惊夜，蛩啼怨曙，阴燐凝照。", 
            "古社芜城，槐薪空仰，更何人到。", 
            "试停车凭晚，酣霜红脸，乍如花好。"
        ], 
        "title": "水龙吟·辛巳，一九四一年。秋日咏落叶，和心叔、瞿禅", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "有清一辈风流在，刘字龚诗合二庵。", 
            "尽日吟窝春浩荡，醉抛红豆遍东南。"
        ], 
        "title": "乙巳春日怀人十二首 其一", 
        "type": "绝句", 
        "yun": "覃"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "岩曲摹诗忆虎溪，归寻僧壁旧留题。", 
            "云烟向晚思何处，万叠春波入杖藜。"
        ], 
        "title": "乙巳春日怀人十二首 其二", 
        "type": "绝句", 
        "yun": "齐"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "年时莫漫笑雕虫，花圃兰痴念此翁。", 
            "家国情兼春兴发，扣舷酣唱大江东。"
        ], 
        "title": "乙巳春日怀人十二首 其三", 
        "type": "绝句", 
        "yun": "东"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "笺传香草砚传家，幽径谁来数落花。", 
            "最是多情旧词客，一春风雨共天涯。"
        ], 
        "title": "乙巳春日怀人十二首 其四", 
        "type": "绝句", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "故人消息到吾庐，红药阶前问起居。", 
            "买醉春风情未减，龙川何意卧相如。"
        ], 
        "title": "乙巳春日怀人十二首 其五", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "青鸟鸣春欲起予，归来不厌食无鱼。", 
            "只今绝学君能说，况复藏修万卷书。"
        ], 
        "title": "乙巳春日怀人十二首 其六", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "花里相逢唤酒来，百年怀抱几回开。", 
            "藤楼夜雨春灯畔，莫作寻常醉此杯。"
        ], 
        "title": "乙巳春日怀人十二首 其七", 
        "type": "绝句", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "霜冷吴江缆客船，一杯芳草白鸥边。", 
            "梅花早放游春梦，山水空閒二十年。"
        ], 
        "title": "乙巳春日怀人十二首 其八", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "花源不有武陵桃，半佛何因世外逃。", 
            "白石红泥春未老，江山镂出几诗豪。"
        ], 
        "title": "乙巳春日怀人十二首 其九", 
        "type": "绝句", 
        "yun": "豪"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "风怀想见玉壶冰，缩地笺春怅未能。", 
            "后夜谈诗传茗碗，一帘花雨下嘉陵。"
        ], 
        "title": "乙巳春日怀人十二首 其十", 
        "type": "绝句", 
        "yun": "蒸"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "花外灯深得句初，能春笑问酒何如。", 
            "陶然手擘蛮笺去，遗落尘间食蠹鱼。"
        ], 
        "title": "乙巳春日怀人十二首 其十一", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "万丈诗魔欲舞天，香南砚北牡丹前。", 
            "心降更奏迎春曲，寄此相思十二弦。"
        ], 
        "title": "乙巳春日怀人十二首 其十二", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "白首归来未可知，相望海外有佳儿。", 
            "馀年小补平生愿，岂在传家一卷诗。"
        ], 
        "title": "鸣儿欲为刊印诗集老怀稍慰书示", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "深村重叠北来书，万里谁能慰索居。", 
            "闻道鹭洲春似海，声声杜宇正愁予。"
        ], 
        "title": "拓之以诗代柬作答四章兼寄纫诗 其一", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "江湖白发问归期，身世同君那得知。", 
            "斗转星回非昨夜，何人解识玉溪诗。"
        ], 
        "title": "拓之以诗代柬作答四章兼寄纫诗 其二", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "百代诗风起浣花，曲江遗绪落天涯。", 
            "重吟梁父终无谓，逐客怜他日暮鸦。"
        ], 
        "title": "拓之以诗代柬作答四章兼寄纫诗 其三", 
        "type": "绝句", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "南山坐对菊花残，犹是心惊五月寒。", 
            "此去长安思蜀道，居知不易欲行难。"
        ], 
        "title": "拓之以诗代柬作答四章兼寄纫诗 其四", 
        "type": "绝句", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "衍碧楼头咽玉箫，平芜漫漫树迢迢。", 
            "江山旧事犹能说，泪洒燕支染六朝。"
        ], 
        "title": "题衍碧楼残稿四首选二 其一", 
        "type": "绝句", 
        "yun": "萧"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "遥夜人怜独倚阑，危楼挂梦不禁寒。", 
            "移灯细把无题读，忍作西昆一例看。"
        ], 
        "title": "题衍碧楼残稿四首选二 其二", 
        "type": "绝句", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "难得相逢月下杯，落花风送尺书来。", 
            "明时知有弓藏例，海上何心论钓台。"
        ], 
        "title": "答李拓之", 
        "type": "绝句", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "乌托之邦不可思，去来何为咏东篱。", 
            "草堂昨夜生诗梦，喜见花斜竹外枝。"
        ], 
        "title": "读揖舜近作喜寄", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "黄花留稿客边裁，剩与寒灯话劫灰。", 
            "谁念倦游今杜牧，春桥南去不归来。"
        ], 
        "title": "深夜整理黄花旧稿感寄草堂诸友四首选二 其一", 
        "type": "绝句", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "醉醒未可自温存，空负声华累酒尊。", 
            "明日东南成故事，短箫吹泪过吴门。"
        ], 
        "title": "深夜整理黄花旧稿感寄草堂诸友四首选二 其二", 
        "type": "绝句", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "忽漫相逢在眼前，乡音乍听唤爷先。", 
            "从头细认应非梦，慰我离怀十九年。"
        ], 
        "title": "喜晤月儿四首选二 其一", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "慈亲难舍念儿心，远寄寒衣寸寸针。", 
            "万里归来伤我老，晨昏依恋此情深。"
        ], 
        "title": "喜晤月儿四首选二 其二", 
        "type": "绝句", 
        "yun": "侵"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "袖得寒云入短篇，禦风飞越泰山颠。", 
            "月光流地银蛇走，一带黄河尺五天。"
        ], 
        "title": "北归草七绝廿五首选十五 其一", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "更向颐和认劫灰，江山无恙此楼台。", 
            "昆明湖面冰初冻，香界春浮白玉堆。"
        ], 
        "title": "北归草七绝廿五首选十五 其二", 
        "type": "绝句", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "居庸关外拥旌旄，北鄙登临古垒高。", 
            "万里蜿蜒城上下，较量筋力尚能豪。"
        ], 
        "title": "北归草七绝廿五首选十五 其三", 
        "type": "绝句", 
        "yun": "豪"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "谁怜高冢卧麒麟，阅历风霜委棘榛。", 
            "回首十三陵下路，两排翁仲送行人。"
        ], 
        "title": "北归草七绝廿五首选十五 其四", 
        "type": "绝句", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "百丈飞桥十里连，如虹匹练叹空前。", 
            "长江自古为天堑，运用人工海可填。"
        ], 
        "title": "北归草七绝廿五首选十五 其五", 
        "type": "绝句", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "紫金山麓立高墩，建国功亏孰忍论。", 
            "寂寞丰碑遗教在，夕阳无语看中原。"
        ], 
        "title": "北归草七绝廿五首选十五 其六", 
        "type": "绝句", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "当年王气已沈埋，石马嘶风草覆阶。", 
            "记取梅村诗句好，换鱼江上孝陵柴。"
        ], 
        "title": "北归草七绝廿五首选十五 其七", 
        "type": "绝句", 
        "yun": "佳"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "遐迹悠悠系我思，晶莹小石遍山陂。", 
            "雨花旧是听经处，冈阜新添烈士碑。"
        ], 
        "title": "北归草七绝廿五首选十五 其八", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "秣陵旧事说金钗，未识江南恋客怀。", 
            "呜咽长干桥下水，如何指点是秦淮。"
        ], 
        "title": "北归草七绝廿五首选十五 其九", 
        "type": "绝句", 
        "yun": "佳"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "细雨轻尘宿蠡园，湖光山色正临轩。", 
            "斑斓石笋皆奇绝，别有楼台欠酒尊。"
        ], 
        "title": "北归草七绝廿五首选十五 其十", 
        "type": "绝句", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "读画云林访旧踪，难摹偃蹇六朝松。", 
            "枫桥月落知何处，静对寒山古寺钟。"
        ], 
        "title": "北归草七绝廿五首选十五 其十一", 
        "type": "绝句", 
        "yun": "冬"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "苏堤衰柳尽飘摇，舟舍三潭数六桥。", 
            "惆怅岳坟坟外过，南屏塔影浙江潮。"
        ], 
        "title": "北归草七绝廿五首选十五 其十二", 
        "type": "绝句", 
        "yun": "萧"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "竹松幽翠野堂清，古径人来旋旋行。", 
            "石室何年栖弈隐，西泠印社但遗枰。"
        ], 
        "title": "北归草七绝廿五首选十五 其十三", 
        "type": "绝句", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "擘窠颜字动云根，此地曾经白虎蹲。", 
            "霸业未成空试剑，生公台畔石犹存。"
        ], 
        "title": "北归草七绝廿五首选十五 其十四", 
        "type": "绝句", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "半窗星斗夜吟寒，二十五弦聊自弹。", 
            "东北西南程未遍，看花老续此游难。"
        ], 
        "title": "北归草七绝廿五首选十五 其十五", 
        "type": "绝句", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "飞来峰下待僧归，恍若钟声隐翠微。", 
            "独上冷泉亭外望，暮山红叶映禅扉。"
        ], 
        "title": "北归草外四首选二 其一", 
        "type": "绝句", 
        "yun": "微"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "勾留三日欲焉如，花港投闲且驻车。", 
            "一水游酣观自在，我非庄子不知鱼。"
        ], 
        "title": "北归草外四首选二 其二", 
        "type": "绝句", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "惠然墨妙寄南溟，诗字双清自化灵。", 
            "幸有馀风存海内，遥瞻东壁礼文星。"
        ], 
        "title": "呈王孟潇词丈书赠墨宝", 
        "type": "绝句", 
        "yun": "青"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "香江二度我来时，不负多情识面迟。", 
            "宛转闻声扶病起，梅花旧卷索题诗。"
        ], 
        "title": "挽纫诗八首选四 其一", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "白石新词仔细看，扬州一曲付谁弹。", 
            "东南此日传消息，更上宜楼问牡丹。"
        ], 
        "title": "挽纫诗八首选四 其二", 
        "type": "绝句", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "再无文字慰平生，夫婿拳拳替送行。", 
            "从此春风三五夜，长洲明月若为情。"
        ], 
        "title": "挽纫诗八首选四 其三", 
        "type": "绝句", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "手书何奈是归来，案上尘封未忍开。", 
            "枨触山楼留客处，一星如梦只馀哀。"
        ], 
        "title": "挽纫诗八首选四 其四", 
        "type": "绝句", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "居然浊世见清躬，赖有微言得不空。", 
            "何用放翁诗万首，天真我更爱莎翁。"
        ], 
        "title": "读王丈孟潇八十书怀十首，奉如前后四韵为寿 其一", 
        "type": "绝句", 
        "yun": "东"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "玉壶春暖醉新知，洒笔千秋记此时。", 
            "谁为苍生怜学术，馀音弦外耐人思。"
        ], 
        "title": "读王丈孟潇八十书怀十首，奉如前后四韵为寿 其二", 
        "type": "绝句", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言绝句", 
        "text": [
            "未能趋献阻遐方，且借梅花一瓣香。", 
            "却似灵犀两相印，手书甫寄可曾忘。"
        ], 
        "title": "读王丈孟潇八十书怀十首，奉如前后四韵为寿 其三", 
        "type": "绝句", 
        "yun": "阳"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "梵宫随喜谒弥陀，身共高僧在涧阿。", 
            "慧业早能传一钵，尘缘何预祝三多。", 
            "听经我亦头如石，说法公真口若河。", 
            "晚照自沈禅定后，山门闭处有禽歌。"
        ], 
        "title": "和半村老人韵赠觉星文丈", 
        "type": "律诗", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "浩气长存耸石门，当年血铸此山尊。", 
            "中原鹿死谁家手，南海鹃啼古帝魂。", 
            "白骨黄花都不见，春风秋月自无言。", 
            "我来劫后犹兵火，兴废何人负国恩。"
        ], 
        "title": "与莲英淑贞过黄花岗七十二烈士墓", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "留春无计倚南枝，况是他乡又别离。", 
            "尚忆乌髫来问字，曾牵红袖泥钞诗。", 
            "轮蹄苦我成潦倒，风雪怜他好护持。", 
            "消息只凭青乌使，海天寥廓有人知。"
        ], 
        "title": "送凤妹之澳州", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "菊花又见满篱开，此景依依唤不回。", 
            "憎命文章无那老，关心家国有馀哀。", 
            "词坛霸座留虚席，宦海横流解爱才。", 
            "一自悄然归陇亩，夕阳何事照金台。"
        ], 
        "title": "寄徐天从", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "十年成败莫踟蹰，又遣浮舟到海隅。", 
            "别馆片云皆意思，小园一草亦工夫。", 
            "联吟客去诗常欠，拚醉人来酒未沽。", 
            "宁是天生疏懒癖，捲帷闲对此山孤。"
        ], 
        "title": "癸巳锡江书感", 
        "type": "律诗", 
        "yun": "虞"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "海陬天暮倍相思，抛卷朦胧草梦谁。", 
            "壁上故人余墨在，窗前明月半帘移。", 
            "山川无恙归犹及，桃李能言去已迟。", 
            "何事莼乡消息断，少陵吟望正花时。"
        ], 
        "title": "天从久无消息念中书此", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "天外人怀旧偃松，堂无客到苦尘封。", 
            "村斋初下清凉榻，野径曾留洒落踪。", 
            "夜半引杯三尺剑，花间得句一声钟。", 
            "行程险为耽诗误，此去云山又几重。"
        ], 
        "title": "揖舜自爪哇来访，联吟竟夕，余有“得句花间夜报钟”，意未尽，别后再寄", 
        "type": "律诗", 
        "yun": "冬"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "检将书剑一囊收，橐笔浮家海上楼。", 
            "宿命论难推物理，天机事岂在人谋。", 
            "已凉花气应知趣，未雨云容若隐忧。", 
            "处世尽馀心地阔，高台纵目瞰荒丘。"
        ], 
        "title": "和铭诗感怀六首选四 其一", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "一自移家鲛岛滨，几逢驿使到天垠。", 
            "记从水国拈红豆，漫向沙洲采绿蘋。", 
            "倚槛缓歌春酒浅，回灯不寐古诗醇。", 
            "江头有客衣初典，蠹简藏鱼未是贫。"
        ], 
        "title": "和铭诗感怀六首选四 其二", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "满腔垒块望穹苍，楚水吴山泪几行。", 
            "蝉唱三年怜复社，鸡鸣一旦忆莼乡。", 
            "寒枝已惯连朝雨，傲骨能禁彻夜霜。", 
            "留得怀沙诗命在，幽情寄与旧松篁。"
        ], 
        "title": "和铭诗感怀六首选四 其三", 
        "type": "律诗", 
        "yun": "阳"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "聚散真如水上萍，来鸿去雁总伶仃。", 
            "琴言缥渺弹孤月，酒影惺忪乱众星。", 
            "款曲深时唯翰墨，相思尽处是湖亭。", 
            "花楼听雨江南客，梦断寒山数点青。"
        ], 
        "title": "和铭诗感怀六首选四 其四", 
        "type": "律诗", 
        "yun": "青"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "昨夜江庭认雪泥，烟痕零乱月痕低。", 
            "九连环共花含笑，五老峰如梦入迷。", 
            "但使归心犹自北，争知流水可能西。", 
            "子规枉作无情鸟，树树相思不敢啼。"
        ], 
        "title": "梦忆", 
        "type": "律诗", 
        "yun": "齐"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "溪山有约正愁予，细检灯前未寄书。", 
            "夹岸荔红人去后，异乡椰绿燕来初。", 
            "胜游到处拈诗片，俊赏何心话劫馀。", 
            "最忆故园秋雅淡，黄花扶醉入西庐。"
        ], 
        "title": "绿华来游印尼留念", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "最是难忘见面初，鮀江人去问何如。", 
            "三年剩赚双行泪，万里空归一纸书。", 
            "杜若洲边悬绛帐，桃花马上曳红裾。", 
            "相从跨海长征日，记否参军笑语馀。"
        ], 
        "title": "无题四首选二 其一", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "金钱未卜已无家，漫向沧江问岁华。", 
            "一自庄生迷蛱蝶，重教白傅感琵琶。", 
            "野云渡岭疑归鹤，涧水流霞想落花。", 
            "五百年前诗是谶，可堪良夜竟人遐。"
        ], 
        "title": "无题四首选二 其二", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "明窗绿满朵云开，浣手花间读百回。", 
            "三载幽囚馀涕泪，廿年羁旅满风埃。", 
            "溪山水暖梅才放，门巷春深燕又来。", 
            "问字今看头欲白，一灯青到鹭江隈。"
        ], 
        "title": "呈谢云声师", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "万里传书到海陬，漫天风雨诉离忧。", 
            "红羊劫后留鸿爪，白鹭洲边踞虎头。", 
            "蜡屐幽探孤岛月，铜琶醉唱大江秋。", 
            "平生意气消磨尽，愧负师恩志未酬。"
        ], 
        "title": "呈苏二庵老师", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "几辈名流护碧纱，谩题缣素墨如鸦。", 
            "六桥烟景空千树，四代梅花自一家。", 
            "檐下暗香闻细细，雪中疏影认些些。", 
            "等閒多少人间事，五百春光去已赊。"
        ], 
        "title": "题所藏明初王宗素墨梅册二首 其一", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "虬枝长向卷中开，客邸幽探日数回。", 
            "欲寄相思无驿使，偏教索笑有诗媒。", 
            "薰风吹绿江南梦，香海留青劫后灰。", 
            "旷代骚坛何寂寂，不辞献佛借花来。"
        ], 
        "title": "题所藏明初王宗素墨梅册二首 其二", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "博山香雪共吟哦，其奈天涯放眼何。", 
            "笔不生花空有梦，书堪作枕自无魔。", 
            "相思化尽梅千树，好句飞来酒一螺。", 
            "欲向伊人浮大白，春江客过岂曾多。"
        ], 
        "title": "寄张纫诗女士", 
        "type": "律诗", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "绿萼华开满故枝，玉溪传句雁来迟。", 
            "焚香碧落千回诵，煮梦罗浮一卷披。", 
            "不是家乡春有信，几疑海峤代无诗。", 
            "何如乞得渠翁意，万树梅花侑拓之。"
        ], 
        "title": "答李拓之词长为题梅册", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "伤春何事又伤时，落魄江湖杜牧之。", 
            "无冕称王人去远，有家作客我归迟。", 
            "红裙低首情犹在，白刃横眉事可知。", 
            "不是陇西存二老，更谁校印眇公诗。"
        ], 
        "title": "读眇公遗诗呈俊承绣伊二丈", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "从游翰墨数天涯，梅下孤山忆旧家。", 
            "远市钟声驮细马，疏林秋色堕寒鸦。", 
            "寿君有句何殊酒，笑我能杯只限茶。", 
            "一入龙川人更可，不须物外问烟霞。"
        ], 
        "title": "寿揖舜四十", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "赏识知音最爽神，放闲来访小堂春。", 
            "言茶我在色香味，卧酒君遗天地身。", 
            "气挟幽并宁自负，情关风月若为亲。", 
            "一灯寂寂盆鱼对，不管人间万丈尘。"
        ], 
        "title": "和世杰见赠", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "武功绝代忆王孙，十里行宫上下墩。", 
            "翡翠楼高香入梦，水晶床暖玉销魂。", 
            "蛙鸣乱草伤空苑，燕对斜阳泣断垣。", 
            "一似华清游宴地，只今遗事话开元。"
        ], 
        "title": "过日惹故宫", 
        "type": "律诗", 
        "yun": "元"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "晚来塞雁横空去，天边几声凄恻。", 
            "水乱蘋洲，沙翻蓼叙，都是异乡风色。", 
            "无边萧瑟，听带起秋声，淮南江北。", 
            "残月空林，行人一宿愁暗绝。", 
            "年年此时浪迹，惯连营戍鼓，长城秋笛。", 
            "一样天涯，何堪送尔，满地江湖风急。", 
            "高楼寂寂，正酒醒残更，梦回江国。", 
            "露冷灯昏，听胡笳怨拍。"
        ], 
        "title": "齐天乐  秋雁", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "杨柳暗江楼，年华如水流。", 
            "十年前五月下扬州。", 
            "还向江深吹玉笛，弄明月，不知愁。", 
            "闲坐暗低头，今游思昔游。", 
            "旧江山新恨悠悠。", 
            "雁外一丝残照歇，更风雨打归舟。"
        ], 
        "title": "唐多令  京口", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "一片江山，斜阳万里，眼底都收。", 
            "看沙上潮平，扁舟来去，洲边树冷，庙貌常留。", 
            "处处峰青，惊魂零乱，道是荆州是益州。", 
            "珠帘外，恨长江终古、不肯西流。", 
            "花冠玉佩悠悠，是望帝春心杜宇愁。", 
            "叹思蜀衔悲，吞吴遗恨，英雄何在，战伐都休。", 
            "峡里帆来，刘郎消息，白帝城边古木秋。", 
            "谁凭吊，剩渔翁一个，坐钓矶头。"
        ], 
        "title": "沁园春  袅矶灵泽夫人庙题壁", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "过了清明春欲暮，日暖风寒，天也无情绪。", 
            "浓睡觉来莺乱语，杏花深院人归去。", 
            "一阵萧萧吹细雨，点滴声中，金鸭香浓炷。", 
            "屏上春江多少路，销魂都在楼高处。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "三月江南浪拍天，一滩疏雨打溪船。", 
            "无言閒看杨花起，乱舞低飞过小川。", 
            "斜日里，晚风前，薄寒中酒似当年。", 
            "桃花春水无寻处，门外青山啼杜鹃。"
        ], 
        "title": "鹧鸪天 禅智寺本炀帝故宫在江都北五里幽花荒草基址略存癸卯重游广陵感赋", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "井梧瑟瑟微寒，入帘间，如此江城秋色不堪看。", 
            "思旧梦，有谁共，倚雕栏，惟有五更残月照江山。"
        ], 
        "title": "相见欢", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "地向天边尽，人寻客里欢。", 
            "山溪新菊未知寒，开到十分时节不堪看。", 
            "雁外飘零久，樽前醒醉难。", 
            "百蛮烟火夕云间，十度重阳风雨念家山。"
        ], 
        "title": "南柯子  重阳时客星洲游商人余卓凡山园", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "垂杨夹道飞尘妥，但宝马香车夥。", 
            "幽径无人暗花锁。", 
            "上山星月，下山灯火，挨得黄昏过。", 
            "临歧踯躅真无那，真个销魂遮莫可。", 
            "豆蔻花开红琐琐。", 
            "捲帘独立，关窗闲坐，若个愁城大。"
        ], 
        "title": "青玉案  寄意", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "烛花明，锦幛暖，薄醉罢瑶席。", 
            "说道春寒，今夜早将息。", 
            "待侬唤了红儿，掌灯送去，怕门外黄昏天黑。", 
            "流云碧，几点疏雨飘来，月斜落花湿。", 
            "翠被香浓，禁得晓风急。", 
            "如今流尽春江，载回愁梦，也都在断红南国。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "一回头往事总悠悠，闲来费追求。", 
            "算眼穿肠断，花开花落，十度春休。", 
            "故国春寒万里，昨夜五更头。", 
            "闲杀流莺外，雨榭风楼。", 
            "旧日潘郎踪迹，问人间消息，依旧飘流。", 
            "只年年寒食，海上寄遥愁。", 
            "正伤心单衣试酒，看铜街歌舞不知愁。", 
            "家何在，怕听归去，又怕淹留。"
        ], 
        "title": "八声甘州 己酉正月二十九梦得句「闲杀流莺外，雨榭风楼」是日为亡妇道清忌日日月如流忽忽十年矣倚甘州一阕", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "红豆枝枝发，种相思年年南国，王孙采撷。", 
            "月照西楼红袖冷，谁倚雕栏如雪。", 
            "看楼外行云千叠。", 
            "一曲箜篌公无渡，正画屏银烛怜轻别，曲终尽，怨难歇。", 
            "才人生就相思骨，也明知花难解语，对花还说。", 
            "绝域春归人又去，一例芳菲怨澈。", 
            "算满眼风尘愁绝。", 
            "红粉青衫知己感，为他人我亦能呜咽。", 
            "坠欢事，谁收拾。"
        ], 
        "title": "贺新郎  题冯熙东邻巧笑图时同客南溟", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "富贵非吾意，且由他飘飘身世，悠悠天地。", 
            "自古清狂能饮酒，间甚人间閒事。", 
            "拚十日登高大醉，楼外江山风月里。", 
            "小栏干消尽英雄泪，烟柳恨，何时已。", 
            "偶然掩卷闲凝睇，忽惊心莺花三月，风云万里。", 
            "不合时宜休挂齿，微笑拂衣而起，都道是少年意气。", 
            "别具清愁人不解，梦魂中醒也何曾睡。", 
            "还咄咄，书空字。"
        ], 
        "title": "金缕曲 二月十八醉梦得句「楼外江山风月里小栏干消尽英雄泪」有触斯感为倚金缕曲", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "日日愁风，朝朝看雨，画楼闲杀鸟衣。", 
            "同是天涯，相逢总是依依。", 
            "春潮夜打山根月，送帆樯海上人归。", 
            "更凄迷，梦到深宫，露滴罘罳。", 
            "隔年踪迹曾相识，况烟迷平陆，草入荒溪。", 
            "欲待商量，如今是柳暗长堤。", 
            "绿窗人语春眠觉，道江南处处花飞。", 
            "莫搴帏，不见长安，一片斜晖。"
        ], 
        "title": "高阳台  见燕时客南溟", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "玉环风色，斜倚栏干，珊珊有恨无力。", 
            "深径谁听，风雨夜来狼藉。", 
            "上阶三两蝴蝶，悄无声飞过墙北。", 
            "春去也，绿连天，墙外寻春无迹。", 
            "万里深闺消息，任月底黄昏，碎阴欹侧。", 
            "流水吴宫，闲梦暗伤南国。", 
            "珠帘更垂绣户，付何人深寻细觅。", 
            "算只有社燕去，相寄怨忆。"
        ], 
        "title": "声声慢  星洲白蔷薇盛开感赋", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "最清楚长亭官道，十里西风，一鞭残照。", 
            "容易天涯，来时南浦暗芳草。", 
            "如今攀折，更一半霜推掉。", 
            "黄到不成丝，能挂得斜阳多少。", 
            "潦倒。", 
            "记听莺筑馆，烟雨暗堤春老。", 
            "妆楼梦断，正新雁一声过了。", 
            "千万点马上关山，带残月开门行早。", 
            "空写尽江潭，独自相思人杳。"
        ], 
        "title": "长亭怨慢  秋柳", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "梅花开了，倚雕栏相对酒初醒。", 
            "几点小山寒翠，寂寂锁閒庭。", 
            "翠被安排睡也，听玉龙吹澈怨江城。", 
            "但如今不管，暗香阵阵，疏影更轻轻。", 
            "斜月半明半暗，到窗前夜已过三更。", 
            "故国空江残雪，归梦不胜情。", 
            "为间水边风底，立黄昏几度冷清清。", 
            "料一番消瘦，画楼如水点银镫。"
        ], 
        "title": "南浦  梅花", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "总年年寒食，怎便是今年恨切。", 
            "一声两声，无情是锦鴂，梦里啼彻。", 
            "西北长安远，有时回首，但沧波空阔。", 
            "残阳还向离宫没，水冷昆明，石鲸愁绝。", 
            "如今辜负芳节，空花陂柳浪，遥恨天末。", 
            "繁华都歇，有青娥细说。", 
            "红杏还依旧，谁省识，夜来暗里花发。", 
            "看枝枝弄影，五更风刮。", 
            "明明是玉阶残月，终不似湖上春寒舞罢，捲帘红雪。", 
            "芳菲事，都付摧折。", 
            "怕断红流向人间去，更成呜咽。"
        ], 
        "title": "六丑  己酉春感", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "大好佳山水，天外有人间。", 
            "惜哉如此烟景，都付与谁看。", 
            "自古诗人未到，一任峰青江碧，寂寞几千年。", 
            "搔首向天间，我亦是诗仙。", 
            "载妻孥，携书剑，到南天。", 
            "故宫何处，人道范蠡五湖船。", 
            "欲向海天长啸，又恐鱼龙都起，呼月出秋天。", 
            "碧海凉风至，我醉欲清眠。"
        ], 
        "title": "水调歌头 庚戌之春回国两月默察天下将有事乃于六月携图书载妻子再游南溟所居曰海山房栊", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "不尽凄凉意，更那堪数峰荒翠，霜林如醉。", 
            "送我归京曾几日，今又送君去矣。", 
            "算人世别离而已。", 
            "客去楼空千里目，正一江秋水斜阳底。", 
            "摇落恨，空相对。", 
            "年来我亦风云气。", 
            "寄閒情金樽低酌，危栏孤倚。", 
            "都道新丝容易买，脱手何从绣起。", 
            "谁识得马周心事，自古英雄无长策，纵因人成事终非计。", 
            "天下事，销魂耳。"
        ], 
        "title": "金缕曲  送孟龙从弟北行", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "旧事堪弹指，看依然貂裘鹤氅，亭亭云水。", 
            "白雪红梅春如海，雪色花光相媚，更人坐花边雪里。", 
            "琪树瑶林黄昏月，照楼台白玉堆成地。", 
            "似图画，画图似。", 
            "而今彩笔侬须记，破清寒玉入睡觉，妆成扶起。", 
            "青琐熏香开绣幕，银海数峰寒翠。", 
            "人称是江南仙子。", 
            "新嫁扬州何水部，算题诗索笑馀无事。", 
            "卧游乐，动芳思。"
        ], 
        "title": "贺新郎 题内子霞客晴雪楼台小照是照为乙未春间事行十年矣辛亥长夏题于南溟之万木山房", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "坐久东风里，春来病骨轻。", 
            "幽山众木秀，读书门户清。", 
            "细雨落春水，空林啼黄莺。", 
            "暮色草际来，夕岚檐下生。", 
            "高藤夜发花，月下多蜂声。", 
            "秉烛但清饮，春山生夕明。", 
            "张翰但杯酒，宁知身后名。"
        ], 
        "title": "春日漫兴", 
        "type": "古风", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "人生富贵必取辱，何须甲第连云矗。", 
            "人生及时行乐耳，安能牵萝补茅屋。", 
            "我乡山水甲吴郡，山色湖光绕西麓。", 
            "潘岳閒居赋面城，渊明归去理松菊。", 
            "楼居新筑二十楹，广庭百弓杂花木。", 
            "林下未脱脂粉气，妻种红梅我种竹。", 
            "岂无劲节淩云霄，自有红妆伴幽独。", 
            "高窗大几书万卷，君子美人俱拔俗。", 
            "男儿所贵能适意，牛衣何堪供双宿。", 
            "少陵江头亦太苦，床上屋漏毋乃酷。", 
            "党家金帐原不恶，风雪之夜暖诗腹。", 
            "两行红粉侍修史，宋家乃亦屏围肉。", 
            "是知富贵亦能清，未必寒素便不浊。", 
            "平生品藻原自知，弃材人誉丰年玉。", 
            "刘樊中岁早偕隐，莫待头童与齿秃。", 
            "荷锄种花岂得已，今世何世宁非福。", 
            "春韭秋菘谨祭祀，扫地焚香供佛竺。", 
            "后房清肃绝姬侍，但闻鸟语伴儿读。", 
            "天寒索笑拥貂裘，细雨寻诗擎红烛。", 
            "客来酒食谋诸妇，饭抄云子清茶熟。", 
            "安乐窝中气如春，言笑于房缭而曲。", 
            "幽人居之利贞吉，寿且康兮无不足。", 
            "有钱当再买青山，早晚李愿得盘谷。", 
            "平明日出见房拢，掩映花红绣帘绿。"
        ], 
        "title": "花木房拢梅竹歌", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "洛阳自古说繁华，几度兴亡问落花。", 
            "游客独寻金谷路，牧童闲指石崇家。", 
            "香尘流水看不足，满眼山邱感华屋。", 
            "中散弹琴怨未终，华亭鹤唳哀相续。", 
            "太康清宴万家春，一代豪华数季伦。", 
            "赌富无人轻戚里，閒居有赋笑安仁。", 
            "倾都帐饮朱轮聚，未央夜诏拜征虏。", 
            "错疑声色是风流，不爱林泉爱歌舞。", 
            "河阳别馆起笙歌，水榭云房列绮罗。", 
            "宝帐飘香珠落索，画屏却月玉嵯峨。", 
            "曾是嫦娥修月府，乡擐深锁春无主。", 
            "名园只合美人居，可怜粉黛皆尘土。", 
            "梁家少女美垂髫，金屋何人贮阿娇。", 
            "独有齐奴垂一顾，明珠三斛换纤腰。", 
            "绿珠生小心常捧，雅擅宫商自矜宠。", 
            "歌罢微怜皓齿寒，舞馀犹怯明珰重。", 
            "芳轮辗转玉骢轻，红泪啼妆别母行。", 
            "万炬迎来花月夜，香车拥入失天明。", 
            "将军夜醉春眠美，好梦如云扶不起。", 
            "绿杨水暖弄妆迟，满院莺声催梳洗。", 
            "银屏珠箔护凉台，夜半春寒拥夜来。", 
            "玉笛一声清弄歇，沉香火底报花开。", 
            "鼎湖寂寞回龙驭，明年宫阙昏尘雾。", 
            "玉手熏香事早朝，三公七贵都非故。", 
            "新声初制郁轮袍，满坐公卿狗尾貂。", 
            "捧出紫云亲度曲，水精帘卷月轮高。", 
            "绝代佳人难再得，从此东都慕颜色。", 
            "黄金无计救全家，白骨如山殉倾国。", 
            "中书新贵意轻狂，走索云鬟侍象床。", 
            "忽发狂言惊杜牧，已闻矫诏杀王章。", 
            "层台百尺开清宴，水佩风裳秋似练。", 
            "羯鼓声高酒半酣，门前缇骑收廷掾。", 
            "将军回顾别蛾眉，黄犬东门信有之。", 
            "爱惜倾城输范蠡，烟波悔不载西施。", 
            "美人恸哭事至此，义不独生请先死。", 
            "君恩似海恨似山，妾貌如花命如纸。", 
            "鸺鹠骤叫早黄昏，舞袖零星碧血痕。", 
            "同向青陵台畔去，落花如梦葬春魂。", 
            "北邙芳草年年绿，人间万事如转毂。", 
            "流水桃花值暮春，斜阳牛背山阳曲。", 
            "故墟井邑近清明，晋代衣冠邱陇平。", 
            "日落高原横万骑，阵图新筑伏波营。", 
            "玉垒春深旌旗静，游人到此伤烟景。", 
            "燕迷红树认空楼，蝶下平芜寻废井。", 
            "华林柳色敞辕门，胜曰观兵芝盖翻。", 
            "昼角一声归马晚，千营烟月带孤村。", 
            "归来煮酒丛台下，不赋阿房赋马射。", 
            "灯火梨花诗思清，潇潇幕府青山夜。", 
            "肠断花飞寒食天，春愁哀怨宝筝弦。", 
            "莫弹金谷园中事，楼外千山啼杜鹃。"
        ], 
        "title": "金谷园曲并序", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "古来将门谁能画，小李将军与曹霸。", 
            "精神结构非偶然，师人不如师造化。", 
            "东坡爱竹宁无肉，与可爱竹又画竹。", 
            "与可画竹东坡题，尺幅琅玕千年绿。", 
            "蓬莱将军今英雄，宝刀有血笔有风。", 
            "千军一扫如落叶，盘根错节罗心胸。", 
            "有时奇气忽横溢，腕底森森放箨龙。", 
            "酒肠荦确醉不眠，提笔四顾意苍然。", 
            "欲画不画目如电，成竹乃在落笔先。", 
            "气吞全纸檀栾涌，傍人犹见笔不动。", 
            "兵法笔法一贯之，运以己意皆为用。", 
            "须臾风雨到毫巅，兔起鹘落真宰宣。", 
            "千枝万枝舞烟雨，一乾两干撑青天。", 
            "往往纸尽气未尽，清刚卓立天为穿。", 
            "有时得之出意外，是非人力仙乎仙。", 
            "画罢却立意纵横，胸中武库刀枪呜。", 
            "掷笔大笑竹尽起，满壁龙吟风月清。", 
            "去年破竹下潇湘，夜泊君山吊英皇。", 
            "曾向洞庭云水里，泼翻斗墨写筼筜。", 
            "将军泼墨墨能舞，神光离合五色吐。", 
            "自将肥瘦辨阴晴，却从动静见风雨。", 
            "将军示我竹德颂，劲节高标皆爱重。", 
            "此君自有骨淩霄，那怕枝头霜雪冻。", 
            "磊磊落落岁寒姿，竹耶人耶不可知。", 
            "天生风格拔尘俗，莫道将军是画师。", 
            "昼师妙手那有此，海内人称吴道子。", 
            "不买胭脂画牡丹，千红万紫都羞死。", 
            "富贵名花自古誇，洛阳况是牡丹家。", 
            "宁知祗爱虚心竹，不画徐熙没骨花。"
        ], 
        "title": "题吴将军画墨竹", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "玉门风雪拂云鬟，一曲刀环破虏还。", 
            "上将功勋开朔漠，美人幽怨念家山。", 
            "盛朝甲子贞元颂，八表澄清车书统。", 
            "圣明天子太平年，瀚海乌梁修朝贡。", 
            "独有天方向化迟，东来声教渡车师。", 
            "白环诣阙留王母，文马来庭款月支。", 
            "胡儿背德据西域，复拔汉旌寇边邑。", 
            "当时妃子不知愁，一笑倾城再倾国。", 
            "天马高歌翠辇陪，阆风本自接瑶台。", 
            "却从青海呼鹰去，还向河源射虎来。", 
            "于阗玉煖春烟腻，安息天香容光异。", 
            "可汗衣佩惹芳菲，灵芸竟体吹兰气。", 
            "可汗雄武复温存，举国春风笑语闻。", 
            "雪里开关连骑出，玉人相并看昆崙。", 
            "温柔终老宜行乐，扫穴犁庭孽自作。", 
            "不闻鼓角动伊凉，岂有功名惊卫霍。", 
            "武皇西顾眷诸羌，数纪承平斥堠荒。", 
            "骤报姑师遮汉使，更传胡马渡前王。", 
            "河西陇右匈奴臂，屠耆负固两兄弟。", 
            "反侧难安叶护心，羁縻未就班超议。", 
            "橐驼东下满胡沙，三十六城皆虏骑。", 
            "燉煌烽火达甘泉，渠黎早备窥边计。", 
            "明年骠骑取乌孙，西出河湟略边地。", 
            "王师八月下连营，乌垒屯田旧制兵。", 
            "天子诏增都尉戍，将军请筑受降城。", 
            "黑水营边鼓声寂，贰师失道陷深敌。", 
            "雪没人烟古战场，风摇刁斗大戈壁。", 
            "绝域三更拜井泉，孤军百日悬沙碛。", 
            "夜静天秋塞雁高，围城月白吹羌笛。", 
            "为觅封侯不肯归，五千貂锦齐呜咽。", 
            "积雪千山与万山，驱兵再度玉门关。", 
            "交河总管筹边策，不斩楼兰誓不还。", 
            "朔方健儿渡碛里，铁甲无声风沙起。", 
            "黄昏万马饮金河，亭障悠悠九千里。", 
            "蛾眉颦蹙侍毡裘，夜报天戈下火州。", 
            "国破休教妻子累，大王西去莫淹留。", 
            "阏氏雨泣单于舞，踯躅提刀不忍去。", 
            "帐中红粉抵死催，马上枭雄频回顾。", 
            "旌旗西指拂天狼，垓下歌声困项王。", 
            "明日辕门传献馘，将军拜表破高昌。", 
            "班师郊劳迎笳鼓，诏建安西都护府。", 
            "酒泉从此靖胡尘，不是穷兵非好武。", 
            "开疆拓土贺元戎，三箭天山早挂弓。", 
            "岂似轮台哀痛诏，天王罪己将无功。", 
            "当年助顺辟蒿莱，别有降王壁垒开。", 
            "一骑香尘烽火熄，明驼轻载美人来。", 
            "沙场风压貂裘重，阵云满地衣香冻。", 
            "祁连山月远相随，恸哭爷娘走相送。", 
            "琵琶凄绝一声声，大雪纷纷上马行。", 
            "一拍哀笳双泪落，可怜胡语不分明。", 
            "王头饮器献天子，妾心古井从今始。", 
            "何难一死报君恩，欲报君恩不能死。", 
            "忽到阳关古戍楼，明眸皓齿一回头。", 
            "失声长恸无家别，关下行人尽泪流。", 
            "牛羊万里望乡井，龙沙日远长安近。", 
            "呼天不语山茫茫，天已尽头山未尽。", 
            "零乱惊魂起暮笳，关山落日暗平沙。", 
            "凭栏掩面登车去，从此明妃不见家。", 
            "香轮缓缓朝天去，千乘万骑昏尘雾。", 
            "肃州东下又甘州，从头重数幽州路。", 
            "入关拂面起东风，百草千花泪眼中。", 
            "想像翠华三万里，至今父老忆惊鸿。", 
            "边城过尽中原好，风物伤心黯烟草。", 
            "陇上春寒梳洗迟，骊山月落更衣早。", 
            "桃花杨柳短长亭，乳燕流莺京洛道。", 
            "紫陌鸡鸣见汉宫，蓟门烟树云中晓。", 
            "蓟门烟树是皇州，阊阖天开拥冕旒。", 
            "北极河山随彩仗，长杨车骑满瀛洲。", 
            "玉阶扶定珠帘捲，天颜有喜催归苑。", 
            "愁容瘦损况欢容，昭阳第一春光满。", 
            "千门万户建章宫，翠辇风飘闻凤琯。", 
            "三海恩波无限深，上林花鸟从今暖。", 
            "瀛台小宴月笼沙，诏遣羊车拥丽华。", 
            "夜叩金铺楼殿寂，独眠人睡闭梨花。", 
            "青娥阿监争嗟恻，如此繁华无欢色。", 
            "君王含笑侍人愁，露似珍珠花似泣。", 
            "野孛频侵帝座分，史官夜奏星占急。", 
            "沉香甲煎到天明，唾壶红泪终宵湿。", 
            "洛女空令赋感甄，楚王有意怜绳息。", 
            "官家为罢未央游，转惜倾城怒蔡侯。", 
            "花自无言春自暖，亲裁手诏劝忘忧。", 
            "清真赐洗华清浴，御沟水腻凝脂馥。", 
            "拥入东风海上楼，宫莺啼遍三山绿。", 
            "楼高不见故乡天，马邑龙城路万千。", 
            "上国风华浓似锦，故宫归梦杳如年。", 
            "朝朝暮暮愁城闭，自拨箜篌诉哀厉。", 
            "风和日丽断肠天，月明花暗销魂地。", 
            "空房深坐屏侍从，慢撚轻弹凄调纵。", 
            "忽变流沙塞上声，游鱼栖鸟俱悽恸。", 
            "部曲夷歌久不闻，家山入破哀谁共。", 
            "此时一怒碎箜篌，剪断鲲弦不复弄。", 
            "可堪愁苦忆欢娱，往事悠悠来入梦。", 
            "夜梦天山猎雪回，龙堆火照夜光杯。", 
            "大王欲看波斯舞，笑酌蒲萄拥膝催。", 
            "三年日月但悽咽，太后哀怜召相见。", 
            "中使催朝长信宫，六飞已上祈年殿。", 
            "温语偏承任姒欢，淡妆不避尹邢面。", 
            "我见犹怜狂至尊，雪肤画貌心冰霰。", 
            "罗敷结发有狂夫，国破家亡白骨枯。", 
            "臣罪当诛妾薄命，覆巢完卵古来无。", 
            "肝肠慷慨词决绝，再拜从容完大节。", 
            "含泪陈情含笑辞，六宫相顾俱悽咽。", 
            "金阙西厢深闭门，慈云祸水两无痕。", 
            "全生不感君王意，就死犹衔圣母恩。", 
            "诏赐辒辌从藩俗，返骨故乡应瞑目。", 
            "玉匣珠襦黄竹歌，哀琴细鼓苍梧曲。", 
            "旧臣遗老半生存，白马素车争迎哭。", 
            "河山无改故宫平，夜夜啼鹃觅金粟。", 
            "剪纸招魂度玉关，步虚环佩五更寒。", 
            "断无幽恨留青冢，月黑风高行路难。", 
            "汉城西北回城畔，后人省识湘灵怨。", 
            "终古冰山锁墓门，眉痕犹似青峰乱。", 
            "吴宫花草葬西施，故主相逢地下知。", 
            "雨湿冬青携麦饭，年年伏腊拜荒祠。", 
            "返生无计采灵药，官家惋惜复嗟愕。", 
            "当时诔笔命词臣，不赋哀蝉歌黄鹄。", 
            "南内霜寒掩洞房，宫人垂泪扫空床。", 
            "五更长乐疏钟尽，鹦鹉犹疑理晓妆。", 
            "九重不豫多休暇，春色幽幽闲台榭。", 
            "羊车重过殿西头，细雨无人落花下。", 
            "碧云无际想衣裳，绣幄经年闻兰麝。", 
            "塞上烟消寒食天，宫中火冷清明夜。", 
            "边臣褒鄂尽酬庸，紫阁图形诏画工。", 
            "一例承恩留玉貌，宝刀银甲气如虹。", 
            "英姿飒爽惊绝代，物换星移今犹在。", 
            "明珰翠羽照人间，细骨轻躯来绝塞。", 
            "故教奇节付丹青，未必英雄非粉黛。", 
            "圣德珠还古未闻，佳人玉碎今难在。", 
            "乾隆往事似开元，西苑重游问内官。", 
            "水殿云房都不是，玉人何处倚栏杆。", 
            "五步一楼十步阁，太液秋哀凉风作。", 
            "雨鬓烟鬟不可寻，白蘋无际红莲落。", 
            "犹见金茎承露盘，汉时宫阙晋衣冠。", 
            "马龙车水千门晚，凝碧池头一例看。", 
            "省中吏散蓬壶靓，金屋啼痕觅香径。", 
            "夕殿微凉锁洞天，沉沉云海烟花暝。", 
            "此时月浸翠云裘，省识先皇照夜游。", 
            "宝月楼南圆镜北，扁舟指点水天秋。", 
            "天章惊拜星云丽，此地垂裳想遭际。", 
            "圣代千秋文藻情，孤臣此日攀髯意。", 
            "仙侣移舟旧迹空，繁华事散大明宫。", 
            "少陵野老王摩诘，一代诗人涕泪中。", 
            "兴亡到眼清哀动，石鲸无恙铜仙重。", 
            "圣武他年纪裕陵，冰心万古埋香冢。", 
            "苜蓿离宫信有之，羌笳哀乱怨龟兹。", 
            "至今弱水悠悠恨，长向西流无尽时。"
        ], 
        "title": "天山曲附香妃外传", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "晓登辕辕关，远见缑氏岭。", 
            "天下皆云海，彩翠媚孤顶。", 
            "日出水山寒，人来松雪静。", 
            "计程四十里，烟雾亭午靓。", 
            "山田冬已绿，绝顶乃万顷。", 
            "徘徊伊洛间，形势列井井。", 
            "子晋与王乔，问之鲜要领。", 
            "云有笙鹤声，往往闻夜引。", 
            "拾级登仙台，敌峰压四境。", 
            "嵩高与少室，其气入关尽。", 
            "寒辉不可数，叠嶂相与永。"
        ], 
        "title": "游缑山王子晋升仙台", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "北枝开后复南枝，幽壑流泉洗墨时。", 
            "昨夜孤山风雪里，有人下酒嚼寒诗。"
        ], 
        "title": "题梅 其一", 
        "type": "绝句", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "波冷山寒酒一瓢，水云深处换金貂。", 
            "暮来雪里梅花发，醉送诗人过断桥。"
        ], 
        "title": "题梅 其二", 
        "type": "绝句", 
        "yun": "萧"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "看遍韶华锦绣时，城南工部肯无诗。", 
            "芳菲莫道春光晚，待看明年红满枝。"
        ], 
        "title": "题金巨山海棠诗梦图 其一", 
        "type": "绝句", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "七言绝句", 
        "text": [
            "诗人悱恻惜花心，香国华胥一枕寻。", 
            "多少楼台风日里，要从真宰借春阴。"
        ], 
        "title": "题金巨山海棠诗梦图 其二", 
        "type": "绝句", 
        "yun": "侵"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "有意便相过，到门迎送稀。", 
            "乱山新月出，疏雨暮蝉微。", 
            "宇宙从心定，年华逐事非。", 
            "暂时宽礼数，跣足解絺衣。"
        ], 
        "title": "日暮喜诸弟见过", 
        "type": "律诗", 
        "yun": "微"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "睦邻情话好，有意每相过。", 
            "天气东风慢，人家流水多。", 
            "开门喧鸟雀，负米入松萝。", 
            "十室黄粱熟，儿童饱且歌。"
        ], 
        "title": "邻家", 
        "type": "律诗", 
        "yun": "歌"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "入门山满院，知近赞公房。", 
            "日午南池里，熏风荷芰香。", 
            "幽帘与清簟，天下一相忘。", 
            "应许许元度，共兹身意长。"
        ], 
        "title": "白云庵僧房", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "把烛幽僧起，松房枕席清。", 
            "夜中初日出，天半一峰明。", 
            "性定钟无尽，心虚雪有声。", 
            "纱窗见百里，岭上有人耕。"
        ], 
        "title": "宿匡庐雪夜霁登绝顶观日出云海中", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "牛渚秋月白，苍然发古思。", 
            "何人好风调，千载一同时。", 
            "枫叶落如雨，扁舟自咏诗。", 
            "临江怀公子，心急雁迟迟。"
        ], 
        "title": "江上简燕生", 
        "type": "律诗", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "干崖落红叶，言访赞公房。", 
            "暮鸟乱成阵，秋山明似妆。", 
            "堆书增石势，煎药得花香。", 
            "一坐息群动，惟知日月长。"
        ], 
        "title": "游野寺", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "山县关城早，天寒入暮愁。", 
            "夕晖千仞雪，吾爱嵩阳楼。", 
            "月出松石上，诗清情复幽。", 
            "后人今不见，应共忆斯游。"
        ], 
        "title": "嵩阳楼", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "百世忠贞事，徒劳想像中。", 
            "宁知逢丧乱，得以见英雄。", 
            "大业多遗恨，斯人竟败功。", 
            "可怜移祚后，委曲法梁公。"
        ], 
        "title": "哭张少轩忠武公 其一", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "仗剑趋行在，三年扈羽林。", 
            "对扬惊数异，节铁拜恩深。", 
            "邈矣知人哲，苍然报主心。", 
            "解衣推食事，殊礼到而今。"
        ], 
        "title": "哭张少轩忠武公 其二", 
        "type": "律诗", 
        "yun": "侵"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "独有孤城在，金陵血战中。", 
            "八方催草诏，一旅尚弯弓。", 
            "须发秋霜白，关山夜火红。", 
            "争传万人敌，画像满江东。"
        ], 
        "title": "哭张少轩忠武公 其三", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "夜迥牙旗静，秋高玉帐清。", 
            "渡河云出塞，照海火连营。", 
            "一马嘶寒月，参差万马鸣。", 
            "家书多壮语，用以慰亲情。"
        ], 
        "title": "辽西战场望月", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "桃花烟浪里，兵马此登楼。", 
            "落日山无尽，东风江自流。", 
            "逢春惊久客，多难惜清游。", 
            "不敢题诗句，苏公在上头。"
        ], 
        "title": "侍将军登快哉亭", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "细浪无声息，舟中生夕明。", 
            "清江流万里，山月照孤城。", 
            "村酒独成酌，风帆多夜行。", 
            "殷勤远相送，凄绝伏波营。"
        ], 
        "title": "赤壁舟中玩月 其一", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "江月多于水，江风酒气微。", 
            "青天闻石出，赤壁有人归。", 
            "几处渔歌起，三更鸟鹊飞。", 
            "水边津吏散，岸语觉灯稀。"
        ], 
        "title": "赤壁舟中玩月 其二", 
        "type": "律诗", 
        "yun": "微"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "京邑故人至，共登云梦台。", 
            "江湖白日暖，兵马故人来。", 
            "我意思公子，天心惜霸才。", 
            "芳菲犹未歇，莫动仲宣哀。"
        ], 
        "title": "岳阳楼送别徐良", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "负米江村市，军中一饭难。", 
            "知君无骨肉，惟我间平安。", 
            "樊口鱼盈尺，黄州笋满盘。", 
            "早知天下瘦，宁忍独加餐。"
        ], 
        "title": "春煦自汉来书告断炊矣", 
        "type": "律诗", 
        "yun": "寒"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "醉眼翻天地，秋风裂肺肝。", 
            "前军俱不发，倚马独长叹。", 
            "天末诗犹壮，闺中骨已寒。", 
            "冰天呵冻墨，笔削到毫端。"
        ], 
        "title": "中原纪痛诗十八首选十 其一", 
        "type": "律诗", 
        "yun": "寒"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "昔为迁客久，秋至便心惊。", 
            "月照洞庭水，夕来烟浪清。", 
            "三湘与七泽，鸿雁杂军声。", 
            "国事皆因楚，从今再用兵。"
        ], 
        "title": "中原纪痛诗十八首选十 其二", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "安史今方众，忠贞久不闻。", 
            "谁哉临大节，惟有陆将军。", 
            "兵败非关敌，城亡共此君。", 
            "何须真个战，妙语绝人群。"
        ], 
        "title": "中原纪痛诗十八首选十 其三", 
        "type": "律诗", 
        "yun": "文"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "江流纷暮雪，消息断中原。", 
            "久客诗皆老，从军气欲吞。", 
            "千家闻聚哭，一路未招魂。", 
            "吟尽陈陶恨，风笳落日昏。"
        ], 
        "title": "中原纪痛诗十八首选十 其四", 
        "type": "律诗", 
        "yun": "元"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "长胜称无敌，当年部曲名。", 
            "弟兄好风义，将士必忠贞。", 
            "落日驱军远，孤城上马行。", 
            "两河财赋尽，不借朔方兵。"
        ], 
        "title": "中原纪痛诗十八首选十 其五", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "铁骑蟠秦塞，春风过渭桥。", 
            "咸阳三月里，洗甲雨潇潇。", 
            "爨骨仇能复，屠城恨未销。", 
            "入关刘季约，飞挽上云霄。"
        ], 
        "title": "中原纪痛诗十八首选十 其六", 
        "type": "律诗", 
        "yun": "萧"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "自以功难报，宁知罪已魁。", 
            "人心惟旧主，佳节又新梅。", 
            "画角城中起，黄河马背来。", 
            "稽留淹日月，剪伐莫疑猜。"
        ], 
        "title": "中原纪痛诗十八首选十 其七", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "谈笑忘天下，英雄如是观。", 
            "画梅师造化，学佛到平安。", 
            "班马陪清宴，河山拾古欢。", 
            "将军亦写竹，许我伴高寒。"
        ], 
        "title": "中原纪痛诗十八首选十 其八", 
        "type": "律诗", 
        "yun": "寒"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "绕树辞荆楚，驱车京索间。", 
            "星河明曙水，鼓角响寒山。", 
            "肠是今年断，鬓从前月斑。", 
            "征南诸将士，不战岂生还。"
        ], 
        "title": "中原纪痛诗十八首选十 其九", 
        "type": "律诗", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "积雪千山乱，黄河落日翻。", 
            "田园思故郡，兵马在中原。", 
            "苍莽身焉置，艰难气独存。", 
            "安危方寸事，稷契莫轻论。"
        ], 
        "title": "中原纪痛诗十八首选十 其十", 
        "type": "律诗", 
        "yun": "元"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "小窗落花急，强起欲风天。", 
            "老至常工病，春深祇独眠。", 
            "展眉除死后，饮泪避人前。", 
            "此日年年恨，魂伤一惘然。"
        ], 
        "title": "j", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "平时安独处，病里一沾巾。", 
            "世乱得无恙，心危思所亲。", 
            "饥寒今自爱，饱暖昔由人。", 
            "绕膝非无养，殷勤徒苦辛。"
        ], 
        "title": "三月十五日病中悼怀 其一", 
        "type": "律诗", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "波心浮玉寺，云际妙高台。", 
            "积雪山相压，长江月下来。", 
            "卅年今昔事，两代废兴衰。", 
            "水落龙吟起，开楼且百杯。"
        ], 
        "title": "金山寺", 
        "type": "律诗", 
        "yun": null
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "依旧清游盛，重逢举十觞。", 
            "相看皆白发，入坐半红妆。", 
            "静见落花下，微闻流水香。", 
            "连朝车骑众，烽火一相忘。"
        ], 
        "title": "春游乐示剑秋子威 其一", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "朝来暮留恋，爱此未央游。", 
            "花暝灯生树，山明酒上楼。", 
            "锦天闻蹴鞠，绣浪独乘流。", 
            "不醉芳菲节，虚教风物幽。"
        ], 
        "title": "春游乐示剑秋子威 其二", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "岭表见花发，凄然思故乡。", 
            "流亡至今日，老病尚殊方。", 
            "仰视夕红湿，微闻新绿香。", 
            "可怜风物美，八极共春荒。"
        ], 
        "title": "己卯寒食感春 其一", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "诗暖知春至，衣单觉病轻。", 
            "风光太羞涩，肠断是清明。", 
            "谷密藏花气，山幽应鹤声。", 
            "疮痍今万里，独善忍无情。"
        ], 
        "title": "己卯寒食感春 其二", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "风雨迎寒食，拢冈故国边。", 
            "几人住乡里，六合共烽烟。", 
            "花里家何在，兵间梦不前。", 
            "登高见春远，百粤艳阳天。"
        ], 
        "title": "己卯寒食感春 其三", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "彩翠连峰霁，呜禽绕洞房。", 
            "云留春景色，山热涨衣香。", 
            "花笑老将至，松知来日长。", 
            "愚公犹有谷，一壑暂徜徉。"
        ], 
        "title": "己卯寒食感春 其四", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "玉垒干戈里，珠崖战斗边。", 
            "花狂春似火，国破路如天。", 
            "涧水散成雨，松枝幽作烟。", 
            "孤怀不可诉，人道悦云泉。"
        ], 
        "title": "己卯寒食感春 其五", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "八表同昏日，离群到海涯。", 
            "人心换天地，世界谢繁华。", 
            "自古难为国，何年更见家。", 
            "昭苏容万类，细草亦生花。"
        ], 
        "title": "己卯寒食感春 其六", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "国破家何惜，堆堆瓦砾新。", 
            "生前成废宅，乱后但芳邻。", 
            "枯木春犹发，奇书主易人。", 
            "万方悲一概，遑惜我微身。"
        ], 
        "title": "乡书告余前岁虞山失陷余园宅已化焦土盖先洗劫财物书籍而后焚我园宅以掩迹所馀者厨下耳 其一", 
        "type": "律诗", 
        "yun": "真"
    }, 
    {
        "author": "杨圻", 
        "era": "近现代", 
        "subtype": "五言律诗", 
        "text": [
            "汗牛下东海，聚散叹无端。", 
            "奇字家声久，先芬手泽寒。", 
            "传家书剑绝，医俗子孙难。", 
            "文物东南尽，千秋诲盗看。"
        ], 
        "title": "乡书告余前岁虞山失陷余园宅已化焦土盖先洗劫财物书籍而后焚我园宅以掩迹所馀者厨下耳 其二", 
        "type": "律诗", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "归梦江南满泪痕。", 
            "焚香留客处，罢琴尊。", 
            "谁来重与旧殷勤。", 
            "藤阴供话茗，不知春。", 
            "无奈秋心寄白云。", 
            "水流花落去，立黄昏。", 
            "长洲月色照孤坟。", 
            "天涯芳草绿，冷吟魂。"
        ], 
        "title": "散天花", 
        "type": "词", 
        "yun": null
    }, 
    {
        "author": "黄松鹤", 
        "era": "近现代", 
        "subtype": null, 
        "text": [
            "香海重来访旧游。", 
            "晚凉同泛木兰舟。", 
            "伊谁为赋思佳客，已槁词心更起愁。", 
            "云自去，水长流。", 
            "天涯归梦也悠悠。", 
            "无言未是忘情处，灯火阑珊古渡头。"
        ], 
        "title": "鹧鸪天（一名思佳客）", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "山昏水暝，天寒人渺，谁与更问讯息。", 
            "江关丰在斜阳里，还又社阴鸦闹，沤红狼藉。", 
            "绣幄尘荒钿雁冷，奈旧院、笙歌沈寂。", 
            "最可忆。", 
            "绿遍天涯，风雨尚行役。", 
            "偏怪前时燕子，归来迟了，莫是东风无力。", 
            "坠泥零絮，染天新草，也做瞒人春色。", 
            "看比邻暗柳，几日流莺尚如织。", 
            "徘徊久、可人何处，怨敛修蛾，相思谁会得。"
        ], 
        "title": "八归·辛巳，一九四一年。风雨如晦，可人不来，偶谱白石此调，辄成继响", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "烟雨暗遮前度路，痴云锁断高空。", 
            "细敲愁绪散霜钟。", 
            "栖鸦浑不定，离雁又相逢。", 
            "木落秋山青顿减，换巢么凤匆匆。", 
            "夕阳争取片时红。", 
            "闹寒蛙黾夜，吹梦鲤鱼风。"
        ], 
        "title": "临江仙·次瞿禅韵。辛巳，一九四一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "石破云惊，雨深花恼。", 
            "东风蓦地啼鹃老。", 
            "那堪抬眼望天涯，天涯处处生芳草。", 
            "刻楮人闲，投壶天笑。", 
            "冤禽辛苦何时了。", 
            "麻姑应见海扬尘，蓬莱风雨神仙渺。"
        ], 
        "title": "踏莎行·壬午，一九四二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "碧尽寒云凝不动。", 
            "雨压浓愁，只待风吹送。", 
            "天与人儿浑懵懂。", 
            "家山更坠虫沙梦。", 
            "此去雍门成一恸。", 
            "凄绝冰弦，却为伊谁弄。", 
            "沈醉一般吾亦共。", 
            "银杯泪滴珍珠冻。"
        ], 
        "title": "蝶恋花·壬午，一九四二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "刬地轻寒春渐去。", 
            "飞絮流尘，黯黯天涯暮。", 
            "蔓草斜阳愁远路。", 
            "莺花身世东风误。", 
            "自抱梨云和梦住。", 
            "峭月危栏，梦里昏鸦语。", 
            "遮眼屏山山外雾。", 
            "江山却被残红污。"
        ], 
        "title": "蝶恋花·壬午，一九四二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "酒醒高楼寒几许。", 
            "极目遥天，天也多风雨。", 
            "花落何曾回一顾。", 
            "残阳故故红无数。", 
            "燕子来时春已暮。", 
            "凭藉东风，尚作回身舞。", 
            "飞尽飞花飞尽絮。", 
            "青山惯见人来去。"
        ], 
        "title": "蝶恋花·壬午，一九四二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "故园春心怜杜宇。", 
            "望断江波，不与归人遇。", 
            "杂沓东风寒食暮。", 
            "东风管住杨花舞。", 
            "绿暗天涯烟雨路。", 
            "饥鸟寒虫，总是伤心语。", 
            "梦觉不图春便去。", 
            "闲愁自诉闲弦柱。"
        ], 
        "title": "蝶恋花·壬午，一九四二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "横海鲸鲵斗。", 
            "问伊谁、夜来移壑，藏舟何有。", 
            "清峭数峰分远影，列我窗中峦岫。", 
            "算只有、青山如旧。", 
            "望断江关人何处，剩寒虫、相语还相守。", 
            "风雨至，又重九。", 
            "娑罗双树孤栖久。", 
            "念年时、铁汉无心，也忘苕帚。", 
            "玉虎晨鸣雷怒应，隐隐阿香随后。", 
            "奈越鸟、惊飞南走。", 
            "山泽癯髯犹健在，更龙湫、手挽归怀袖。", 
            "秋思远，暮云皱。"
        ], 
        "title": "贺新郎·壬午，一九四二年。重九寄怀铁夫香山、玉虎申江、瞿禅永嘉", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "那有埋忧地。", 
            "好家居、纤儿撞坏，他人酣睡。", 
            "过雨空巢漂摇也，可奈刁调聒耳。", 
            "予尾乱、翛翛犹理。", 
            "偌大刀轮诸天转，更修罗、暗换人间世。", 
            "宁郁郁，久居此。", 
            "玉虬叫月银軿逝。", 
            "挟双鸾、吹箫归去，步虚声里。", 
            "汗漫卢敖原有约，抗手若人来矣。", 
            "恒沙劫、我闻如是。", 
            "待挽龙湫千尺瀑，注愁肠、和泪为云水。", 
            "浇下界，漫尘起。"
        ], 
        "title": "贺新郎·壬午九秋，一九四二年。瞿禅自永嘉以《雁荡、灵岩寺与天五夜话词》邮示。何来思归之操，宛闻跫然之音。水仙移人之情，小山招隐之什。念此茧足，岂能奋飞。答尔嘤鸣，用寄玄想", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "蝶护娇魂，莺捎倩影，碧浸轻阴庭宇。", 
            "玉箫静、胡床倚醉，好呼取、林霞旧侣。", 
            "念天涯、贱子无家，更怅望、惊鸟分飞何处。", 
            "便摘得青梅，一樽醽醁，酿作人间酸楚。", 
            "管甚匆匆春又去。", 
            "竟闷损无端，几番风雨。", 
            "绿波漫、平添别恨，红棉老、纷飞愁绪。", 
            "恐他时、燕子重来，早凋尽芹泥，难寻门户。", 
            "奈芳讯销沈，落花无语。", 
            "只有鹃声凄苦。"
        ], 
        "title": "金明池·癸未，一九四三年。小黄山馆饯春", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "差池不与剪愁痕。", 
            "双燕去来频。", 
            "罗帕细弹鲛泪，香钿暖湿蝉云。", 
            "旧时台榭，谁家莺蝶，又簇歌尘。", 
            "风雨蘼芜绿暗，江关笳鼓黄昏。"
        ], 
        "title": "朝中措·癸未，一九四三年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "甚西风、做将新冷，红香啼损娇妩。", 
            "燕支泪涴芙蓉面，滴碎半襟愁雨。", 
            "村店暮。", 
            "便悄立痴人，似共栖鸦语。", 
            "丛祠古树。", 
            "看败叶僵蝉，残柯聚蚁，零落竟如许。", 
            "亭皋外，流水斜阳满坞。", 
            "天涯芳草何处。", 
            "烟花正作江山梦，梦也祗应无据。", 
            "游子路。", 
            "君试看、寒芜极目遮人住。", 
            "荒城戍鼓。", 
            "正菰米波漂，黑云催暝，容我几延伫。"
        ], 
        "title": "摸鱼子·癸未，一九四三年。初冬，六禾邀同慈博，过泮塘茗话，雨窗倚此", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "玉颜夺取冰霜气，铅华淡妆轻扫。", 
            "钿盒盟心，珠蕤溅泪，却被秋人知到。", 
            "春红乍渺。", 
            "便故国西风，蕙花啼老。", 
            "冷月疏篱，夜来疑有楚魂绕。", 
            "重阳风雨正峭。", 
            "奈年时翠鬓，雪欺偏早。", 
            "隐逸幽姿，清狂傲眼，虚室卷帘愁悄。", 
            "孤芳自抱。", 
            "算承露晶盘，岁寒香饱。", 
            "笑比黄花，阿侬还瘦了。"
        ], 
        "title": "齐天乐·白菊，癸未，一九四三年。和闇公、六禾", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "问仙人去后，沧溟路，几扬尘。", 
            "奈石兽眠苔，铜龙啮锁，门掩斜曛。", 
            "逡巡。", 
            "摸碑读罢，听霜钟、敲断古今魂。", 
            "落叶漫寻行迹，半林鸦影黄昏。", 
            "花身。", 
            "不掩啼痕。", 
            "襟袖冷惜愁薰。", 
            "念绿章夜奏，海棠乞护，孰礼瑶真。", 
            "芳春。", 
            "甚时暗换，望关河、秋色怨寒云。", 
            "十国春秋如梦，百蛮烟水含颦。"
        ], 
        "title": "木兰花慢·癸未，一九四三年。冬日，与玉繠登五仙观通明阁，虫叶低人，蝙砂扑地，苔荒草瘁，雾悄风唏，纡瞩交寒，遐思怨古，怃然倚声，不觉有星移世换之感", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "谁又题诗寄草堂。", 
            "醉墨犹香。", 
            "梅花应许祓愁肠。", 
            "春人面，媚年光。", 
            "危时涕泪风尘气，凭酒浪，付苍茫。", 
            "定巢归燕好商量。", 
            "旧池馆，尚斜阳。"
        ], 
        "title": "燕归梁·甲申，一九四四年。人日，诵芬堂宴集，玉繠首唱，予亦继声，并柬慈博", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "黄金地。", 
            "多罗罨翠。", 
            "十部天龙，海幢清秘。", 
            "蓦阎浮、藕孔兵尘沸。", 
            "鸱吻嘘风，滴碎荒烟寒泪。", 
            "沉劫万方如寐。", 
            "空王冷眼，阅尽人间世。", 
            "伊谁是。", 
            "堂头阿字。", 
            "拂子松枯，法华昙萎。", 
            "福场那处千秋寺。", 
            "鹰爪依然，却问花开未。", 
            "花事几番荣瘁。", 
            "游蜂去也，还又钻窗纸。"
        ], 
        "title": "金浮图·甲申，一九四四年。夏杪，与秩丈、慈翁过海幢寺，访僧澈明。为拈此解", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "元熙日月。", 
            "付与苍龙，向南田高揭。", 
            "之而欲动，孤迥处、可奈冥冥风烈。", 
            "雪凋霜瘁，尚独立、不移如铁。", 
            "消几番、今古兴亡，莫问寄奴城阙。", 
            "世间匠石何人，总材大身闲，愁与谁说。", 
            "亭皋抚树，远又叹、生意无端消歇。", 
            "过江鲫似，更那补、新亭呜咽。", 
            "剩岁寒、老眼枯心，看尽铜驼芜没。"
        ], 
        "title": "瑶花慢·番禺坑头村，有晋松一株，乃陈将军元德避刘宋乱，南来所植，近已枯槁。慈溪访之，赋此索和。因继声以答其岁寒之契云", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "丹葩玉叶朱丝缬。神屋珊瑚折。", 
            "褒斜叵耐夜潺潺。谁又郎当声里念家山。", 
            "湘君碎佩摇烟雨。凄绝钿蝉语。", 
            "彩幡无计护春红。剩遗檐牙九子怨东风。"
        ], 
        "title": "虞美人·铃儿花。和伯端", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "众芳消歇。", 
            "便春鹃叫尽，尚余凝血。", 
            "正冷落、孤蕊零枝，又风雨杳冥，那堪攀折。", 
            "故国东风，早换了、一番蜂蝶。", 
            "看沧波薄照，乱草暝烟，总颦眉睫。", 
            "依依为谁怨别。", 
            "想婵娟照影，千里明月。", 
            "笑众女、谣诼蛾眉，自玉佩兰纕，满襟馨洁。", 
            "翠袖琅玕，倘念我、天寒娇怯。", 
            "渺相思、望中雁字，暮云万叠。"
        ], 
        "title": "解连环·寄怀叶遐庵", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "草窗冷、蘋花衔怨。", 
            "悄倚湘弦，曲终人远。", 
            "五桂山空，申明亭渺，挂愁眼。", 
            "宅边双树，寻不到、秋来燕。", 
            "燕去倘归来，怎再兴、故人相见。", 
            "肠断。", 
            "是黄垆独过，况又笛声撩乱。", 
            "青禽梦里，那会得、春阴俄换。", 
            "且莫浪、剪纸招魂，怕辽鹤、多番凄惋。", 
            "便醉卧青山，陶土千年沈湎。"
        ], 
        "title": "长亭怨慢·读《双树居词》，怆然成忆", 
        "type": "词", 
        "yun": null
    }, 
    {
        "author": "黄澄波", 
        "era": "近现代", 
        "subtype": "七言律诗", 
        "text": [
            "老弱自知愿不知，扶筇犹爱登郊西。", 
            "黄花岭上金风瘦，绿树桥边玉露滋。", 
            "知足平生甘淡薄，无求命运任推移。", 
            "逍遥博得余心乐，古刹梵音雅韵怡。"
        ], 
        "title": "秋游云山寺", 
        "type": "律诗", 
        "yun": null
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "豪竹哀丝绕碧城，故侯门第久垂名。", 
            "宫娃舞态如仙去，御苑诗情向客生。", 
            "日影至今悲往事，河流亘古送残声。", 
            "梭罗一曲相思调，归梦迷离认不清。"
        ], 
        "title": "梭罗御苑观舞", 
        "type": "律诗", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "寒食欣逢初度辰，旧家香海记前身。", 
            "万千感慨当良夕，百五芳菲记雾晨。", 
            "未许来朝花误信，可堪回梦水流春。", 
            "妆台半隶丹青外，绝代风华数此人。"
        ], 
        "title": "和纫诗生朝六首选四 其一", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "雨雨风风草木并，漫天兵气压江城。", 
            "浮家瀛海知何世，去国云山问几程。", 
            "蜀鸟啼频归不得，塞鸿望断意难平。", 
            "悲歌岂限男儿事，千载犹闻子夜声。"
        ], 
        "title": "和纫诗生朝六首选四 其二", 
        "type": "律诗", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "自来禽鸟不劳呼，爱听清音下绿芜。", 
            "接地烟霞山作骨，浮天湖海水为肤。", 
            "笺春旧曲情还在，泼墨新词笔未枯。", 
            "笑看药栏花数片，随风咳唾总成珠。"
        ], 
        "title": "和纫诗生朝六首选四 其三", 
        "type": "律诗", 
        "yun": "虞"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "楼高已卜水云邻，况是龙城半隐身。", 
            "拍岸涛声何碍梦，横窗树色正宜春。", 
            "西风帘捲人逾瘦，南海诗传酒比醇。", 
            "惆怅谢家青步障，称觞绮席见无因。"
        ], 
        "title": "和纫诗生朝六首选四 其四", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "奉使当年下垄川，天风浩荡拥楼船。", 
            "衣冠寂寞山亭在，藤缆依稀石洞悬。", 
            "两字平安三尺井，万家心愿一炉烟。", 
            "余杭客过留题处，千载寻君更惘然。"
        ], 
        "title": "三保洞怀古", 
        "type": "律诗", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "藤花风暖客来访，一笑含杯问起居。", 
            "尘网浮生难化蝶，江湖乞食竟无鱼。", 
            "成行儿女灯前话，满壁烟云醉后书。", 
            "明月照人良夜短，荒鸡信宿意何如。"
        ], 
        "title": "过藤花楼访铭诗", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "学境如天不可扪，重来诗酒话南园。", 
            "华灯照夜沈沈去，苦茗浮烟细细论。", 
            "吟榻冷敲钟外梦，画栏懒拾月边痕。", 
            "卅年浪墨吾何有，输与狂名满绿尊。"
        ], 
        "title": "南园有作", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "三十年来海外家，兵戈起处误弓蛇。", 
            "沙鸥不与人争路，野鹤何妨自放衙。", 
            "长日闭门来燕子，一春浮梦到梅花。", 
            "天涯几辈词流在，乞得新诗罩碧纱。"
        ], 
        "title": "有感", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "深巷喜无车马喧，虚堂一榻下陈蕃。", 
            "几经午睡容推枕，每有新诗便到门。", 
            "佐酒看云难得醉，留灯听雨已忘言。", 
            "寻常客里寻常事，相与花都数晓昏。"
        ], 
        "title": "坐雨得句赠世杰", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "坐听榕根涧水喧，染山红叶正秋蕃。", 
            "冥茫云外迷人径，隐约林间见佛门。", 
            "入画惊湍犹作势，催诗急雨不交言。", 
            "一襟凉意归城上，未觉烟楼昼已昏。"
        ], 
        "title": "与心田芬馨游莲梦，碧初作画，遇雨归来，四叠前韵", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "空谷人来续旧游，一函诗墨古徽州。", 
            "惊潮竹影玲珑透，锁石桐烟澹宕浮。", 
            "直与此情磨岁月，聊将小语记春秋。", 
            "寒斋就我生颜色，十笏云山眼底收。"
        ], 
        "title": "肃老惠诗两章诗墨一函赋此志谢", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "扇头奇梦来何处，袖里新诗识左芬。", 
            "舒捲花间云一片，弯环竹外月三分。", 
            "合将水墨贻清士，不写胭脂遗使君。", 
            "袅袅秋风仍拂我，冷金吹气若兰薰。"
        ], 
        "title": "纫诗绘墨牡丹摺扇见赠书此答之", 
        "type": "律诗", 
        "yun": "文"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "雕镌云冻入风骚，姓字从君手上豪。", 
            "笔砚之间开异代，胸怀于此见吾曹。", 
            "盎然古味涵千石，久矣空情泥一刀。", 
            "笑向人间成半佛，茶烟禅榻未须逃。"
        ], 
        "title": "赠半佛", 
        "type": "律诗", 
        "yun": "豪"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "长安此日说东南，居易居难客自谙。", 
            "一水去天惟尺五，万花如海正春三。", 
            "图开富贵人同寿，诗到空灵佛与参。", 
            "应有玉盘献仙子，偷桃曼倩不为贪。"
        ], 
        "title": "纫诗在怡保画展中逢生日", 
        "type": "律诗", 
        "yun": "覃"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "小小园亭面面山，天开图画著身闲。", 
            "帘前草色撩诗入，枕畔莺声聒梦还。", 
            "有限乡心春不管，无多吟卷老来删。", 
            "悲欢旧事何须问，我在黄花翠竹间。"
        ], 
        "title": "鹤巢小葺甫成，值戊戌初度，诸友即席题诗作画为祝，率 成四章，聊当自寿选二 其一", 
        "type": "律诗", 
        "yun": "删"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "卖花深巷鹤巢居，野水闲云意自如。", 
            "试砚绿浮茶气永，呼灯红入酒香初。", 
            "初来有赋迷荒径，结习何心爱草庐。", 
            "岁暮方知身是客，到门犹见故人车。"
        ], 
        "title": "鹤巢小葺甫成，值戊戌初度，诸友即席题诗作画为祝，率 成四章，聊当自寿选二 其二", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "经旬药碗替茶杯，强报清诗枕上裁。", 
            "孤馆灯留新梦草，博山香剩旧炉灰。", 
            "水云千里花先放，风雨一楼燕欲来。", 
            "未解江南岑寂意，丁宁恐负贺方回。"
        ], 
        "title": "代简寄纫诗兼呈俊丈", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "卅年湖海旧游人，节序芳菲话一新。", 
            "碧树鸠呼何待晓，红泥燕逐不成春。", 
            "闲门坐冷南窗雨，试墨磨开古砚尘。", 
            "望里家山归棹渺，无心再问落花津。"
        ], 
        "title": "庚子春节书怀", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "京华高处夜吟寒，憔悴斯人独倚阑。", 
            "彩笔抛残垂老去，芳洲捣碎此才难。", 
            "尽馀言笑传心眼，何限离忧在肺肝。", 
            "罢席更无新涕泪，白云明日共君看。"
        ], 
        "title": "送善基扶病北归", 
        "type": "律诗", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "小筑南园自放情，绕阑红药露华清。", 
            "窗松未老先巢鹤，院柳初丝欲幔莺。", 
            "月照荷塘鱼啖影，风过竹径犬疑声。", 
            "分茶记有东篱客，笑与黄花道姓名。"
        ], 
        "title": "鹤巢即事", 
        "type": "律诗", 
        "yun": "庚"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "池塘几度嫩红开，又是春归客未来。", 
            "泛月飘飘馀醉思，临风穆穆想清才。", 
            "孤怀中酒花难酿，远水依舟叶可裁。", 
            "梦醒鹤巢还煮梦，半床诗卷一茶杯。"
        ], 
        "title": "红荷花放", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "九秋风物似陶家，无酒还来就菊花。", 
            "已惯登临今日客，未妨消受故园茶。", 
            "相逢一笑看吹帽，解赋何人想落霞。", 
            "红树碧山频问讯，云峰犹阻雁行斜。"
        ], 
        "title": "九日世杰见赠茶叶赋谢兼寄纫诗", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "飞楼百尺倚云居，蘸海磨崖自著书。", 
            "一代宗风今莫属，千秋文采竟何如。", 
            "清徽意在琴言外，挥洒心降笔力馀。", 
            "似此才华宁澹泊，绛纱人比六朝初。"
        ], 
        "title": "题纫诗集二首 其一", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "消息东南万里行，招开画笥动吟旌。", 
            "一时风月誇声价，几处江山识姓名。", 
            "咏絮可曾推谢女，书空徒复笑殷生。", 
            "殊方独念斯文在，缥帙涵青出洛城。"
        ], 
        "title": "题纫诗集二首 其二", 
        "type": "律诗", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "门有车马客，鞍辔纷斑斓。", 
            "问君何乡来，言是从燕山。", 
            "揽袂对我泣，盈盈巾痕斑。", 
            "开尊泛绿蚁，强饮无欢颜。", 
            "嗟我落泥涂，著书键柴关。", 
            "觚棱耀金爵，霄汉远莫攀。", 
            "鲲鹏郁高志，鹓鸾梦仙班。", 
            "慷慨意不遂，浮沉天地间。", 
            "借问青云士，故交多险艰。", 
            "城阙既已荒，沙场谁复还。", 
            "天心有锄刈，艾兰杂榛菅。", 
            "沉忧迫中肠，繁愁奚可删。"
        ], 
        "title": "门有车马客行", 
        "type": "乐府曲辞", 
        "yun": "删"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "生当食首阳薇，死当殉箕山树。", 
            "箕山宁所乐，浩然托遐慕。", 
            "万里飘黄尘，极目失衢路。", 
            "佳人日以远，幽念更何愬。", 
            "扬舲将北征，急流不能渡。", 
            "悲吟动原野，萧条白日暮。", 
            "揽涕还旧林，高亮蓄天素。", 
            "寒虫共鸣号，猛虎罕疑怖。", 
            "睥睨淩九州，万钟等秋露。", 
            "持我岁寒心，永此岑壑趣。"
        ], 
        "title": "猛虎行", 
        "type": "乐府曲辞", 
        "yun": "遇"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "卌九年无生日诗，今朝始欲费言辞。", 
            "略凭薄技论功罪，未向名场问险夷。", 
            "文债分偿劳弱弟，旧诗重写命痴儿。", 
            "不知昨是还今是，但保家规似幼时。", 
            "灯前儿味苦思量，世故侵人易感伤。", 
            "经乱书仍千卷在，还家诗已十年荒。", 
            "雕锼文字名难必，游戏摴蒲老不妨。", 
            "一事平生深自慰，楹书能读养生方。"
        ], 
        "title": "五十初度", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "依岩傍水托云根，不供瓶䍃不入盆。", 
            "篱落纵然拘野性，柴门终觉胜朱门。", 
            "不屈寒威不借春，药经何故署金银。", 
            "使君果有金银气，未必容君伴野人。"
        ], 
        "title": "门外编竹篱、栽忍冬藤，入夏已著花矣", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "危楼纳空翠，薄雾开帷帐。", 
            "江岫青濛濛，雨罅摇轻舫。", 
            "朦胧烟蓧间，凫鹥没新涨。", 
            "回眸瞩庐峰，倒影碎银浪。", 
            "城闉咽笳吹，邻楼酣绮唱。", 
            "一笑谢繁声，哀乐随天放。", 
            "掬取大江波，灵液湔府藏。"
        ], 
        "title": "九江楼坐", 
        "type": "古风", 
        "yun": "漾"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "庐峰倒插玻璃盘，津山暗拓榑桑魂。", 
            "烟青涛白玩今古，我回倦眼摩秋垠。", 
            "晚风蘋蓼生寒意，明湖淡引沧浪思。", 
            "逸人庐并蠡水滨，搴杜若兮折菱芰。", 
            "胸中水镜气孤绝，独嘘籁竽向空澈。", 
            "相娱酌我瓮头春，莼菰羹糁嚼冰雪。", 
            "窗灯宵寂哦新诗，诗心默默长忧噫。", 
            "迷阳未肯酺糟醨，陆沉几椠今何为。"
        ], 
        "title": "秋日访穆庐师户庐晚眺湖景，因留宿", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "瘦石激鸣泉，风篁发幽响。", 
            "迥然净尘机，万类丛遐想。", 
            "澄胸饮天和，吐纳信飞朗。", 
            "倘其悲来时，伊忧飒丛莽。", 
            "岛瘦与郊寒，情怀天所养。", 
            "兀兀苦吟人，悠悠潜独往。", 
            "渺如一叶舟，扬帆破洪漭。"
        ], 
        "title": "题余淡如《咬菜根室诗》", 
        "type": "古风", 
        "yun": "养"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "蛰居苦炎蒸，一室类枯槁。", 
            "攒眉朝暮吟，不醉吻犹燥。", 
            "昨宵几树风，感此秋意早。", 
            "携手访山人，纡途认泉绕。", 
            "风色翻沙蒲，日气蒸陇稻。", 
            "入山换人境，樟荫净如扫。", 
            "主人山中去，孤趣指幽窅。", 
            "携将世外言，何处供绝倒。", 
            "移意就层冈，搴衣穿磴道。", 
            "林霭绿深深，流憩藉荒草。", 
            "勿言腰脚疲，于此数归鸟。", 
            "枯蝉挂修藤，饥鼠瞰赪枣。", 
            "气苍日未夕，松露发初澡。", 
            "坐久衣渐凉，晚钟沈木杪。", 
            "归来袖暝烟，回瞩山月小。"
        ], 
        "title": "初秋偕莼弟访沈泽存不遇，归过凤凰山麓", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "老树酣风零叶下，土盆冻裂梅偃亚。", 
            "密云酿雪散寒空，瓦屋荒畦白无罅。", 
            "欲暝不暝鸦乱翻，飘镫小阁初入夜。", 
            "山泉汤鼎炉火红，打窗碎听琉璃泻。", 
            "槎枒短句气亦寒，吟破苍莽声初乾。", 
            "扶阑横眼仰天笑，欲邀大月湔脾肝。"
        ], 
        "title": "大雪", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "荐物菲浆肴，清贫逾往日。", 
            "痴儿鞠跽处，及此诉幽臆。", 
            "十载飘危身，荒乱况催迫。", 
            "安贫未苟营，九幽倘无责。", 
            "忆从辟踊辰，慈母发初白。", 
            "泪眼几伤明，肺疾又重积。", 
            "三年弄雏孙，咿呀破哀戚。", 
            "餐膳亦强佳，盐米劳昕夕。", 
            "天寒侍宵绩，掩泪告父德。", 
            "终身负罪人，顾影丛怵惕。", 
            "冷落泷冈阡，犹缺墓门石。", 
            "痴儿奚有待，此念常自惜。", 
            "敝庐灯火深，惨澹照颜色。", 
            "馀喘咽为诗，了不分泪墨。"
        ], 
        "title": "先君十周年忌日", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "世变方谲扰，我生苦颠踬。", 
            "矧伤儿女情，此恨人间至。", 
            "中年有是儿，奚啻千金赐。", 
            "抱玩不忍离，饥寒挂梦寐。", 
            "咿呀才四龄，慧语先人意。", 
            "广颡秀眉鬓，亲党誇打器。", 
            "如何遘卒病，呕吐热潜炽。", 
            "投药胃旋翻，刀圭术难置。", 
            "招魂音欲嘶，魂兮果何寄。", 
            "冥冥岂可论，霣此丈夫泪。", 
            "我母郁怀抱，发白颜每蹙。", 
            "忆从得是儿，摩抚勤顾复。", 
            "尝云类乃祖，颧额似之酷。", 
            "昨岁初学字，举家叹机速。", 
            "更课唐人诗，琅琅声戛玉。", 
            "乞爷书儿名，戒姊乱签轴。", 
            "慧根宣母怀，藉此寿水菽。", 
            "何来刻骨悲，又累我母哭。", 
            "收声我泪吞，恐伤母心腹。", 
            "敝庐庋五车，空说留儿读。", 
            "寸楮未忍开，书灯深夜绿。", 
            "儿死息万缘，父子徒空名。", 
            "生言百追念，病语弥伤情。", 
            "宛转两日间，神昏舌尚清。", 
            "呼爷复呼娘，丝丝依恋声。", 
            "握指颤冰臂，斜睨漏青睛。", 
            "唇寒抱之吻，息断犹望生。", 
            "阖棺缘遽绝。", 
            "形貌犹分明。", 
            "视汝一抔土，日夕号鼯鼪。", 
            "如何的皪珠，弃向榛与荆。", 
            "世情何所念，念念吾生轻。"
        ], 
        "title": "哀英儿（戊辰三月十三殇）", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "楼东一区园，隘仅盆盎妥。", 
            "雪松与风篁，栽艺乃不可。", 
            "墙外邻家树，荫与檐瓦堕。", 
            "移榻夏招凉，清风不厌我。", 
            "一卷后山诗，茶瓯隔尘堁。", 
            "此身安寂寥，惜无琴在左。"
        ], 
        "title": "贻珠楼杂诗（七首录二） 其一", 
        "type": "古风", 
        "yun": "哿"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "秋灯倍净碧，摊书阁两肘。", 
            "昨得临川集，披读蕉在口。", 
            "欧曾起唐衰，意气公未后。", 
            "兀傲见其人，越世启旁牖。", 
            "如何崇周官，竟以祸黔首。", 
            "信古或未非，廉悍丛怨咎。", 
            "是非数百年，文章公不朽。"
        ], 
        "title": "贻珠楼杂诗（七首录二） 其二", 
        "type": "古风", 
        "yun": "有"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "畸人择所适，与世殊炭冰。", 
            "镂心畏工巧，灵素披缄縢。", 
            "我肱未三折，我学无师承。", 
            "探赜费爬梳，众说淆淄渑。", 
            "避誇而就实，偶效记吾曾。", 
            "今年伏秋暑，暑退病相仍。", 
            "破晓犬嗥豹，曲巷来倰僜。", 
            "宵吟起故晏，往往促晨兴。", 
            "有如吏催租，败意频相乘。", 
            "妨眠复败意，始终无嗔憎。", 
            "废矣遗世人，一技宁自矜。", 
            "文章贱尘土，驰骋安可能。", 
            "供世与事亲，此技如可凭。"
        ], 
        "title": "己巳初秋就诊索方者踵至，作此纪实", 
        "type": "古风", 
        "yun": "蒸"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "昵昵邻家儿，啼笑仅隔墙。", 
            "闻声辄念汝，拊慰及汝娘。", 
            "痴憨汝惯态，复累嗔挞忙。", 
            "忆我出门时，抱胯牵我裳。", 
            "啼笑隔三月，寤寐万周强。", 
            "痴憨瞒我加，婉娈瞒我长。", 
            "腊归挟霜果，一笑围轻装。"
        ], 
        "title": "念阿弥", 
        "type": "古风", 
        "yun": "阳"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "入世能让人，山水耻人后。", 
            "买楫三纡途，如访忘年友。", 
            "收青辨烟鬟，缀白出星斗。", 
            "秋潋不肯波，微飔苦相诱。", 
            "兹游鲜会心，驼坐如被酒。", 
            "杝楼风不寒，似识我病久。", 
            "中之骨稍苏，可一不可又。", 
            "请挟夜魂南，持此告我母。", 
            "我母应未眠，念我残灯守。"
        ], 
        "title": "舟发湖口", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "晨起餐朝霞，一汲漱凝辉。", 
            "饱饭临渌水，挟竿坐苔矶。", 
            "初阳映丛蓧，叶涴清露唏。", 
            "藓石尽新沐，晴烟绿四围。", 
            "潭空净尘壒，但觉鱼微微。", 
            "窅然百虑寂，鱼我两忘机。"
        ], 
        "title": "闲钓", 
        "type": "古风", 
        "yun": "微"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "沈噫看汝累胸腹，酸泪复洒游子颜。", 
            "歌哭相忘尘土外，文章得意江湖间。", 
            "深镫一夕供家酿，积雨千林卧故山。", 
            "收拾风雷诗骨健，十年怀抱起疲顽。"
        ], 
        "title": "赠攻石内兄", 
        "type": "古风", 
        "yun": "删"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "余生形貌枯松枝，胸中礧砢世莫知。", 
            "藏身矮屋学禅定，坐嘘万窍以为诗。", 
            "去年客里对箕踞，酒酣夜半酡颜垂。", 
            "残星窥树啼络纬，共搜秀句雕肝脾。", 
            "秋涨连江我归去，为欢促膝曾几时。", 
            "今年我复闭门卧，乔林万绿风参差。", 
            "泉响云行物无竞，长吟命酌和者谁。", 
            "君诗远挟飞雨至，使我破寂忘輖饥。", 
            "涵濡坟索见根柢，旁及诡琐矜其私。", 
            "秋虫霜砧同髣髴，语语瘦淡抽馀噫。", 
            "人海一堕苦颠踬，倚树据槁徒尔为。", 
            "何时握手五老上，浩荡一写平生悲。"
        ], 
        "title": "淡如寄示新刊诗卷感赋", 
        "type": "古风", 
        "yun": "支"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "夕露结丛绿，微飓动林莽。", 
            "恋恋窗几间，泠泠足萧爽。", 
            "一卷范子诗，高吟振千响。", 
            "收视复冥思，我心忽旷朗。", 
            "为诡亦为庄，聊浪自天壤。", 
            "元气摩荡之，悠悠以孤上。", 
            "变幻不可当，穷搜下魍魉。", 
            "参之坡谷间，放炼得其两。", 
            "谈笑傲公卿，江海容独往。", 
            "郁抱世已违，老怀愈崛强。", 
            "落照自古今，海云长悒怏。"
        ], 
        "title": "夜读范伯子诗", 
        "type": "古风", 
        "yun": "养"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "清季累养痈，一旦九州沸。", 
            "西江峻洁士，后先拂衣去。", 
            "虞渊白日沈，各抱黍离思。", 
            "伤心李与胡，永此哀郁逝。", 
            "吾父咳唾存，遗槁孤臣泪。", 
            "散叟卧钟麓，得句语孤诣。", 
            "瘁矣潜楼翁，奔走麻鞋敝。", 
            "蓝公耿介怀，枯槁乐真契。", 
            "避世世已忘，公亦自忘世。", 
            "扶衰存硕果，古道方未坠。", 
            "辛勤缀献典，染翰己馀事。", 
            "记昔曝楹书，小幅出尘笥。", 
            "间岁一摩挲，庋若珍宝秘。", 
            "世事几陵谷，馀酸在肠胃。", 
            "此来觌光仪，挚语见温粹。", 
            "为我书素纨，端劲换妩媚。", 
            "旧事谈春明，别引伤亲意。"
        ], 
        "title": "谒蓝石如丈", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "旱久郁沴气，苗枯坼膏土。", 
            "念念向微茫，祈祷声酸楚。", 
            "今晨天气恶，歊蒸汗阶础。", 
            "滃云障西南，层阴翳亭午。", 
            "林树啸天风，凉意塞牖户。", 
            "凝睇及黄昏，空明月又吐。", 
            "嗒然一镫坐，忧患宁可数。", 
            "乾莽匿枯萤，空廒齧饥鼠。", 
            "败叶先秋零，扑窗疑作雨。", 
            "无米明朝事，今夕饱肠肚。", 
            "吾将俟命乎，美睡自相与。", 
            "晓色辨残星，炯此心光苦。"
        ], 
        "title": "乙丑苦旱，六月七日天气陡变，竟未成雨", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "新寒散赢骨，一病任秋老。", 
            "林居雨自佳，卧听殊了了。", 
            "向来好雨声，况复病温燥。", 
            "惝悦三四日，渐厌人事扰。", 
            "坐久骨每酸，昼眠苦虮蚤。", 
            "戒诗竟未能，就床理旧槁。", 
            "号呻卷未终，稍稍觉烦恼。", 
            "宵深各酣睡，隐约一镫袅。", 
            "雨喧人自寂，听雨忘达晓。", 
            "此雨倘未休，我病或可好。", 
            "家人劝我医，生平忌药草。", 
            "金匮虽有功，委脱事亦小。"
        ], 
        "title": "病中作", 
        "type": "古风", 
        "yun": null
    }, 
    {
        "author": "黄维坤", 
        "era": "近现代", 
        "subtype": "七言绝句", 
        "text": [
            "卓笔奇锋峰有峰，笔锋戳破秋云重。", 
            "光芒仿佛擎天外，疑是岚浮剑气冲。"
        ], 
        "title": "卓笔锋", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "荒山艳迹未前闻，老去花枝却不群。", 
            "犹惜青春愁妒雨，浪抛红粉染残云。", 
            "望穿潘令过三月，韵比徐娘胜十分。", 
            "犵鸟多情啼不住，也应私语嫁东风。"
        ], 
        "title": "荒山见老桃一株花发犹盛", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "欧洲大战君酿成，欧洲大乱君忿争。", 
            "大战方酣蝉蜕去，大地相看荆棘生。", 
            "皤皤七十亦无那，嫁祸及人翻及我。", 
            "一人多事天下危，谋士从来计皆左。"
        ], 
        "title": "英张伯伦", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "潜龙当蛰处，雅不兴云雨。", 
            "偶然伸一足，天掀海为煮。"
        ], 
        "title": "赠新民", 
        "type": "古风", 
        "yun": "语"
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "在昔同堂各异席，相见有如不相识。", 
            "邅回浦溆来辰阳，重逢讵乃忽相得。", 
            "我作君在旁，君息我在侧。", 
            "引吭啸作凤凰声，挥毫讶看龙蛇迹。", 
            "每从嬉笑怒骂之颠狂，度此风雨晦暝之晨夕。", 
            "橙黄桔绿影迷离，留取他时好相忆。", 
            "江上行舟舟逐流，柳边斑马马催客。", 
            "长亭短亭入梦中，千声万声呼兰石。"
        ], 
        "title": "别傅兰石", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "我是青年人，来颂青年节。", 
            "满腔热血涌如潮，百感交集安可说。", 
            "君不见瑜亮踵出势并雄，房杜济谋功不灭。", 
            "轩昂年少尽知名，莽荡乾坤任施设。", 
            "又不见民族战士夏完淳，大明国破犹奋发。", 
            "鉴湖女侠秋璿卿，领军光复志不折。", 
            "开拓万古之心胸，推倒一世之豪杰。", 
            "吁嗟乎！", 
            "岁岁青年话五月，二十三年如转辙。", 
            "旧时人物数从头，少者已老壮者没。", 
            "或者奴颜婢膝媚仇雠，或者顶天立地扬英烈。", 
            "当时鸡鹜混为群，而今泾渭判然别。", 
            "人情如此何足论，国耻依然待谁雪。", 
            "我有大好之头颅，我有不磨之热血。", 
            "壮心曷可渝，劲肘曷能掣。", 
            "西犁轴心之妖庭，东扫倭奴之魔穴。", 
            "百孔千疮一幅图，笑把天衣来补缀。"
        ], 
        "title": "青年谣 壬午五四青年节作", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "有妇有妇陷敌后，辗转寄书入我手。", 
            "渐渍模糊认涕难，开书书中何所有。", 
            "只道岛夷压境来，甲申闰四月十九。", 
            "神鹰妖鸟共排空，搏冲迎战历时久。", 
            "门前津渡舟楫沉，弹丸簌簌入户牖。", 
            "举家仓皇伏案底，可怜阿祖阿父母。", 
            "骇然庐西一巨弹，不即爆发偏挂柳。", 
            "一日不炸复五日，呼僮取下戒勿扣。", 
            "东邻西舍环堵观，瞠目咋舌谓福厚。", 
            "乱世性命倖苟全，问我此情得知否。", 
            "我为家破久断肠，今得此讯喜狂走。", 
            "匪为佳话实异闻，往来一一示故友。", 
            "渝州东望路漫漫，破涕聊倾大曲酒。"
        ], 
        "title": "家乡陷后百日忽得内子书狂喜有作", 
        "type": "古风", 
        "yun": "有"
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "昔闻梅花岭，想像梅花万树岭高耸。", 
            "今日来游得见之，梅如樲棘岭如埤。", 
            "岭兮梅兮焉足取，中有碧血溅此土。", 
            "过客停车低首驰，献花争拜史公祠。", 
            "祠龛遗像犹如昔，清癯沉毅见风格。", 
            "可怜当日守扬州，壮心义忿何能休。", 
            "国破城亡身与共，临难方识书生用。", 
            "二分明月夜光寒，多情长照汉衣冠。", 
            "吁嗟乎！", 
            "衣冠之思吊未已，重看旧局翻新纪。", 
            "冢边胡马逐归胡，史公纵死原不死。"
        ], 
        "title": "梅花岭谒史公祠", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "昔年同唱巴人曲，曲带辛酸增枨触。", 
            "东下金陵听凯歌，吾国吾民感若何。", 
            "比走万里看边柳，不期沈水重聚首。", 
            "一番聚首一番怜，却喜犹存未了缘。", 
            "波谲云诡等闲事，抑郁牢愁何可宣。", 
            "彼骎骎者其白发，彼悠悠者其苍天。", 
            "君欲去兮我无语，车在途兮舟在川。", 
            "我辈是诚惯别者，各自欣然毋潸然，记取酒光剑影今夕是何年。"
        ], 
        "title": "沈阳赠程其恒", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "破落户连成市设，破旧摊贩陈盐铁。", 
            "闲人杂沓声喧嚣，去去来来少车辙。", 
            "狭巷斜街深复深，蜂逐隶氓与走卒。", 
            "栉比绳枢五尺门，斗室一床如暗穴。", 
            "中年贫妇少年女，倚门苦脸悄呼客。", 
            "忍啼故作笑迎声：“进来进来且歇歇！”", 
            "有客伤心探隐情，殷勤问取从头说。", 
            "一妇言因儿女多，有夫久病穷罗掘；", 
            "一妇为言匪寇来，夫掳家亡生计绝。", 
            "亦有少女羞嗫嚅；“亲老弟幼罹运厄。”", 
            "都是魔掌铁蹄之蝼蚁，拼死挣扎心未殁。", 
            "日盼胜利夜盼胜利胜利来，彼枭彼獍踵猖獗。", 
            "夺食我粟剥我衣，依然不改十四年来旧岁月。", 
            "那有闲情卖与人？未言先遽肝肠裂。", 
            "门外云阴增暮寒，北风凄厉天将雪。"
        ], 
        "title": "沈阳工夫市", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "予有阳九厄，天地呼不得。", 
            "无复新旧雨，只馀妻太息。", 
            "晨留予晏出，昏盼予早归。", 
            "偶或误时辰，徙倚泪暗挥。", 
            "夏日既酷暑，夏夜汗如煮。", 
            "大扇不停摇，喁喁慰温语。", 
            "待我稍安眠，拂蚊毋使喧。", 
            "悄起拜星月，长祷向天边。", 
            "积忧痌肝脑，举炊缺梁稻。", 
            "百问苦不言，一笑只道好。", 
            "真相有白时，梦寐念在兹。", 
            "望眼延凉秋，掬心倾忧思。", 
            "举杯为我寿，我感卿情厚。", 
            "何日早归田，偕种南山豆。"
        ], 
        "title": "有厄（一九五六年作）", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "行年四十二，始亲筋骨劳。", 
            "非敢企大任，愆在人言嚣。", 
            "右帽为我戴，严督怠不饶。", 
            "垦荒上山陴，锄镰除荆茅。", 
            "荦确山径平，梯田播新苗。", 
            "水低难引溉，耸肩以桶挑。", 
            "踵痛勿辞疲，草履常敝凋。", 
            "烈日苦蒸人，短衫汗如浇。", 
            "谨防出怨言，复忌偶讽嘲。", 
            "夜间即批斗，百口肆咆哮。", 
            "低头不得语，呼天天太高！"
        ], 
        "title": "一九五八年暮春被划为“右派分子”后遣送至长沙市综合农场垦荒大队监督劳动", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "冒雨寻村路，言归别有情。", 
            "寒潭映乔木，旧宅聚亲邻。", 
            "谈笑百般乐，畦町一片青。", 
            "衡门闲倚处，仿佛见慈容。", 
            "无母犹存婶，还乡尚有依。", 
            "杀鸡忙作饭，吹火为烘衣。", 
            "细问外间事，渐呈脸上辉。", 
            "何时聚诸弟，个个插红旗。", 
            "有妹怜多病，坚持课读忙。", 
            "红藷收到手，阳芋饱充粮。", 
            "与人不争利，督侄遍开荒。", 
            "珍重各自慰，前途万里长。"
        ], 
        "title": "十一月十八日回宁乡老家", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "学得万人敌，人莫敢仰视。", 
            "泣得万人惊，人莫能仰视。", 
            "太息不读书，士所以不至。", 
            "一人制万人，终为万人制。", 
            "汉军作楚歌，时逝骓不逝。", 
            "抛头赠故人，丈夫竟何事。"
        ], 
        "title": "读项羽本纪", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "无言独立对村梅，自是诗人有别怀。", 
            "不爱花黄新面粉，剧怜茭白老心灰。", 
            "虫沙猿鹤成今古，风雨楼台纪盛衰。", 
            "多事兰成休作赋，江南无恙不须哀。"
        ], 
        "title": "浪吟", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "老年易早醒，往事萦衾枕。", 
            "久思入倦疲，沉沉睡复稳。", 
            "窗外鸟声惊，红日已照顶。", 
            "呜呼！", 
            "大梦谁易醒，早醒究难醒，自笑人生殊懵懂。"
        ], 
        "title": "晏起", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "灵均沥胆显功烈，怀沙自沉楚旋灭。", 
            "一士能留万古思，龙舟角黍酬其节。", 
            "亮节高风在爱国，大一统兮大团结。", 
            "今昔相承不可渝，志坚如铁丹心热。", 
            "伫看海不扬波，黄河清澈。", 
            "日月光复华，兄弟怡以悦。", 
            "巍巍乎，囷囷焉，金碧交辉之摩天大夏，共创宇宙卓绝之奇设。"
        ], 
        "title": "癸亥重午抒怀", 
        "type": "古风", 
        "yun": "屑"
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "人生天地间，有如远行客。", 
            "驰驱真倦矣，我今欲垂策。", 
            "独坐幽林下，松风拂黄蘖。", 
            "苦心谁能知，知亦有何益。", 
            "志士与仁人，典型在夙昔。", 
            "宁惜已衰年，即委匹夫责。", 
            "海峡尚扬波，国步当踧踖。", 
            "敢不献绵薄，以答高厚泽。", 
            "春气万方腾，俯仰情更迫。"
        ], 
        "title": "书怀", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "故人问我近如何，久涩诗思断句多。", 
            "客有偷花劳代赏，墨因索字自勤磨。", 
            "报难离手已成习，病未来时亦放歌。", 
            "屏尽怨尤心荡荡，南山笑对北山罗。"
        ], 
        "title": "答友", 
        "type": "古风", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "粤东正气留千载，人皆争颂瑞公海。", 
            "独有枭獍与豺狼，污蔑圣贤恣菹醢。", 
            "大摧瑞公之丰碑，大掘瑞公之崇封，舁尸示众，侮之辱之，付大焚而后快。", 
            "混淆视听，竟说瑞公实犯弥天罪。", 
            "群审瑞公生前无儿无女，惟知为民请命作主宰，死仅一身袍套无财贿。", 
            "民曰瑞公无罪有功，史称瑞公刚正多遗爱。", 
            "正义所在，真理无所而不在。", 
            "我肃衣冠向海南，奠醴焚香还再拜。", 
            "狂飙迅扫垢尘埃，欣瞻天宇重光呈异彩。"
        ], 
        "title": "客有自海南岛来者，谓原竖有“粤东正气”牌坊之海瑞墓，在文革中，为极端邪恶者所掘，据闻当时曾抬尸游行示众两三日，然后付之一炬", 
        "type": "古风", 
        "yun": null
    }, 
    {
        "author": "黄假我", 
        "era": "近现代", 
        "subtype": null, 
        "text": [
            "长年列讲席，不敢好为师。", 
            "草饱牛方乳，桑空蚕始丝。", 
            "李桃争艳处，雨露正浓时。", 
            "此日堪欣慰，斯文尚在兹。", 
            "树蕙滋兰业，遗风始左徒。", 
            "拚将忧国泪，化作吁天呼。", 
            "移俗适时变，因材应世需。", 
            "利名都不计，苜蓿自欢娱。"
        ], 
        "title": "欢庆首届教师节书怀", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "录梦华胥，叹瓦子春声，顿换秋色。", 
            "龙汉灰飞，凤巢痕扫，才人枉费心力。", 
            "欲行又息。", 
            "缉茅只照淞波碧。", 
            "念故国。", 
            "谁道、谢家双燕识归客。", 
            "暝想海雨，岁晚飘风，竹窗冥冥，环佩摇寂。", 
            "甚沈吟、笺愁蠹纸，看天惟见种榆白。", 
            "老我羽商惭记得。", 
            "最断肠处、日夜点鬓吴霜，窜身江渚，歛魂山驿。"
        ], 
        "title": "秋霁    林子有求题填词图，京沪道中用梅溪韵填此解", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "残埭生寒，江塾迥晚，钟山气势都小。", 
            "不卷帘旌，还呵砚滴，檐角烟痕缥缈。", 
            "生白虚庭，便算是、冰蟾赊照。", 
            "一样凄清，三春宛转，鬓边人老。", 
            "倦旅花悰和睡少，只赢取、路遥情绕。", 
            "昨夜熏篝，明朝翠袖，总损閒怀抱。", 
            "想楼中欹枕处，相思梦、双涡印笑。", 
            "那得归来，共阑干、层琼映晓。"
        ], 
        "title": "氐州第一    金陵初雪，和清真", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "午槛凭秋，丁帘歇雨，翠尊赌酒初乾。", 
            "荒洲馆榭，招呼半日清欢。", 
            "远黛依稀向晚，纹波皱尽一襟寒。", 
            "曾逢处，俊狂如许，笛老蘋残。", 
            "未了露华绮业，但细斟北斗，短铗休弹。", 
            "哀时托兴，词客江上新还。", 
            "一醉自然成世，醉归晼晚值钟山。", 
            "谁相答，磬音萝外，笙韵松间。"
        ], 
        "title": "庆清朝漫    和玉田，题饮虹簃填词图", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "飐风絮，触拨、离愁似发谁能理。", 
            "念车轮无角，岁时为汝，鸾肠抛费。", 
            "度柘冈逶迤，西楼此际香篝委。", 
            "睡剃亸，凝忆绛蜡，前宵垂泪。", 
            "记闲坊底。", 
            "有云裳鸣玉，烟腰著素，初逢林下俊味。", 
            "江南尽许移家，总辜伊、大堤桃李。", 
            "漫登临，正密霰封阶，斜枝照水。", 
            "黯黯高城暮，角声助我憔悴。"
        ], 
        "title": "还京乐    和清真，宁沪道中大雪", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "旧梦和天俱远，枕函寒易醒。", 
            "耿此际、落月窥樽，念残雪、定照江亭。", 
            "当年长为北客，觚棱外、一角山映青。", 
            "撚鬓丝、不飏春风，金仙恨、辞汉清泪盈。", 
            "故国漫思雁程。", 
            "哀筝几柱，临秋记弄琼琼。", 
            "别韵凄清。", 
            "倚帘立、殢愁听。", 
            "星眸玉颜都老，更何事、可牵情。", 
            "阳关渭城。", 
            "釭花那忍剔，看粉零。"
        ], 
        "title": "绮寮怨    和清真", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "玉龙觑取双峰睡，横遮越天昏晚。", 
            "暗水迷篷，酣云抱屋，冻靥苔梅千剪。", 
            "峨鬟悄掩。", 
            "正凝怨琼梳，曳光冰簟。", 
            "笠屐老坡，应摹清景入行卷。", 
            "白门吟望最苦，凤靴初扫处，银海相限。", 
            "夜棹山阴，诗囊灞岸，不共珠尘流转。", 
            "飞鸾路远。", 
            "待良夕烹茶，定瓯亲荐。", 
            "后约东阑，漫愁岚黛歛。"
        ], 
        "title": "齐天乐    别西湖一年矣，闻杭州大雪，游侣暌隔，爱而不见，辄和美成此曲寄意", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "乡国寒梅，别离后、褪尽婵娟颜色。", 
            "哀笛吹断斜阳，空林乍凝碧。", 
            "归梦远、思量也懒，但萦忆、筱墙凄寂。", 
            "颒雪澄瞳，枯蝉集颔，吟对朝夕。", 
            "叹浑似、三影清才，柰桃杏、飘零老词客。", 
            "燕市更无残酒，浣歌呼行迹。", 
            "长著我、江关倦旅，梦么弦、记豆屏侧。", 
            "岁晚凄绝，红牙自怜柔笔。"
        ], 
        "title": "琵琶仙    和碧栖丈韵，丈归道山四年，偶检遗札，酸心旧游，追和集中此解志感", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "夜阁沈更鼓。", 
            "春声碎、酒痕和梦低度。", 
            "熏香对语，翻歌映步，峭寒朱户。", 
            "吴船旧唱阑干，算换得、南飞翠侣。", 
            "黯共忆、泫柳千门，连昌宛入愁赋。", 
            "还思此际平湖，云阴四捲，岚色清苦。", 
            "垂虹望眼，盟鸥暮影，载将君去。", 
            "玉峰耿伫佳约，叹篴伴、淹留甚处。", 
            "念年时、水榭双携，飘灯忆否。"
        ], 
        "title": "宴清都    和清真，春夜闻雨声，写示夕秀", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "辛夷初发，乍阴晴做弄，恼人天气。", 
            "来日菜花开陌上，才衬吴波新翠。", 
            "夜雨鸣廊，惊风戏玉，顿减春滋味。", 
            "钟山低首，冰壶换尽人世。", 
            "绝好粉絮阑干，料量晴罅，唤俊俦同倚。", 
            "绯杏飘零天不管，但把梨云扶起。", 
            "灵谷松窝，孝陵樱锦，寂寂幽寻意。", 
            "赏心记取，一枝犹恋寒水。"
        ], 
        "title": "念奴娇    花朝与兑之、纕蘅、散释山行，前一日风雪，红杏狼藉，野梅犹著数花，赋呈同游", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "夜辞烟浦。", 
            "正相送、亸鬟倦舞。", 
            "独归何许。", 
            "梦轻为眉妩。", 
            "后约念吴市，一晌寻春来去。", 
            "晓岚顿掩云衣，似知我、断肠处。", 
            "题笺寄与。", 
            "教箫谱、幽婉自度。", 
            "倚楼寒否。", 
            "对菱镜谁语。", 
            "绯桃正如火，可奈汀洲风雨。", 
            "莫放卮酒沾唇，酒醒情苦。"
        ], 
        "title": "清波引    吴门赏春，酒次讱庵出示吷庵、公渚此词，皆甚美。越日微明，车次龙潭，雨中望山色凝黛，辄倚白石韵抒意", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "帘额伤春，被池偎冷，酒病恹恹难度。", 
            "已老东风，重来燕子，含愁傍人门户。", 
            "拄颊处、钟山外，冥冥半城雨。", 
            "黯何语。", 
            "念旸台、杏花开过，思晼晚、都为川原邈阻。", 
            "莫忆倚阑人，有吴波、遮断眉妩。", 
            "拆绣园林，旧心情、空付鱼素。", 
            "待还伊锦段，梦里终教归去。"
        ], 
        "title": "法曲献仙音    和清真", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "别里高城消宿雾。", 
            "杨柳吹绵，都作因风舞。", 
            "抵死销魂能几度。", 
            "为春却又伤迟暮。", 
            "极目平芜春去路。", 
            "雨外灯前，片霎成今古。", 
            "零落荼蘼何足数。", 
            "啼红只忆鹃声苦。"
        ], 
        "title": "蝶恋花    和公渚", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "楼上云屏开六扇。", 
            "媚晚花枝，争妒如花面。", 
            "花影扶阑饶倚遍。", 
            "双栖却让梁间燕。", 
            "夜夜清歌闻别院。", 
            "引梦来时，梦味还嫌浅。", 
            "最苦歌声和梦远。", 
            "征人此际愁千万。"
        ], 
        "title": "蝶恋花 和珠玉 其一", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "陌上楼头杨柳树。", 
            "极目天涯，许系相思缕。", 
            "风约雕阑花绕柱。", 
            "不堪逝水将春去。", 
            "明日池塘堆落絮。", 
            "试酒单衣，怕近黄昏雨。", 
            "欲讯流莺枝上语。", 
            "韶光度尽归何处。"
        ], 
        "title": "蝶恋花 和珠玉 其二", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "翠浪如丝红泛阵。", 
            "落尽缃桃，又换蒲牙嫩。", 
            "雨馆愔愔人易困。", 
            "酒霞媚靥偏生晕。", 
            "万悦千欢才一瞬。", 
            "只有愁丝，难拗伊成寸。", 
            "江路自长愁自近。", 
            "鱼书宛转随潮信。"
        ], 
        "title": "蝶恋花 和珠玉 其三", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "海角栖椽身似燕。", 
            "衔雨穿梭，心逐春云乱。", 
            "镜里朱颜今不见。", 
            "落花长忆深深院。", 
            "南国芳醪斟酌遍。", 
            "前度擎杯，微忆赪人面。", 
            "扶醉莫嫌归去晚。", 
            "星眸不隔吴天远。"
        ], 
        "title": "蝶恋花 和珠玉 其四", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "暮色赴近堞，云气沈遥嶂。", 
            "素眉歛怨，不似初三样。", 
            "江驿雨歇，短闸沿溪放。", 
            "行子休嗟赏。", 
            "应念梦回时，几吟怀、销沈桂酿。", 
            "最萦想。", 
            "有玉佩无双。", 
            "尽扶头拥髻，倚竹摘花，辟世成孤往。", 
            "自理乱妆，谁惜岁华长。", 
            "欲试尊前量。", 
            "千百遍呼觞，又关心、句伊怅惘。"
        ], 
        "title": "浣溪纱慢    霜腴以此解见示，丹阳车次，春雨乍霁，新月掩映云外，客心怅然，辄和其韵，却寄霜腴海上", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "垂柳藏鸦，浅塘吠蛤，梅风吹溽原野。", 
            "小扇翻歌，单衣销酒，谁念过江洗马。", 
            "人道吴山好，奈愁入、修蛾难写。", 
            "剧怜襟上缁尘，剪灯拥髻能话。", 
            "长记东园共醉，看手洗绿桐，幽素盈把。", 
            "扣铎宫移，题裙春老，莫恋旧情姚冶。", 
            "轻撚淩波笛，正梦见、翩跹来下。", 
            "一镜湖山，相思不待秋夜。"
        ], 
        "title": "探春慢    和白石，寄蛰云析津", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "金陵路。", 
            "长是堠雪封桃，津云迷树。", 
            "微閒共照淞波，酒阑歌悄，前悰甚处。", 
            "黯凭伫。", 
            "当日帝城侧帽，绣阶珠户。", 
            "鬘天璧月初圆，万花頫首，窗扉笑语。", 
            "爰臂封侯奇数，大黄馀技，翻歌教舞。", 
            "任见海桑扬尘，娟雪如故。", 
            "游仙把臂，犹唱屏风句。", 
            "休分别，看花杜曲，吹箫瓜步。", 
            "事总成烟去。", 
            "鬓丝日夜，偷添别绪。", 
            "更莫吟金缕。", 
            "残泪换，隋堤萋萋烟雨。", 
            "蘋边笛韵，尽粘风絮。"
        ], 
        "title": "瑞龙吟    和清真，为散释题握兰簃裁曲图", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "相送钟山还出城。", 
            "江天扫黛坏霞明。", 
            "春归换得十分晴。", 
            "花事燕台违北胜，鲥羹京口阻南烹。", 
            "谁怜独往旧心情。"
        ], 
        "title": "浣溪纱    春尽日宁沪道中", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "云罨戒坛，记松佩练裙，曾誓归隐。", 
            "共醉指明溪，并头青影。", 
            "投老江关还卖赋，劫馀正坐文园病。", 
            "嗟光景。", 
            "猿鹤旧盟，犹阻吴艇。", 
            "牵引。", 
            "西山佳兴。", 
            "有回风绝谷，飞动宵听。", 
            "更繁蕊千株，明霞千顷。", 
            "驰道离宫三十六，滹沱谁计归鞍近。", 
            "笳声紧。", 
            "梦回蓟门烟暝。"
        ], 
        "title": "梅子黄时雨    和玉田", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "记初夏，瓮湖深处。", 
            "细浪跳鱼，断矶妨路。", 
            "俊侣红衣，凤箫柔婉为君谱。", 
            "旧怀如许。", 
            "偏忆得、兰桡送雨。", 
            "望里江南，祇日暮、差池双羽。", 
            "归去。", 
            "柰心情减褪，触处便嫌愁旅。", 
            "垂杨拂浦。", 
            "怎禁得、几番风絮。", 
            "梦回托、新雁瑶珰，又微恐、云罗遮住。", 
            "伫故苑、风裳自伴，淩波轻舞。"
        ], 
        "title": "长亭怨慢    和玉田", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "晓帆策策，送君直向匡山住。", 
            "凉雨。", 
            "想断渡颠风索诗句。", 
            "松扃吐霁月，伫取行吟处。", 
            "何语。", 
            "掠雾鬓江声浩回顾。", 
            "秦淮一艓，慵见丁帘舞。", 
            "念此夜、不成欢，吹梦伴尊俎。", 
            "屈指秋星，归期休数。", 
            "待我囊琴，就弹新谱。"
        ], 
        "title": "侧犯    和白石，寄众异庐山", 
        "type": "词", 
        "yun": null
    }, 
    {
        "author": "黄钧", 
        "era": "近现代", 
        "subtype": "七言律诗", 
        "text": [
            "三十六宫春意满，梅花处处寄行踪。", 
            "半帘疏影三更雨，二月江城一笛风。", 
            "阁部衣冠温玉骨，春阳粉黛艳残红。", 
            "清华不受东皇宠，飞入春山春雨中。"
        ], 
        "title": "落梅", 
        "type": "律诗", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "一桁垂杨丝到地。", 
            "交映花枝，斜拂帘丁字。", 
            "沈火微薰银叶腻。", 
            "凤鞋半绣成犹未。", 
            "是病是慵还是醉。", 
            "料得无人，解识渠心事。", 
            "有约簸钱邻女戏。", 
            "梳头强起扶残睡。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "日晒绣帘前。", 
            "花枝的的妍。", 
            "最撩人碧玉瓜年。", 
            "扑落一双蝴蝶小，钗股溜，髻鬟偏。", 
            "弱柳白飞绵。", 
            "新苔绿作钱。", 
            "立池头鸿影翩翩。", 
            "已去仍来因底事，无一语，镇相怜。"
        ], 
        "title": "南楼令", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "无数青山拥马蹄。", 
            "落花垂柳短亭西。", 
            "纵无风雨也凄迷。", 
            "芳草绿边墦祭乱，杏花红里酒旗低。", 
            "一声声紧杜鹃啼。"
        ], 
        "title": "浣溪纱 清明道中作", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "日波斜透筠帘薄。飞花漫绕回廊角。", 
            "两个小黄鹂。枝头相对啼。", 
            "时光犹似旧。可惜春人瘦。", 
            "立久不胜寒。风吹罗袂单。"
        ], 
        "title": "菩萨鬘二首 其一", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "春风一径蘼芜绿。踏青路转城西曲。", 
            "鲛泪背人弹。人前强笑欢。", 
            "昔年攀赠处。今化相思树。", 
            "故意步迟迟。缘他立小时。"
        ], 
        "title": "菩萨鬘二首 其二", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "孤桐淡写银蟾影。数声络纬啼金井。", 
            "北斗转阑干。空阶生夜寒。", 
            "沙沙林叶坠。捣得秋心碎。", 
            "无故又愆期。白蘋风起时。"
        ], 
        "title": "菩萨鬘二首 其三 题秋至拭清砧图", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "垂杨依旧高楼。", 
            "听嘶骝。", 
            "知道人归故意下帘钩。", 
            "红玉几。", 
            "青绫被。", 
            "白罗帱。", 
            "尽作千般婉转不胜羞。"
        ], 
        "title": "相见欢", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "蝉翼临风鬓薄，藕丝窣地裙长。", 
            "几回相见细形相。", 
            "叶书同试墨，花坐当薰香。", 
            "铃静猧儿不吠，帘低燕子深藏。", 
            "闲情赋就再商量。", 
            "文窗青竹里，一雨晚来凉。"
        ], 
        "title": "临江仙第四体", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "槭槭西风，吹帽落、令人凄绝。", 
            "最怜是他乡作客，佩萸时节。", 
            "红树秋山钟欲暮，黄花浊酒杯难歇。", 
            "叹流光容易老诗人，伤离别。", 
            "归梦远，关河越。", 
            "搔鬓短，星霜阅。", 
            "望遥空一抹，夕阳明灭。", 
            "身世飘零同断雁，命途偃蹇嗟磨蝎。", 
            "醉狂歌无那念家山，铜壶缺。"
        ], 
        "title": "满江红 庚戌重九", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "蝉声唱，曳过最高枝。", 
            "消受兰风新浴后，评量茶味晚谈时。", 
            "好客恼来迟。"
        ], 
        "title": "江南好 消夏十首录三 其一", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "催诗雨，搅得晚天凉。", 
            "碧涨半篙平似镜，乌篷三尺小于房。", 
            "荡入藕花乡。"
        ], 
        "title": "江南好 其二", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "随潮去，十里石桥头。", 
            "路转柳阴渔子宅，灯明花外酒家楼。", 
            "何处采菱讴。"
        ], 
        "title": "江南好 其三", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "霜雁南飞，阳乌西下，龙坡山顶秋高。", 
            "伏龙经济，雕龙著述，古来多少人豪。", 
            "无端搔首，遍莽乾坤，是禽鸣兽嗥。", 
            "满野禾黍，连村砧杵，一片朔风号。", 
            "且莫怪、英雄沦落日，尽薄游乡里，轻侮儿曹。", 
            "饱尝风雪，飙驰岁月，只怜白了颠毛。", 
            "旧游三五剩，昔年事，重提漫劳。", 
            "人生行乐，黄花榼酒双蟹螯。"
        ], 
        "title": "飞雪满群山 登龙坡山", 
        "type": "词", 
        "yun": "豪"
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "蹉跎老去。小结蜗庐林下住。", 
            "鸡犬图书。一半平分水竹居。", 
            "渔蓑钓具。暇日烟波寻活趣。", 
            "消尽名心。明月闲云自古今。"
        ], 
        "title": "减兰 村居", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "璧月笼花淡似霜。", 
            "魫纱棂外晚风凉。", 
            "静无人语夜兰香。", 
            "玉札倩传青鸟使，金经教诵雪衣娘。", 
            "所思人远隔潇湘。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "记当年儿时钓弋，旧游多半零落。", 
            "风尘卅载人空老，赚得鬓丝萧索。", 
            "归路搁。", 
            "忆玉镜桥边，酒艇垂杨缚。", 
            "江天杳邈。", 
            "问芦市观灯，木湾修禊，乡社事谁作。", 
            "浮生梦，至此几人方觉。", 
            "湖山如画犹昨。", 
            "文章身后虚名耳。", 
            "底事更番商略。", 
            "生计薄。", 
            "拟变卖貂裘，换取烟蓑著。", 
            "惹人笑谑。", 
            "又春水虾肥，秋风鲈美，负了故园约。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "客中有味都酸楚。", 
            "海样愁如许。", 
            "一点银釭，数声谯鼓，那更风兼雨。", 
            "香怀绮恨将谁语。", 
            "暗把归期数。", 
            "去岁今年，两回七夕，并向天涯度。"
        ], 
        "title": "城头月 秋夜寄家书，用蒋苕生韵，三首录一", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "何人一笑，把明珠偌大，轻轻抛掷。", 
            "万古江流流不去，化作波心顽石。", 
            "阅尽虫沙，偏饶风月，画舫多如织。", 
            "酒旗歌扇，垂杨句住游客。", 
            "吟得几许新诗，教珠娘唱取，檀槽低拍，银烛金镫天不夜。", 
            "无奈照人头白。", 
            "自古多情，风流人物，强半江湖谪。", 
            "晓钟才动，早潮催挂帆席。"
        ], 
        "title": "念奴娇 珠江赠别", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "夜窗如水凄清甚，检遍书邮。", 
            "数遍更筹。", 
            "听雨听风卒未休。", 
            "无钱可买华年住，敝了貂裘。", 
            "白了乌头。", 
            "襆被天涯又几秋。"
        ], 
        "title": "丑奴儿令 旅夜，二首录一", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "叹从来风流才子，文章罪孽难数。", 
            "赐书门第声华重，人似少年徐庾。", 
            "裁笛谱。", 
            "定风月莺花，多少闲情绪。", 
            "金荃几部。", 
            "把白纻清歌，红牙细拍，字字按宫羽。", 
            "当年事，传遍旗亭乐府。", 
            "销魂真个如许。", 
            "多情拚堕犁泥狱。", 
            "试问人生何苦。", 
            "留绮语。", 
            "并诗卷风怀，未肯轻删去。", 
            "有人和汝。", 
            "向江北江南，绿纱窗底，同听杏花雨。"
        ], 
        "title": "买陂塘 题朱竹垞静志居琴趣后", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "小雨初晴，画栏杆外香风软。", 
            "柳阴斜转。", 
            "几阵蝉声颤。", 
            "雪白轻纱，熨体凉无汗。", 
            "湘帘卷。", 
            "月华如扇。", 
            "不障人儿面。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "葵枝桐乳。", 
            "池馆消残暑。", 
            "一叶金风飘堕，兼几点，豆花雨。", 
            "镫下草虫语。", 
            "倦萤飞欲去。", 
            "夜久月明人静，听不断，捣衣杵。"
        ], 
        "title": "霜天晓角", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "嫩阳初照纱窗晓。", 
            "唤起几声秦吉了。", 
            "酴醾香梦乍醒来，帘外春寒犹料峭。", 
            "一春长恨欢娱少。", 
            "满院落花人悄悄。", 
            "文猧睡久绣墩温，宝鸭爇残烟篆袅。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "缚帚扫残花，不扫春愁去。", 
            "扫去春愁愁复来，底事愁来处。", 
            "细雨又斜阳，黯黯闲庭暮。", 
            "燕子归时人未归，人在江南路。"
        ], 
        "title": "卜算子", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "晓起梳妆清润天，一分风露二分烟，镜中眉妩见春山。", 
            "独向朝阳开绣户，更依春水卷珠帘，晓池新放几枝莲。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "星不明，月不明，暗里人来一点钟，苍苔深处行。", 
            "来得成，去不成，城上醮楼打五更，花间春雨声。"
        ], 
        "title": "长相思", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "明月飞天水，苍莽海云间。", 
            "长风吹送秋思，绝域夜如年。", 
            "一片山河旧影，清簟疏帘深照，病骨觉新寒。", 
            "故国七千里，肠断画楼前。", 
            "叹清狂，吹玉笛，总堪怜。", 
            "海天深处，今夕何夕念家山。", 
            "旧日清光犹在，多少云房水殿，惊起不成眠。", 
            "一夜人随月，扶梦上长安。"
        ], 
        "title": "水调歌头 辛亥中秋夕游海上望月他岛山楼有吹笛者清光满秋哀音动空际愀然生故国之思后十日束装归国", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "乍暖轻寒，原来是清明时节。", 
            "但一例繁华过了，便成消歇。", 
            "盖地梨花幽巷晚，漫天新柳红楼月。", 
            "最苦是恨极忆前欢，难收拾。", 
            "年来事，心头切，人间恨，无时绝。", 
            "道春残一半，花还堪折。", 
            "莫惜芳菲留不住，明年暗祝空枝发。", 
            "恐怕是未敢向人啼，背人说。"
        ], 
        "title": "满江红 壬子二月初觉和暖韶华已过半矣绿肥红瘦春光奈何", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "冰簟银床除夕，家家醉后歌声。", 
            "池上新荷三两点，十二珠帘千盏镫，烧香坐到明。", 
            "水殿云房都在，閒愁万里堪惊。", 
            "画舸载诗烟浪里，为梦梅花故国清，过江风雪横。"
        ], 
        "title": "破阵子 辛亥回国避乱淞北人事变迁除夕忆星洲风景颇念异乡之乐", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "爆竹声，笑语声，水殿烧香风露清，荷花天欲明。", 
            "去岁情，今岁情，雪裹红梅风里灯，翠云裘子轻。"
        ], 
        "title": "长相思", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "江岸飞满流莺，甚催春归去，些儿容易。", 
            "都是寻常闲院落，日暖昏沉沉地。", 
            "春已无踪，玉人不管，一枕春眠腻。", 
            "空阶蝴蝶，两三飞过深翠。", 
            "正是故国归来，男儿也有几点伤心泪。", 
            "曾与寒梅期后约，辜负月中霜里。", 
            "记得深闺，那时帘底，悄影扶轻醉。", 
            "小栏红烛，照人愁坐无寐。"
        ], 
        "title": "念奴娇  壬子春感", 
        "type": "词", 
        "yun": "寘"
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "莲房露冷开残半，星河淡点银屏乱。", 
            "灯影水西楼，冰肌玉骨秋。", 
            "秋情人不见，花影和帘卷。", 
            "中有捲帘人，梳头月满身。"
        ], 
        "title": "菩萨蛮  新加坡暑夜山园即事", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "雕墙曲院凉风里，水上歌声起。", 
            "寻常野老不知愁，荡入月明深处采鸡头。", 
            "朝元阁上承平事，恍惚犹堪记。", 
            "一番亡国恨悠悠，红藕花残、夕殿闭清秋。"
        ], 
        "title": "虞美人  月下过北海", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "雕墙里，楼殿倚寒空。", 
            "立马回头人不见，千门万户月明中，掩面过离宫。", 
            "繁华歇，白鹭下青天。", 
            "太液波凉红藕老，秋光如水夜如年，泪坠故宫前。"
        ], 
        "title": "忆江南  过万寿山", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "雨湿一山云，洞里乱松烟落。", 
            "不辨仙源何处，但飞花千壑。", 
            "闲禽三两隔峰啼，来去自知乐。", 
            "行到碧苔深处，有幽人惊觉。"
        ], 
        "title": "好事近  北山", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "如此江城烟草绿，山庭燕子飞飞。", 
            "英雄也怯暮春时，落花风底，含泪对空枝。", 
            "一自台城春去后，年年幽恨谁知。", 
            "无由相见但相思，觉来窗暗，惆怅绿阴肥。"
        ], 
        "title": "临江仙  徐州", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "石头城畔酒家寒，不忍倚雕栏。", 
            "僧楼残照，女墙新月，如此江山。", 
            "向人话到苍茫事，心事与秋残。", 
            "几家歌舞，万家烟火，犹是人间。"
        ], 
        "title": "眼儿媚  江上", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "黄莺声在闲台榭，月暖蔷薇夜。", 
            "捲帘风起落花飞，无奈催归双髻点镫时。", 
            "良宵一刻千金价，烧烛西楼下。", 
            "销魂时节是单衣，便到春深人瘦绿阴肥。"
        ], 
        "title": "虞美人  春夜", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "百计留春春已困，如此烟花，消息无人间。", 
            "旧日亭台今日恨，故人大半非玄鬓。", 
            "燕子归期还未准，怕上层楼，怕见春光尽。", 
            "中酒风前花絮紧，可怜人远天涯近。"
        ], 
        "title": "蝶恋花 丁巳三月展上巳春雨彻夜同社招饮集陶然亭以事未赴拈简近字", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "楚天高，襄路迥，水碧沙明，万点寒鸦浸。", 
            "西北川原烟树暝，放下珠帘，莫使魂销尽。", 
            "买村醪，还独饮，莫问英雄，且向渔樵问。", 
            "一阵西风吹酒醒，牛背江山，无限斜阳冷。"
        ], 
        "title": "苏幕遮  夏口江岸夕望", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "加餐健饭，自家调护，荆楚岁晚乍警。", 
            "短篱照眼南枝放，却忆红窗雪夜，妆残花靓。", 
            "老去兰成犹万里，算两字功名昼饼。", 
            "千万看枕上关山，灯下早霜鬓。", 
            "塞雁一声过也，云昏水乱，惊起独眠清影。", 
            "玉人应念，今宵何处，那惯翠樽孤引。", 
            "最消魂时候，岸上黄昏水楼静。", 
            "繁华歇，曲终人散，月小山高，江风吹酒醒。"
        ], 
        "title": "八归  辛酉冬至夕汉皋客楼感怀", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "自有雄愁营九塞，满地江湖，几个渔樵在。", 
            "鸿雁一声沈暮霭，襄樊水乱山横翠。", 
            "残照当楼拚一醉，酒力消时，怎敌西风脆。", 
            "摇落万方都一槩，捲帘人在江山外。"
        ], 
        "title": "蝶恋花 武昌感怀 其一", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "楼上天风吹满袖，头上青天，欲问频搔首。", 
            "赢得江湖来载酒，山寒水冷诗魂瘦。", 
            "一片烟波都似旧，醉也扶归，风雪黄昏后。", 
            "月上江潭人醒否，秋声都在张公柳。"
        ], 
        "title": "蝶恋花 武昌感怀 其二", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "水碧沙明飞白鹭，最爱登楼，最怕登楼去。", 
            "极目中原红尽处，斜阳直上长安路。", 
            "看尽斜阳新月吐，西塞山前，前度扁舟住。", 
            "独树临江秋自语，西风黄叶如相诉。"
        ], 
        "title": "蝶恋花 武昌感怀 其三", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "小廊幽寂，认谢家庭院，旧时月色。", 
            "立尽黄昏，上了酴醵，深深照人寻觅。", 
            "曲栏风定调鹦鹉，看约住彩云三尺。", 
            "到而今一一销魂，花影都无声息。", 
            "起把桂枝斫尽，画楼天样远，清影犹隔。", 
            "料是嫦娥，夜夜窥人，不管嵩阳仙客。", 
            "早知灵药无凭据，却悔捣元霜狼藉。", 
            "问广寒直怎清虚，可也风明月白。"
        ], 
        "title": "疏影  题友人词", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "曲院小池花涌，楼外垂杨舞动。", 
            "人独立，小桥西，较量春愁轻重。", 
            "莺燕，低弄，流水斜阳如梦。"
        ], 
        "title": "风流子  春怨", 
        "type": "词", 
        "yun": null
    }, 
    {
        "author": "黄洪冕", 
        "era": "近现代", 
        "subtype": null, 
        "text": [
            "淩晨唇舌焦，买茶呼童起。", 
            "空携铜瓶归，言告茶罢市。", 
            "忍此须臾渴，摇摇心不止。", 
            "生有嗜茶癖，不减玉川子。", 
            "日对一瓯雪，清香漱牙齿。", 
            "为之消烦愁，为之涤尘滓。", 
            "有时清诗肠，冰雪浮寸纸。", 
            "聊以沁吾脾，不妨厄于水。", 
            "念彼城中人，解渴尤赖此。", 
            "官府命令来，茶捐加累累。", 
            "上命不敢非，亦复不敢是。", 
            "遂令卖茶人，闭户竟率尔。", 
            "当兹酷暑时，破睡宜乌嘴。", 
            "处处歇茶烟，相如渴几死。", 
            "我本爱酪奴，夺去谁之使。", 
            "烦愁苦莫消，尘滓高于垒。", 
            "心迹不双清，诗安获妙理。", 
            "日惟扃禅扉，检点茶经史。", 
            "云脚香融融，活火煎竹里。"
        ], 
        "title": "茶罢市", 
        "type": "古风", 
        "yun": "纸"
    }, 
    {
        "author": "黄洪冕", 
        "era": "近现代", 
        "subtype": null, 
        "text": [
            "金冈山在三韩东，山色云气青濛濛。", 
            "环以大同之江水，拔地一万二千峰。", 
            "中有人兮美如玉，夷齐千载景高躅。", 
            "河山破碎天冥冥，穷途耻食周家粟。", 
            "峨舸大艑过三湘，瞿塘走险巫陕长。", 
            "囊琴溅泪而惊心，室家安得敉常羊。", 
            "君独啸歌种蔬适锦里，我居铜山西奥钻故纸。", 
            "老屋临荒江，养晦获所止。", 
            "今值娱暮年，隐居长安市。", 
            "雅抱聆希声，一卷披兰芷。", 
            "何当斩蓬心，坐随明月所。", 
            "共倾雪一瓯，清谭掌快抵。"
        ], 
        "title": "朝鲜金一浩先生以笺纸索书赋赠长句", 
        "type": "古风", 
        "yun": null
    }, 
    {
        "author": "黄洪冕", 
        "era": "近现代", 
        "subtype": null, 
        "text": [
            "倏忽好事沾沾喜，窍凿七日混沌死。", 
            "谲云弧电相追随，万怪森森犹不止。", 
            "海水荡荡摇苍波，妖雾喷蚩尤，毒焰张尸罗。", 
            "疑是女娲一日七十变，豨韦绝迹人无何。", 
            "从此狂儒諔诡倾康庄，大主破裂言荒唐。", 
            "腐儒钳口不敢说，埋头缩颈随低昂。", 
            "卯金之子卮言日出和天倪，谭言微中工滑稽。", 
            "胸中燃犀照百怪，笔阔一尺锋如锥。", 
            "才人词人顿首拜，言者无罪闻者戒。", 
            "谈天衍，雕龙奭，炙毂过髡同沆瀣。", 
            "昨日把臂双龙池，匡衡说诗解人颐。", 
            "曼倩射覆覆悉中，蒙庄寓言言皆奇。", 
            "尺席茫茫有万古，万古自得无人知。", 
            "嗟予六十近老朽，自有此生无此友。", 
            "示我恢谐史一篇，令人睢盱笑垂首。", 
            "吁嗟乎，乌台诗案其前事，乱世危言宵小忌。", 
            "惟善其辞无怨怼，君不见刘四骂人人不恚。"
        ], 
        "title": "长歌一首赠刘师亮", 
        "type": "古风", 
        "yun": null
    }, 
    {
        "author": "黄洪冕", 
        "era": "近现代", 
        "subtype": "七言绝句", 
        "text": [
            "不受人怜自得欢，老来未改此儒酸。", 
            "投书欲作干求语，终夜沉思下笔难。"
        ], 
        "title": "即事", 
        "type": "绝句", 
        "yun": "寒"
    }, 
    {
        "author": "黄洪冕", 
        "era": "近现代", 
        "subtype": "七言律诗", 
        "text": [
            "群盗如毛可浩叹，举家灯火不团圆。", 
            "一天风雨出门去，满地萑苻行路难。", 
            "约略轻装童臂健，荒凉小店客身单。", 
            "遥思母老兼衰病，此后凭书好问安。"
        ], 
        "title": "八月以盗警奔成都道上口占", 
        "type": "律诗", 
        "yun": null
    }, 
    {
        "author": "黄洪冕", 
        "era": "近现代", 
        "subtype": "七言律诗", 
        "text": [
            "客里干戈久废诗，消愁恰与酒相宜。", 
            "著书愿见升平日，有梦频牵大小儿。", 
            "辛苦半生人易老，疮痍满目药难医。", 
            "家山未得平安信，莫定归期慰别离。"
        ], 
        "title": "锦城感怀", 
        "type": "律诗", 
        "yun": "支"
    }, 
    {
        "author": "黄洪冕", 
        "era": "近现代", 
        "subtype": "七言律诗", 
        "text": [
            "聊凭梵宇作行窝，一榻依然万卷罗。", 
            "深巷故人通屐少，小楼明月得秋多。", 
            "避兵赁屋堪容膝，借竹遮檐当补萝。", 
            "慧剑破除烦恼去，高情只许契维摩。"
        ], 
        "title": "移居", 
        "type": "律诗", 
        "yun": "歌"
    }, 
    {
        "author": "黄洪冕", 
        "era": "近现代", 
        "subtype": "七言律诗", 
        "text": [
            "香初茶半共僧闲，时有幽人一叩关。", 
            "贴地好花开更落，摩空飞鸟倦知还。", 
            "绿波潋潋春生水，白发萧萧雪满山。", 
            "我不逃禅偏好静，老年不改此疏顽。"
        ], 
        "title": "春日感兴呈朱青长先生", 
        "type": "律诗", 
        "yun": "删"
    }, 
    {
        "author": "黄洪冕", 
        "era": "近现代", 
        "subtype": "七言律诗", 
        "text": [
            "蓉城一岁竟三迁，到处栖迟佛有缘。", 
            "居近空林开别舍，经传两地累终年。", 
            "迎春夜听沿街鼓，压岁儿分润笔钱。", 
            "小住家园刚十日，诗思多在锦江边。"
        ], 
        "title": "丁卯除日", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "漠皇宫殿拂星河，天仗遥开入大罗。", 
            "三海恩波仙浪静，九门春色晓云多。", 
            "翠微日出开金锁，紫陌人来响玉珂。", 
            "诸将已教封万户，八方喜报息兵戈。"
        ], 
        "title": "早朝诗和略园相国", 
        "type": "律诗", 
        "yun": "歌"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "百货云屯见鄂州，帆樯如栉蔽江流。", 
            "天边斜雨挂烟树，江上夕阳明酒楼。", 
            "如此山川移客枕，为寻形势踏渔舟。", 
            "十年后事非今日，此地旌旗万古愁。"
        ], 
        "title": "汉口", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "家在南山深处住，一琴一鹤送君回。", 
            "褒城雨过风烟捲，斜谷云深人马来。", 
            "远路春归蓟北树，故宫花发柏梁台。", 
            "高楼独上王孙去，栏外江流去不回。"
        ], 
        "title": "寄李生汉中", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "萧萧烟浪拍寒矶，独上空楼俯翠微。", 
            "乱后江山斜曰在，春深草木老莺飞。", 
            "九州多难英雄出，百战成功户口稀。", 
            "惆怅书生抱闲恨，眼中犹自有旌旂。"
        ], 
        "title": "登北固甘露寺瞻彭杨诸将遗像", 
        "type": "律诗", 
        "yun": "微"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "觚棱万里望宸辉，花乱莺流事事悲。", 
            "自古英雄愁落日，半生歌哭惜芳时。", 
            "家山玉垒春无极，水草珠崖客有思。", 
            "欲到高唐梦巫峡，行云出海去迟迟。"
        ], 
        "title": "南溟感怀", 
        "type": "律诗", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "幽州早雁拂边楼，畿辅云山动地秋。", 
            "莫是乘舟非恋阙，断无投笔为封侯。", 
            "五溪衣服浮家乐，四塞风尘去国愁。", 
            "万点青峰青未了，中原尽处是崖州。"
        ], 
        "title": "戊申之秋外舅李公伯行奉使英国奏调司书记新加坡留别王啸龙章一山诸同年 其一", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "生不逢辰晏百年，鱼龙尺水事茫然。", 
            "九州落日人皆醉，万仞尖山马不前。", 
            "闻说参军多记室，我来入幕厕高贤。", 
            "当时郭李同舟日，争及成连去刺船。"
        ], 
        "title": "戊申之秋外舅李公伯行奉使英国奏调司书记新加坡留别王啸龙章一山诸同年 其二", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "扶馀真定事如何，奉使仙槎初渡河。", 
            "大野星摇闻戍角，海门月落起夷歌。", 
            "独来岛国衣冠古，每看天文涕泪多。", 
            "醉后醒来人不见，匣中长剑尽摩挲。"
        ], 
        "title": "戊申之秋外舅李公伯行奉使英国奏调司书记新加坡留别王啸龙章一山诸同年 其三", 
        "type": "律诗", 
        "yun": "歌"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "挂席沧洲趁好风，抱琴弹向海山空。", 
            "中原分野星河近，南国楼台瘴疠雄。", 
            "人笑书生逐什一，天教此子脱牢笼。", 
            "文螺紫贝寻常物，异日臣佗口舌功。"
        ], 
        "title": "戊申之秋外舅李公伯行奉使英国奏调司书记新加坡留别王啸龙章一山诸同年 其五", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "北雁南飞大泽秋，日斜风急正登楼。", 
            "古今事改天堪问，舟楫功深地要愁。", 
            "醉后闭门山冷落，起来支枕海横流。", 
            "年年八月浮查去，万一牵衣宿斗牛。"
        ], 
        "title": "戊申之秋外舅李公伯行奉使英国奏调司书记新加坡留别王啸龙章一山诸同年 其六", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "晞发沧洲万里游，天南一息两经秋。", 
            "山间卷幔花为壁，海上开樽月满楼。", 
            "肯为疗贫疏骨肉，狂教多病惜风流。", 
            "百蛮春色浓如酒，应忆中原一客愁。"
        ], 
        "title": "柬左子兴观察星洲时乞假回苏", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "送子飘飘黄鹤楼，大江风月已高秋。", 
            "故人西去无长策，汉水东流忆旧游。", 
            "成事艰难同作客，惊心摇落独归舟。", 
            "平生祇爱他乡好，满眼家山满眼愁。"
        ], 
        "title": "余君奉其父丧由天南回国返汉上同为鲜民诗以送之", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "云昏草暖望乡关，万里惊魂逐梦还。", 
            "百国归来吴楚小，万方多难海山闲。", 
            "秋来红蓼白蘋里，人在灵均宋玉间。", 
            "闻道九州皆落日，捲帘煮酒看江山。"
        ], 
        "title": "庚戌秋回国赴鄂州 其一", 
        "type": "律诗", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "地老天荒更九州，断魂零梦此淹留。", 
            "平生湖海元龙气，化作人间万马愁。", 
            "未必成名游子易，空教多病老亲忧。", 
            "故园东望七千里，江上潮平月满楼。"
        ], 
        "title": "庚戌秋回国赴鄂州 其二", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "何人海上最高楼，楼上凉风五月秋。", 
            "画栋初移仙吏宅，清樽欲待剡溪舟。", 
            "山中泉石无三伏，槛外阴晴见十洲。", 
            "争道清狂任公子，当年东海一投钩。"
        ], 
        "title": "辛亥五月迁居蓝氏水园新楼避暑", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "鸡呜日出接天关，绝顶疏钟云漠间。", 
            "气合大荒心似海，身临上界目无山。", 
            "九州寂寂孤僧睡，片石峨峨万古闲。", 
            "便欲抠衣通帝坐，手扶碧落看人寰。"
        ], 
        "title": "泰山玉皇阁", 
        "type": "律诗", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "如此人间赋卜居，江湖满地费踌躇。", 
            "多经磨折文章静，不合时宜骨肉疏。", 
            "与古之人共宇宙，谈天下事辄欷歔。", 
            "王孙足迹南而北，不吊专诸吊望诸。"
        ], 
        "title": "感怀诗", 
        "type": "律诗", 
        "yun": "鱼"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "太白园中桃李开，落花芝盖簇春苔。", 
            "眼前湖海元龙气，天外风尘野鹤来。", 
            "诗酒微名无乃拙，英雄心事未全灰。", 
            "儒冠误尽书生志，合向空山种老梅。"
        ], 
        "title": "题容庵圭塘集此袁世凯隐洹上唱和之作", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "故园草长老莺花，肠断轻雷万里车。", 
            "群盗黑头皆富贵，他乡赤地到桑麻。", 
            "何年四海销兵甲，独向三春玩物华。", 
            "莫为草堂誇奇胜，开元杜甫已无家。"
        ], 
        "title": "四月拟归里为兵马所阻直豫大旱兵革方亟", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "玉垒东趋入汉关，黄河西绕太行还。", 
            "何年王气销冰雪，一代词臣有马班。", 
            "豹尾春寒收铁岭，虎贲夜火猎阴山。", 
            "中原旧事谁相问，河上仙翁寂寞閒。"
        ], 
        "title": "望雪感怀呈李啸溪 其一", 
        "type": "律诗", 
        "yun": "删"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "潼关四扇雪中开，曾见咸阳万骑回。", 
            "塞雁已随春色断，乱山疑自大荒来。", 
            "西京倚马悲词客，北地驱兵忆将才。", 
            "寒夜宫嫔烧甲煎，御炉馀暖旧香灰。"
        ], 
        "title": "望雪感怀呈李啸溪 其二", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "闲共寒僧上寺楼，雪山兵马话神州。", 
            "八方聚哭千钱米，百战新封万户侯。", 
            "海内几人成大业，中原无事好清游。", 
            "眼前莫笑诗翁老，点点青山共白头。"
        ], 
        "title": "望雪感怀呈李啸溪 其三", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "城外千家瓦万椽，城中立马看山川。", 
            "杜陵妻子愁何在，武帝旌旗不计年。", 
            "寂寂人烟江欲晚，茫茫世事雪连天。", 
            "侧身北望无终极，一片寒光战垒边。"
        ], 
        "title": "望雪感怀呈李啸溪 其四", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "杜陵家室在江城，江月帘拢玉臂清。", 
            "久客累君将半老，当关知我未成名。", 
            "赋中云气轻杨意，床上牛衣爱仲卿。", 
            "方寸由来同五味，半生甘苦各分明。"
        ], 
        "title": "病疟赠妇诗", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "椎髻长裙乐未央，与君南服寄清狂。", 
            "歌诗已得海山气，珠翠相生星月光。", 
            "画寝春灯张夜饮，绿窗花雨理新妆。", 
            "脱身柴米非容易，誓向烟波愿再偿。"
        ], 
        "title": "忆炎洲旧游赠妇", 
        "type": "律诗", 
        "yun": "阳"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "八月登临惊客心，烽烟万里忽萧森。", 
            "南洲草木黄陵晚，西蜀楼台白帝阴。", 
            "赌墅何人陪谢傅，誓师未必得陈琳。", 
            "荒江欲渡无舟楫，坐看风云入塞深。"
        ], 
        "title": "感秋诗 其一", 
        "type": "律诗", 
        "yun": "侵"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "月上江寒白雁来，北山松桂素秋哀。", 
            "苍梧木落孤城闭，剑阁云深万马来。", 
            "塞上星河谁拜井，军中雨雪且登台。", 
            "早知公路心无汉，昨夜山东插血回。"
        ], 
        "title": "感秋诗 其二", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "似闻大隐起江湖，六合烟波失钓徒。", 
            "天下英雄谁与操，江东人物既生瑜。", 
            "章邯军马关东久，刘濞金钱百粤枯。", 
            "近日晋昌车骑众，客来莫是看花无。"
        ], 
        "title": "感秋诗 其三", 
        "type": "律诗", 
        "yun": "虞"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "怅卧沧江岁月催，九天露冷万年杯。", 
            "为愁落日登楼去，欲望黄河走马来。", 
            "汉将假王争自立，楚军高会总相猜。", 
            "庸知形胜非为福，一寸江山万骨灰。"
        ], 
        "title": "感秋诗 其四", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "中原成败已无形，倦眼愁看岳渎青。", 
            "长使南云横战垒，何时东井聚明星。", 
            "笙歌月夜开金谷，灯火楼船下洞庭。", 
            "新拜五侯兼赐第，玉津沁水旧林亭。"
        ], 
        "title": "感秋诗 其五", 
        "type": "律诗", 
        "yun": "青"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "十年挽粟满江头，天下军需转蓟州。", 
            "白骨如山诸将贵，黄金满地五丁愁。", 
            "平生出处轻刘表，一代功名失马周。", 
            "日落风生千万里，为惊形势罢登楼。"
        ], 
        "title": "南昌军幕感怀 其一", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "一夜章江枫叶红，江关张翰卧西风。", 
            "秋来病骨山争瘦，乱后禅心道未穷。", 
            "留我儿孙无担石，逼人婚嫁杀英雄。", 
            "仲宣意气消磨尽，尚识琅琊一孔融。"
        ], 
        "title": "南昌军幕感怀 其二", 
        "type": "律诗", 
        "yun": "东"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "庾信休誇词赋名，五陵年少半公卿。", 
            "军中剑佩带秋色，马上文章来甲兵。", 
            "彭蠡天寒渔唱晚，浔阳月白楚歌清。", 
            "满川舟楫公无渡，江汉风波不可行。"
        ], 
        "title": "南昌军幕感怀 其三", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "载酒登临江上楼，柴桑落日满寒流。", 
            "十年风节渔樵起，万里歌诗海岱秋。", 
            "王浚旌旗趋建业，庾公兵马在荆州。", 
            "三分事业今何似，一片风波看不休。"
        ], 
        "title": "南昌军幕感怀 其四", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "著论养生知昔误，上书流涕笑今迂。", 
            "春来莺啭思三省，日暮船归忆五湖。", 
            "身世静参虫化蝶，生涯忙似鸟将雏。", 
            "诗人亦有封侯愿，节度西川高达夫。"
        ], 
        "title": "南昌军幕感怀 其五", 
        "type": "律诗", 
        "yun": "虞"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "故人燕颔早封侯，王粲春来思远游。", 
            "百里功名非我愿，十年涕泪为人流。", 
            "嗣宗见客多青眼，江总还家尚黑头。", 
            "自古书生宁自薄，偶然书札动荆州。"
        ], 
        "title": "南昌军幕感怀 其六", 
        "type": "律诗", 
        "yun": "尤"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "前身十世是男儿，今世男儿百不奇。", 
            "蹑足几曾关大计，诛心犹自发雄辞。", 
            "文章有骨酬知己，江海逢人说旧诗。", 
            "莫间安危天下事，捲帘疏雨看残棋。"
        ], 
        "title": "和胡夔文", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "群居忽不乐，驱车适西陌。", 
            "连闉蔽浮氛，戴辙碍乱石。", 
            "园林赴望眼，重趼息游客。", 
            "云楼生遥青，朝晖消野白。", 
            "坐令城市气，恍惚变山泽。", 
            "昔年帝子居，甲第逾侯伯。", 
            "陵谷殊萧森，慷慨追往迹。", 
            "道旁田舍翁，折柳拄荒宅。", 
            "当垆犊鼻裈，瓯盌罗几席。", 
            "双骖既戾止，徒御舍鞭策。", 
            "入门初纵眺，松楠浴新碧。", 
            "廊腰抱复阁，疑探小酉籍。", 
            "纡路渐左转，麂眼见篱格。", 
            "芳草不碍人，修葺资园役。", 
            "垣衣曳绀翠，烂缦若绣帛。", 
            "斜趋幽塘路，怪石竦攒戟。", 
            "或蹲如怒猊，或拱如瑕璧。", 
            "逶迤各殊状，彷佛及水驿。", 
            "隔塘多稻田，好风吹燕麦。", 
            "林开露晴旭，树尽出山额。", 
            "荡舟牵湖菱，解缆陟岸柏。", 
            "叩舷问渔具，穿莲觅诗魄。", 
            "但知菡萏香，岂识菰蒲积。", 
            "蜻蜓似解语，点水故脉脉。", 
            "闹红此一舸，顿忆水国夕。", 
            "鼓枻比沧浪，同舟疑太液。", 
            "安得倪黄曹，渲染入图册。", 
            "榜人发吴讴，刺篙深两尺。", 
            "苇多港益狭，容舟才一隙。", 
            "微风动鱼鳞，水势每洄逆。", 
            "回头望荷塘，即此成疆画。", 
            "小鲫如穿梭，戢戢倍数百。", 
            "卵育曾几时，随港为开辟。", 
            "浮萍无根株，掩映浪花赤。", 
            "逐波便团聚，投桨暂辟易。", 
            "鱼鸟忘天机，旷观怡骸革。", 
            "沿溪游既倦，金碧见檐脊。", 
            "维舟傍石磴，喜色动臧获。", 
            "譬如樊笼鸟，奋迅快梳翮。", 
            "畅观楼下路，草色恣游屐。", 
            "茶轩分细乳，乐事随吾适。", 
            "微吟或抚树，狂歌径脱帻。", 
            "朱炎方张怒，亭午暑更剧。", 
            "不辞王仲祖，七椀甘水厄。", 
            "临窗瞰飞榱，一水净锦碛。", 
            "水中竦铜凫，项脊芰荷隔。", 
            "茗荈已清冽，瓜果更请益。", 
            "行经百步廊，环楼树坚栅。", 
            "规模非不宏，所叹意境窄。", 
            "卖筹以敛资，有吏司稽核。", 
            "得金至菲微，胡为穷刻覈。", 
            "致富岂无方，徵歛及游舄。", 
            "衙官小设施，动以千金掷。", 
            "私橐日累累，弹劾孰尸责。", 
            "措施尽颠倒，乾坤宜裂坼。", 
            "么丑奚足悲，吾为贤豪惜。", 
            "西邦有公园，取法宁偏僻。", 
            "乃为买椟计，而有嗜痂癖。", 
            "弛弦当更张，黜陟自群辟。", 
            "匪惟戒独乐，实用远便辟。", 
            "长歌遂登楼，钜丽拟凤掖。", 
            "镜槛承珊瑚，光辉照肘腋。", 
            "器宝钦弗名，梗概待申释。", 
            "西琛贡新玉，来自横海舶。", 
            "南内传旧珍，金管红牙拍。", 
            "或绘耕织图，至理合探索。", 
            "或陈蚖膏灯，宝异难备择。", 
            "或列宣德瓷，古泽生波磔。", 
            "或展观稼画，牵牛服短轭。", 
            "电灯垂莲房，的的似堪摘。", 
            "针神好身手，仙子绣姑射。", 
            "天衣无微缝，线络那讨绎。", 
            "色相纷相乘，心颜皆悦怿。", 
            "层层绚丹青，森罗最广斥。", 
            "其馀诸储偫，神采亦俊奕。", 
            "雕微疑鬼工，运思侔巧奕。", 
            "昔年翠华床，犹留五云帟。", 
            "楼头绘师子，雪爪恍相迫。", 
            "缀铃骇怒睛，可以辟鬼疫。", 
            "国家全盛时，此物贡殊译。", 
            "风云忽惨淡，欷歔话今昔。", 
            "追想颐和游，阿监甚衰瘠。", 
            "流涕道当年，威势何赫赫。", 
            "垂帘女尧舜，名声足薰炙。", 
            "别苑初兴修，直士遭谴谪。", 
            "缠头三百万，不数朝天虢。", 
            "昆明湖水深，民力颇枯腊。", 
            "沈沈乐寿堂，象榱及玉箦。", 
            "几馀骋游睇，盛德日充硕。", 
            "大官营兹场，布设穷奥赜。", 
            "六飞曾一临，慈颜渥且奭。", 
            "何期口腹累，竟受疾疢螫。", 
            "玉鱼罢清凉，金盌堆狼籍。", 
            "长陵追高皇，旸谷崩简翟。", 
            "徒馀金棺存，无复黄裳襞。", 
            "青娥老阿房，泪满更号嗌。", 
            "一朝宣仁后，寂寞安窀穸。", 
            "八表方瞢腾，电驱兼霆砉。", 
            "犹凭社稷灵，赖以宁庙祏。", 
            "畅观嵯峨楼，千秋嗟只亦。", 
            "逝宜隐鱼盐，韬用学胶鬲。", 
            "下楼馀惊嗟，捧心剩抚擗。", 
            "绕途观兽苑，进步颇踧踖。", 
            "攀援走猿玃，槛实藏豺貘。", 
            "鹤步嗤跚跚，虎尾骇愬愬。", 
            "斑金丽豹皮，抉篱奋兕觡。", 
            "翔雕失鹏程，宝马露龙骼。", 
            "函蛇头两昂，絷骥足八只。", 
            "陇蜀进鹦鹉，湄沱贡鳜鲫。", 
            "重扃闭鸺鹠，灵根涵虎魄。", 
            "时见羊寝讹，亦看鹿吐齸。", 
            "物趣本天授，生理岂外借。", 
            "归途经篱落，爽气豁肝膈。", 
            "疏花伴斜曛，草际虫唧啧。", 
            "辛夷与葳蕤，入手香满扼。", 
            "屦声惊蚱蜢，趯起骤跳踯。", 
            "绿枝望桃圃，紫蔓缘瓜埸。", 
            "慎防蹈棘荆，射影虞虺蜴。", 
            "衣香被华原，笑语闻巾帼。", 
            "花枝偏低亚，压鬓手屡掴。", 
            "荦确路转危，微步恒局蹐。", 
            "翩影若游龙，洛女赋姽婳。", 
            "行行入林薄，好鸟声㗲㗲。", 
            "山风吹我襟，凉楸为萧槭。", 
            "槐柳连栝榆，蓊郁互属峄。", 
            "万态歛郊坰，静观知无斁。", 
            "炎蒸洗浩荡，风凉怯纤绤。", 
            "锦石幕苍苔，列坐等茵席。", 
            "不图越剡景，一旦见北貊。", 
            "朅来豳风堂，甘荔指自擘。", 
            "南邦输佳果，沁口腾冰蘖。", 
            "松边耸石拳，望里肖仙蹠。", 
            "残宵傥迷离，醉眼定鞭擿。", 
            "可怜松外树，髡枯类剪馘。", 
            "琤琮坠飞泉，喷薄石所阨。", 
            "引水溉池荷，时亦有暮汐。", 
            "兹场名农事，首宜辨腴塉。", 
            "其次饰池宇，彫琢及础磶。", 
            "经营须万夫，斤斧想划剨。", 
            "规渠决玉泉，导流激漰湱。", 
            "游观并园萟，两事勿相撠。", 
            "狂生初试眼，仰天笑哑哑。", 
            "惭非班扬才，援笔赋五柞。", 
            "序词贵不紊，徵实异据摭。", 
            "昔闻颜延之，曲水流觞醳。", 
            "右军宴兰亭，追古徒嚄唶。", 
            "欲凭山水气，尘垢谢沾霢。", 
            "诗心味更长，橄榄耐龂齰。", 
            "兴来聊畅饮，兴尽罢喧咋。", 
            "国事蜗触争，生计鸱鸢嚇。", 
            "紫绯号五鹿，旄车专八郤。", 
            "恒流半飞腾，豪㑺惜屈躄。", 
            "陈诗宜小毖，谱词合促刺。", 
            "眇怀运甓志，踊跃励三百。", 
            "鹑首已赐秦，民黎何能莫。", 
            "王畿古幽并，厥土本咸潟。", 
            "培壅命遂人，质味冀超蓦。", 
            "吾身羡老农，把锄着下襫。", 
            "补屋牵茅茨，筑垣假㼿㼟。", 
            "蟏蛸网虚户，安用糊赤𢅰。", 
            "春夏勤省耕，布种土宜覛。", 
            "机声出低牖，轧轧乱鸣蝈。", 
            "麦饭煮畦蔬，大布作襦襗。", 
            "翻嗟市井夫，驰逐如松鼫。", 
            "寄言民生本，所贵在耕耤。", 
            "诗成句苦涩，险韵独馀厝。", 
            "归鞭指天际，云隙月生魄。", 
            "九衢灯正繁，奔车惊迅霹。"
        ], 
        "title": "六月八日游农事试验场拈今韵十一陌总一百六十八字依次作诗以纪兹胜", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "蜡烟如纛幽窗碧，秋光破碎灯无色。", 
            "新诗写就呈高堂，咀徵含商劳襞织。", 
            "知君展卷定一吷，笑我蛩螀亦啾唧。", 
            "可怜涴尽春衫酒，此意瞢腾谁共白。", 
            "神州日夕且颠坼，孤注何堪容屡掷。", 
            "君今姓字满京华，几见贾生虚前席。", 
            "唯闻匡山好诗卷，洗脱铅华不能识。", 
            "风流坛坫恐消歇，故与骚人生羽翼。", 
            "相逢握手意郑重，长句槎枒兹请益。", 
            "痴顽贱子百不谙，入抱诗篇如拱壁。"
        ], 
        "title": "默园姨丈索近作赋此奉呈用山谷新凉韵", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "秋士困俗喧，佳节亦忧恼。", 
            "言寻招提境，望远散襟抱。", 
            "放车出烟郭，尘堁没驰道。", 
            "平林生高风，墉阴日色缟。", 
            "浮图矗云外，峭拔俯兰橑。", 
            "寺僧衣破裓，芜碧勤芟埽。", 
            "绀屋虽彫残，犹获驻麾葆。", 
            "荒台匿树罅，乘兴恣探讨。", 
            "连山豁西北，瘦嶂天所造。", 
            "幽燕入搔首，市声来浩浩。", 
            "今年寒事晚，众绿尚娟好。", 
            "毋乃京雒春，平分及秋草。", 
            "严霜日夕陨，一例就萎槁。", 
            "坐愁节序急，朱颜苦难保。", 
            "兰台有诗人，携酒登临早。", 
            "吾惭秦少章，竟伴后山老。", 
            "安得红茱萸，插头向晴昊。"
        ], 
        "title": "九日陪石遗先生天宁寺登高", 
        "type": "古风", 
        "yun": "皓"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "先皇昔御宇，台省各称位。", 
            "江公职御史，骢马行行避。", 
            "宫车忽晏驾，群辟或僭恣。", 
            "我公益感慷，剀切指朝事。", 
            "直言老奸在，障身倚神器。", 
            "豺狼方当道，安问狐鼠祟。", 
            "裂麻誓皦日，肝胆靡有贰。", 
            "七疏排天阊，殿陛愕相眙。", 
            "此髯甚佼佼，当受贵戚惎。", 
            "帝怜长孺戆，诏谪返清秘。", 
            "臣家有老亲，甘旨久违侍。", 
            "柴门风雪夕，颜色绕梦寐。", 
            "归装指东郭，惋别赠文字。", 
            "就中畏庐叟，长卷缀苍翠。", 
            "匠心不草草，要亦千秋意。", 
            "即今风尘急，百患且俱至。", 
            "惜哉脱鞲鹰，一击耻再鸷。", 
            "坐令埋轮士，勇退号明智。", 
            "宁知崇陵下，鹃血洒赑屃。"
        ], 
        "title": "林畏庐先生属题江杏村侍御梅阳归养图", 
        "type": "古风", 
        "yun": "寘"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "海风夜啸台江水，赤嵌城头甲光紫。", 
            "黄骢衰瘠鼓鼙哀，慷慨悲歌铁扇子。", 
            "须髯猬磔气参云，吐语嵯峨隔座闻。", 
            "横草功名须致死，逢人为话多将军。", 
            "咸丰初年寇起粤，蛇豕纵横恣奔突。", 
            "南发北捻相掎持，杀气萧条连回鹘。", 
            "胡公胜算扼武昌，力据重镇防披猖。", 
            "谁欤健将曰多鲍，多公骑战尤擅长。", 
            "余为帐下僧腾客，跅弛狂才公独惜。", 
            "摧锋自当曳落河，骂座曾惊武安席。", 
            "初从太湖收潜山，阵云直压集贤关。", 
            "大呼陷壁一辟万，铁骑腾蹴轮朱殷。", 
            "多公诸战世少偶，生缚名王常八九。", 
            "羽书连夕下江淮，先声僵走四眼狗。", 
            "江淮孽寇非么么，将军衔命刀纳靴。", 
            "顾余鏖阵当并力，血战追忆挂车河。", 
            "黎明衔枚马前走，感激公恩翼左右。", 
            "麾城搟邑敢辞劳，金印期当县后肘。", 
            "十千美酒肉拌貂，酒半意气青云骄。", 
            "平陵岸头竖子耳，谗口或愬霍嫖姚。", 
            "将军握手重嗟叹，啬夫喋喋休相谩。", 
            "挥鞭立下十三城，只恐此才压绛灌。", 
            "中天明月刁斗寒，起坐胡床数战瘢。", 
            "南八男儿终不负，可怜流俗枉讥姗。", 
            "秦川觱篥吹成血，孤军惨淡兵如雪。", 
            "盩厔城边白日昏，横飞铁雨头颅裂。", 
            "渭水东流太白高，终南回首多蓬蒿。", 
            "裹尸马革臣无恨，报答官家金线袍。", 
            "将军身殁烽烟息，射堂宾客归南北。", 
            "诸将乘时建纛牙，当年樊哙谁能识。", 
            "自从弃置常咨嗟，归来不竞鼓与笳。", 
            "闭门久种使君菜，青门敢比故侯瓜。", 
            "比闻南藩虏氛恶，扁舟渡海雄心作。", 
            "上书大府不报闻，瘴烟黯对愁萧索。", 
            "昨夜艨艟蔽海东，鲲身兵火连山红。", 
            "吾谋不用真咄咄，据鞍顾盼空自雄。", 
            "独向广筵泪横臆，挲摩铁扇无颜色。", 
            "祁连高冢望西州，九原毅魄应相忆。", 
            "我闻斯语心暗惊，危时颇牧翻归耕。", 
            "君不见新亭风景日夕异，犹说天河洗甲兵。"
        ], 
        "title": "铁扇子歌", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "倾尊腊酒难为甘，振衣看雪南窗南。", 
            "空肠诗思欲透骨，此味兀兀逾醇醰。", 
            "春光九十已去一，镜里愁见鬓毛毵。", 
            "都门除夕久无雪，仆妪偻指能备谈。", 
            "长安今日忽三尺，荡去灾沴天所戡。", 
            "频年辽海恣鲸鳄，边户流徙穷披褴。", 
            "吾曹煖饱已倖得，况有佳酿过斗担。", 
            "兹晨不饮自决弃，沈陆难待岁稔三。", 
            "献春登盘富鱼胾，何以佐饮唯雉鹌。", 
            "酒酣肝肺芒角出，箕踞抵几吟声韽。", 
            "儿童拍手道我醉，冻面仰作桃花䣻。", 
            "欢场酒梦例泡电，倦眼真欲枯禅参。", 
            "举头西山没天表，但见马耳沈千嵁。", 
            "觚棱佳气快一泄，遂使青女来龙潭。", 
            "飞霙冻雨远莫辨，空际变幻同优昙。", 
            "堂堂春梦背人去，此旨唯剩髯苏谙。"
        ], 
        "title": "元旦雪益大醉中作歌再倒叠沧趣楼韵（辛亥）", 
        "type": "古风", 
        "yun": "覃"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "石遗先生向我道，学诗韩孟可深造。", 
            "海藏称诗主清夐，东野宛陵置怀抱。", 
            "吾闻欧九誉都官，真味橄榄久逾好。", 
            "孟诗岂徒耐咀嚼，精气陆离射苍昊。", 
            "贫孟非贫诗自传，新意默默来无边。", 
            "世儿卤莽诮寒瘦，冷落仙机织凤篇。"
        ], 
        "title": "题东野集", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "晨檐集鸣雀，啁啾亦相亲。", 
            "伤哉叔未夫，友生同路人。", 
            "古人笃事贤，揽结苦不周。", 
            "今人独嫉媢，相厄不相谋。", 
            "所以平生交，但念马少游。"
        ], 
        "title": "春日杂诗 其一", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "燕赵多豪士，慷慨能悲歌。", 
            "气质虽犷粗，其心要无它。", 
            "南人号柔媚，谗害伏姁姁。", 
            "噫嘻蜀道艰，何如江南路。"
        ], 
        "title": "春日杂诗 其二", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "郑公万人杰，微须目如电。", 
            "征袍挟辽雪，䙰褷踏京甸。", 
            "壮怀郁不试，春尽洛阳殿。", 
            "吾师昨邂逅，鞭辔驻高宴。", 
            "平生识荆意，侍坐遂一见。", 
            "诗名特馀事，健思金百鍊。", 
            "行书如卧虎，跳荡老更擅。"
        ], 
        "title": "春日杂诗 其三", 
        "type": "古风", 
        "yun": "霰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "吾怜赵阅道，犯颜勇批鳞。", 
            "朝弹兼圻吏，暮劾椒房亲。", 
            "不闻天德回，长受黄门嗔。", 
            "尘封兰台敕，陈陈徒轮囷。"
        ], 
        "title": "春日杂诗 其四", 
        "type": "古风", 
        "yun": "真"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "春风翩然来，的历夭桃红。", 
            "斜街招饮啖，花气如煁烘。", 
            "坐中胡侍御，磊落钦古风。", 
            "所见或固偏，臣心实至忠。", 
            "勇哉收身归，江水春濛濛。"
        ], 
        "title": "春日杂诗 其五", 
        "type": "古风", 
        "yun": "东"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "杯斝酹馀春，郊原日渐赭。", 
            "艰难惜欢宴，节序逐轮輠。", 
            "虚堂发深省，毫秃烛复灺。", 
            "读书本致用，末学但挦扯。", 
            "不如作小诗，百忧赖宽假。", 
            "堂堂潮阳笔，兀傲拜东野。"
        ], 
        "title": "春日杂诗 其六", 
        "type": "古风", 
        "yun": "马"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "庭除酹馀春，郊原见初夏。", 
            "吾师湖海豪，老意崛难下。", 
            "纵辔排风埃，提携造兰若。", 
            "繁花尚蓓蕾，颜色闭娇姹。", 
            "唯欣双虬臂，苍瘿兀楸槚。", 
            "挲摩三叹息，贞心汝能写。", 
            "回车成小宴，须发照杯斝。", 
            "相从得伯鸾，谈吐故淡雅。", 
            "京曹俗渐竞，此乐众所舍。", 
            "愿持一尊酒，起祝长寿嘏。"
        ], 
        "title": "四月八日与梁众异陪石遗先生崇效寺看牡丹", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "罗侯相见无杂语，苦问年来作诗好。", 
            "平生羞饮不渫井，举世嗟随偃风草。", 
            "雅音东迁已变徵，乐府西京从探讨。", 
            "元气浑浑笔在手，河车辘轳水灌脑。", 
            "六朝风味键李白，九代骚篇发开宝。", 
            "高冠岌嶪高王岑，初服曳娄返孟浩。", 
            "百家错落缀星斗，甫也光芒日杲杲。", 
            "元和韩孟觑天奥，鞭辟神力入孤抱。", 
            "云龙千载快摩窣，世上小儿笑寒槁。", 
            "时贤扬扢必自宋，戛戛皮骨人力造。", 
            "如山自篑期渐益，如垢匿身先以澡。", 
            "要当籋云汗流血，始见飞黄出内皂。", 
            "秾纤态极小李杜，植干著花各有道。", 
            "不然举鼎乃绝膑，不然挽弩弗穿缟。", 
            "毫端光𦦨要腾焯，声律拘牵吾所恼。", 
            "罗侯才清心析发，葩窟纵横著吟稿。", 
            "危时此道合冷歇，歌哭宁知千眼媢。", 
            "诗厄劫人百无赦，此事茫茫听苍昊。"
        ], 
        "title": "论诗一首呈瘿公", 
        "type": "古风", 
        "yun": "皓"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "渥洼产神驹，矫矫传食场。", 
            "籋云自西极，追影生青光。", 
            "回顾天闲侣，刍秣皆清香。", 
            "金马尔何知，怒鬣蹲岩廊。", 
            "昂嘶向苍昊，何日充乘黄。", 
            "凉州供苜蓿，千斛宁见尝。", 
            "道逢九方歅，腾跃东郊旁。", 
            "果能空冀群，鞭弭庸足伤。"
        ], 
        "title": "古风二首上韬庵先生用山谷上子瞻韵 其一", 
        "type": "古风", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "孤松当烈风，万壑含涛声。", 
            "交柯蟠龙凤，盘根结茯苓。", 
            "千岁化江珠，饵之能引龄。", 
            "金石乃烈药，燥发戕厥生。", 
            "茯苓虽草实，所贵在根蒂。", 
            "儒生重渊源，岂为标榜计。", 
            "东坡与山谷，气味自相似。"
        ], 
        "title": "古风二首上韬庵先生用山谷上子瞻韵 其二", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "残花何轩轩，白亭闻新落。", 
            "江侯吾乡彦，民气愈瘵瘼。", 
            "盛传惠声洽，隼旟莅河洛。", 
            "出游实行水，胜事寄巘崿。", 
            "截流见伊阙，㟞嵃禹所凿。", 
            "奔豗赴八滩，滩声尤巉恶。", 
            "石楼耸孤标，萝壁罥天笮。", 
            "昔年白居士，生计此移托。", 
            "沈沈香山寺，世网解缠缚。", 
            "因开一藏经，香花秋漠漠。", 
            "千晨閒宿地，遗响系摐铎。", 
            "咄彼朝士鬨，党怨正互搏。", 
            "青山独往心，处世似孤鹤。", 
            "笠蓑邀僧侣，雪艇列杯勺。", 
            "滩声并月色，万象纳淡泊。", 
            "兹亭翼然起，檐宇寺相遌。", 
            "影堂迩尺只，封植杂松柞。", 
            "足知公英爽，精确百不铄。", 
            "益思建亭人，襟宇寥哉廓。"
        ], 
        "title": "寄题江叔海观察新建白亭", 
        "type": "古风", 
        "yun": "药"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "骄兵堕名城，众志悉溃涣。", 
            "养痈累百战，积毒快一旦。", 
            "哀时老词客，归泪迸珠弹。", 
            "翩然别秀野，秋卉若含惋。", 
            "神州果瓦碎，净土孰可逭。", 
            "聊复卧故山，陶江淼以漫。", 
            "平生思乡意，不共征雁断。", 
            "由来骚人厄，八九丁离乱。", 
            "等身积诗卷，千载足自捍。", 
            "徒令问字人，跂踵但嗟叹。"
        ], 
        "title": "送陈石遗先生归里", 
        "type": "古风", 
        "yun": "翰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "密云弄雪日藏耀，磅礴万愁舒以啸。", 
            "回风堂坳飒微响，荡我层胸纳众妙。", 
            "茫茫对此谁能遣，何处开颜发枯笑。", 
            "坐悲江南蔽战垒，野哭千村连山烧。", 
            "湖湘三户好身手，拔帜弯弧志殊剽。", 
            "头颅迸作青燐屑，却博官家下哀诏。", 
            "奥略楼前江水赤，藉势要盟神所谯。", 
            "诸君努力巩吾圉，蠢蠢群邻伺边徼。", 
            "大官媕婀习不返，歙歙訾訾据津要。", 
            "此曹并力沮新治，肝胆恶浊温犀照。", 
            "灵均无媒怅修阻，巫咸排阍当绝叫。", 
            "豗风回风尔莫歇，弹筝更抚雍门调。"
        ], 
        "title": "悲回风", 
        "type": "古风", 
        "yun": "啸"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "荧惑入南斗，天子下殿走。", 
            "古谣良不诬，日午月建丑。", 
            "皇帝诏辞政，宗庙独奉守。", 
            "上言公天下，民命惧践蹂。", 
            "下言制共和，名袭周召后。", 
            "或悲九鼎迁，或喜群智牖。", 
            "或云操莽篡，或颂舜禹受。", 
            "众喧孰中肯，公理试一剖。", 
            "曼珠主华夏，延祀二百久。", 
            "晚政尤恣睢，孤寡落人手。", 
            "盛名托禅让，优礼亦渥厚。", 
            "岂伊一姓兴，万系必不朽。", 
            "假令南军至，虚位复安有。", 
            "风云护筹策，士卒供干掫。", 
            "桓桓邟乡侯，威绩世少偶。", 
            "小儒议窃国，斯论腾众口。", 
            "吾意时代殊，旧说勿固狃。", 
            "民生贵群治，五族化畛亩。", 
            "万几责一揽，艰钜谁克负。", 
            "所期奠磐石，何必恋冕黈。", 
            "但当问措施，遑计心臧否。", 
            "宗亲自毁室，讵曰他人咎。", 
            "当年追桂王，血溅蛮越薮。", 
            "今兹上尊称，相较合怩忸。", 
            "吾非戴九灵，亦匪陶五柳。", 
            "编诗署徂年，以此答我后。"
        ], 
        "title": "十二月二十五日作", 
        "type": "古风", 
        "yun": "有"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "仓皇荆驼涕，萧恻桑海槩。", 
            "先生晚楼居，老泪阅馀暧。", 
            "晶莹干莫姿，缺折屡阻碍。", 
            "坐令千青蝇，污我玉肝肺。", 
            "孤臣伏南表，成行遂素退。", 
            "魑魅窥空堂，悲辛谢时辈。", 
            "贱子读公诗，荡回方寸内。", 
            "抚事致感伤，述作辄自晦。", 
            "因缄沧洲句，聊当朱符佩。", 
            "所期勤简书，勒名在千代。"
        ], 
        "title": "寄海藏先生", 
        "type": "古风", 
        "yun": "队"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "秦毒中苍生，累世困桎梏。", 
            "千钧积弩势，胜国适为鹄。", 
            "八月鹦鹉洲，众目属汉纛。", 
            "遂令健儿血，洒遍秋草绿。", 
            "姚君恫兴废，图咏不逯逯。", 
            "想当芳春繁，芜碧粲以缛。", 
            "旻秋忽代谢，千里净晶旭。", 
            "悽怆望平楚，霜气不忍触。", 
            "程生落拓人，作画致脱俗。", 
            "宁知二百年，桑海感相属。", 
            "芊芊伤春心，肠断台城曲。", 
            "披图来西风，怨鸟呼金粟。"
        ], 
        "title": "姚一鄂（华）属题秋草图", 
        "type": "古风", 
        "yun": "沃"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "十年客都门，江亭仅八至。", 
            "诗人匿市井，蓄念与世异。", 
            "唯馀夜窗月，清景照余寐。", 
            "江山今再新，法令错棋置。", 
            "謇謇言治理，目眊神俱蔽。", 
            "诸子盛招邀，一湔尘堁气。", 
            "浅绿初迎眸，蛙鼓若相侔。", 
            "僧寮邻雉堞，拓眼纳山翠。", 
            "败墙缀断句，暖旭酿花意。", 
            "萧然禅念起，默坐或一试。", 
            "软红怜扰扰，此乐汝所弃。", 
            "归车致微叹，深杯求浅醉。"
        ], 
        "title": "春日登陶然亭", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "经旬不作诗，诗思颇苦涩。", 
            "帘庑纳暮雨，弱竹袅珠裛。", 
            "微曦露云背，霞气散复戢。", 
            "稍疑近漏天，修霤响雴霫。", 
            "皇穹悯憔悴，荐雷起群蛰。", 
            "幽除夜一覕，丛筱萤熠熠。", 
            "宵分风撼树，洒沫罘罳湿。", 
            "孤衾回薄寒，坠梦去难挹。", 
            "缅思遭合奇，因叹忧患急。", 
            "何年日月昭，横议尚湁潗。", 
            "威严徒狐假，礼义见鼠立。", 
            "南山有罔两，雾气喷且欱。", 
            "掺祛执短铍，骐騄受羁馵。", 
            "谁能奋纪纲，夸毗已成习。", 
            "明时喻井渫，心恻念用汲。", 
            "孰图苞桑谋，而为练丝泣。", 
            "遥夜发永叹，沈吟意悁悒。", 
            "褰帷风雨阑，冰簟转润浥。", 
            "披襟书藤纸，晨色熹微入。"
        ], 
        "title": "夏夜述怀", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "凉雨空堂初病酒，到眼新书惊却走。", 
            "陈侯千里柬瘿庵，写我畸名讯谁某。", 
            "十年怊怅长安陌，短衣挟策何人识。", 
            "忍泪诃时作罪言，归舟已负沧江白。", 
            "劫后山河百事哀，漫劳边帅念诗才。", 
            "龙川应有中兴论，莫遣忧时属草莱。"
        ], 
        "title": "寄陈简盦先生", 
        "type": "古风", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "渴龙为我沈吟，颔珠一颗光如昼。", 
            "冯夷漫舞，姮娥无语，插天星斗。", 
            "意气吞牛，文章炳豹，眼中谁某。", 
            "又江关萧瑟，岁寒凋后，立风露，相看久。", 
            "翻欲从风长吼。", 
            "正人间、于菟酣斗。", 
            "负嵎奋力，望洋兴叹，踟蹰搔首。", 
            "雾隐南山，此时闲了，阿侬身手。", 
            "料池娥笑我，天涯袖薄，怕清寒否。"
        ], 
        "title": "水龙吟·和慈博《月当头夕小虎山望海之作》", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "望中赊。", 
            "几林霜叶杈枒。", 
            "黯销凝、旧时门巷，重来错认桃花。", 
            "洞庭波、江干返照，赤城晚、天半明霞。", 
            "杜宇啼残，燕支颜好，长亭载酒好停车。", 
            "算今日、西风换世，醉梦尚繁华。", 
            "重回首、千山落木，万点归鸦。", 
            "悄伤春，翠凋香谢，漂零一例堪嗟。", 
            "柘枝歌、鲛绡暗湿，槿花舞、羯鼓先挝。", 
            "木末年光，边关戍火，海桑晴浪影交加。", 
            "又片片、秋声何处，燕子未还家。", 
            "寒飙急、丁宁沟水，流怨天涯。"
        ], 
        "title": "多丽·红树", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "冷眼看人，冰心傲世，水云香梦清浅。", 
            "半规璧月钩愁，永夕翠禽慰伴。", 
            "相思无那，应忆取、天寒人远。", 
            "谩惹起、一曲玉龙，吹作万方哀怨。", 
            "词赋手、众芳尽管。", 
            "铁石骨、冻时尚惯。", 
            "折枝欲寄天涯，索笑自酬岁晚。", 
            "空山猿鹤，好携醉、黄昏池馆。", 
            "便为我、呼醒东风，长护万花春暖。"
        ], 
        "title": "东风第一枝·锄经招饮小黄山馆赏梅，庸斋约演此调", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "一角依稀埽叶楼。", 
            "伤春已惯又悲秋。", 
            "江山无处无风雨，欹枕屏山尽卧游。", 
            "寻好梦，对冥搜。", 
            "自家牖户自绸缪。", 
            "青洪可许求如愿，白下相逢得莫愁。"
        ], 
        "title": "鹧鸪天·题陈午堂教授《枕秋阁图》", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "宫宴敞红云，红遍离支树。", 
            "歌舞冈头辇道连，不见珠鞍驻。", 
            "何处问琼仙，水映山鬟妩。", 
            "大宝豪华一瞥中，事与流花去。"
        ], 
        "title": "卜算子·流花桥", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "西风吹散文鸳梦，凄凄夜凉如许。", 
            "玉臂支寒，冰丝缀泪，身世沉冥怜汝。", 
            "菱塘芰浦。", 
            "又鸥鸟翻波，蜻蜓搅雨。", 
            "微步生尘，佩环彫尽罢歌舞。", 
            "湘娥昭质尚在，奈飘零翠袖，偷怨迟暮。", 
            "心苦先枯，根深有节，禁得风波几度。", 
            "秋怀漫诉。", 
            "问凿窍谁教，出泥奚污。", 
            "只恐修罗，孔中藏不住。"
        ], 
        "title": "齐天乐·咏藕", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "流水外，花树几重重。", 
            "一鸟绵蛮群鸟噪，小山合沓大山宫。", 
            "山上又高峰。"
        ], 
        "title": "梦江南·六首 其一", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "人世事，汝意欲何云。", 
            "虚白空明犹水月，香红粲倩亦风尘。", 
            "漂泊此花身。"
        ], 
        "title": "梦江南·六首 其二", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "无可奈，风雨正凄迷。", 
            "花絮已随春后尽，燕莺不住耳边啼。", 
            "何计挽春䢜。"
        ], 
        "title": "梦江南·六首 其三", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "挥别泪，翠袖浥珠痕。", 
            "眼角横波还似笑，眉峰蹙黛又含颦。", 
            "此际最销魂。"
        ], 
        "title": "梦江南·六首 其四", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "分袂恨，倘亦有情痴。", 
            "世上欢愉逢久别，人生滋味是相思。", 
            "枉费断肠词。"
        ], 
        "title": "梦江南·六首 其五", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "凭晚景，景物望中赊。", 
            "绝献岚光悬返照，澄江绮彩浸流霞。", 
            "树树有昏鸦。"
        ], 
        "title": "梦江南·六首 其六", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "金樽醉倚，正粉梅乍坼，勒住新寒。", 
            "细雨半帘，银屏斜掩画楼闲。", 
            "花枝欲媚春人眼，香红输却酡颜，翠荒云冷，蔫娇绣软，便觉人顽。", 
            "悄悄韶年暗换，又流莺院落，薄照江关。", 
            "燕子未归，飞花无那，怕凭栏。", 
            "梨云阁梦天涯晚，酒醒重忆家山。", 
            "故园春在，芳风二十四番。"
        ], 
        "title": "绛都春·乙酉，一九四五年。开春寒雨，被酒，用陈日湖体，叶四声", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "狞石拿云，渴苔酣雨，草堂暗倚修竹。", 
            "香冷螭头，尘荒鱼眼，人天一梦方熟。", 
            "万花吹散，料天女、应颦怨绿。", 
            "铜铃何语。", 
            "莫是分明，秀支劬秃。", 
            "孑遗总是无余，心苦身危，泪枯陵谷。", 
            "薇蕨尝饥，卷葹不死，弹断水云哀曲。", 
            "古今相接，总愁我、长歌当哭。", 
            "山空人渺，零落南枝，故乡乔木。"
        ], 
        "title": "庆春泽·乙酉，一九四五年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "酒阑春梦远。", 
            "琼笙指冷，暮寒如剪。", 
            "多事啼鹃，暗把翠阴轻换。", 
            "休问王孙去路，早枯尽、天涯双眼。", 
            "天晼晚。", 
            "碧云芳草，愁心凌乱。", 
            "且唤海上潜虬，便细拂冰弦，与听清怨。", 
            "绝岛伊谁，作我水仙琴伴。", 
            "流水空山月夜，算梦里、多番相见。", 
            "相缱绻。", 
            "三十六江深浅。"
        ], 
        "title": "玉漏迟·寄和凹园胥江", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "百年一晌真如电。", 
            "片片飞虹，不上枝头见。", 
            "银云暗卷香尘散。", 
            "漫酣歌、黄竹凄惋。", 
            "又谁怨。", 
            "骅骝影渺，日晚天涯远。", 
            "瑶池欲返青禽断。"
        ], 
        "title": "越江吟·秋感。乙酉，一九四五年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "日暮天涯远，万里神山，海上多风雨。", 
            "弱水难填，冤禽还自辛苦。", 
            "不死药、谁与秦皇，奈渴死、犹怜夸父。", 
            "蓬莱路。", 
            "神仙琐骨，终成尘土。", 
            "金轮轧露回龙驭。", 
            "听秋郊、又夜阑鬼语。", 
            "青雀来时，珠丘云掩荒树。", 
            "五十弦、弹怨湘娥，便冻泪、琅玕红污。", 
            "人何处。", 
            "江上数峰愁伫。"
        ], 
        "title": "玉京谣·乙酉，一九四五年。秋日书事，叶梦窗", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "莺啼乍惊幻枕，便春销梦里。", 
            "并栖乌、蓦又分飞，渺茫无限烟水。", 
            "绣幄暖、春风几度，合欢早绽连枝蕊。", 
            "奈香凋蔫萎，琼瑰暗泣红泪。", 
            "不解征人，为底自苦，任楼空燕子。", 
            "正凝伫、兵火弥天，峭阑还绕卐字。", 
            "好郎儿、英雄未老，算当轴、安危同系。", 
            "晚归来、旁午军书，问郎何似。", 
            "雷轰地坼，浪撼山沈，听鼓声已死。", 
            "奁帐畔、比肩镜影，脉脉无语，爽飒英姿，顿伤憔悴。", 
            "者番髣髴，斑骓勒处，高歌愁对虞姬舞，更余音、袅袅传蒿里。", 
            "昆池劫烬，相看火里青莲，彩鸳一双飞起。", 
            "天涯倦客，故国西风，似病蝉晚唳。", 
            "念石火、豪华一例，靡靡歌残，宝玉衣寒，鹿台旋毁。", 
            "烟霏电霎，人间何世，红颜尘土犹转瞬，叹兴亡、今古都如此。", 
            "秋声怨入双渠，旧日鹍弦，为君再倚。"
        ], 
        "title": "莺啼序·某元首燕尔方叶，鹿台自焚。佳兵不祥，演此示戒。用梦窗咏荷体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "血沟激撸，硝烟泼墨，雷动风埽。", 
            "见说虾夷挠败，便转瞬、如摧枯槁。", 
            "豚犬笼东，貔狮逐北，破巢直捣。", 
            "似当时、帝子高阳战，笑共工、头撼不周山倒。", 
            "更问麻姑，海桑几度，扬尘蓬岛。", 
            "谁道跋扈修鳞，跳梁捷足，偏好勇、长可保。", 
            "自古穷兵原是祸，覆辙有人还蹈。", 
            "叹兴亡、犹朝暮，天荒地老。", 
            "且看旌旗霞蔚，破阵铙歌，还京鼓乐，欢声腾沸，若个降表先修，又烦李昊。"
        ], 
        "title": "破阵乐·乙酉，一九四五年。邻寇降伏，距跃歌舞，不可无词，因抚乐章斯调，以鸣驩臆", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "看烈风收，狂涛靖，横海鲸鲵先戮。", 
            "蓬莱清浅处，且扬尘东海，乍移陵谷。", 
            "狼子烽消，驺虞幡示，威矢已收殊俗。", 
            "陈抟方大笑，算人天安定，我犹观复。", 
            "有北壑云虬，南山雾豹，媚兹幽独。", 
            "兴亡弹指速。", 
            "问谁悟、痴梦迷蕉鹿。", 
            "待说与、修罗藕孔，竺法池灰，古今来、几番棋局。", 
            "信否人间世，最可哀、武夷仙曲。", 
            "遣愁去，杯相属。", 
            "康衢歌舞，依旧清平丝竹。", 
            "泰阶又明玉烛。"
        ], 
        "title": "大酺·乙酉，一九四五年。秋日问凯置酒相贺，欣然继声", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "缩首妖龙归藕孔。", 
            "左股蓬莱，风雨神山动。", 
            "吹断绿尘鲸沫冻。", 
            "海桑又见麻姑种。", 
            "万里西风秋澒洞。", 
            "枯叶僵虫，尚挂残阳梦。", 
            "璧月不教云播弄。", 
            "花间清影还相共。"
        ], 
        "title": "蝶恋花·秋感", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "浪拥银云寒蘸眼。", 
            "旧青山、但堪回盼。", 
            "虫黏腐草，鸦盘败叶，又西风吹散。", 
            "碧浸一天秋，人间世、沧波流转。", 
            "江湖梦冷，风尘意销，相思调，几幽怨。", 
            "海气清、花露泫。", 
            "妥诗魂、绣温香软。", 
            "珠湄画舸，云淙禊社，想前时歌宴。", 
            "欢影去难寻，离樽泪、酒痕相半。", 
            "亭皋树老，徘徊自抚，秋光渐晚。"
        ], 
        "title": "湘江静·余习之以仿梅溪此调见示，适与华峰、雅选、芳浦晓渡北村，欹蓬倚和", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "又飙轮、阅世正匆匆，人天劫无涯。", 
            "对荒城野戍，烟煨马粪。", 
            "风咽蛮笳。", 
            "俯仰已成陈迹，人物付虫沙。", 
            "还怕归来燕，错认人家。", 
            "独是青山无恙，剩湔愁泉水，舒啸云霞。", 
            "便旧时猿鹤，相见漫惊嗟。", 
            "念天寒、蘅皋晼晚，奈斜阳、树树有昏鸦。", 
            "消闲处，携芳樽去，慰我梅花。"
        ], 
        "title": "八声甘州·丙戌，一九四六年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "倚晴空。", 
            "掞天词藻猩红。", 
            "问而今、才华绝代，阿谁真是英雄。", 
            "土华深、秦佗黄屋，斑枝亚、海若神宫。", 
            "如火如荼，飞花飞絮，者番芳讯正匆匆。", 
            "试回望、白云翠巘，啼鹧夕阳中。", 
            "平分了、九霄霞焰，五岭春风。", 
            "念当时、江山歌舞，绮罗香雾成丛。", 
            "锦柯交、纷翔彩凤，紫云袅、蟠绕花龙。", 
            "大木天全，高材世用，嘘将和气与人同。", 
            "更那晓、黄婆心事，调燮奏肤功。", 
            "韶光好、朱颜英发，一笑相逢。"
        ], 
        "title": "多丽·咏红梅", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "青天那管微云聚。", 
            "云也悠悠随去住。", 
            "暖风驱腊欲回春，野烧余枯方待雨。", 
            "珠鞍绣幰看花路。", 
            "花讯者番还又误。", 
            "此心原不负芳时，瞥眼香红今几度。"
        ], 
        "title": "玉楼春·和曾酌霞", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": "五言排律", 
        "text": [
            "天女威灵替，黄神统绪彰。", 
            "过秦馀贾谊，兴汉待张良。", 
            "薄雪消寒会，残灯独夜房。", 
            "孤吟劳踯躅，长句著兴亡。", 
            "势转擒胡月，歌成破虏章。", 
            "握乾临夏宇，出震溯东方。", 
            "女直山长白，曼珠气内黄。", 
            "申胥初拯楚，回纥竟侵唐。", 
            "谶应三宫桂，城屠十日扬。", 
            "鲁唐膏斧锧，闯献笑蜩螗。", 
            "编籍龙区种，迁藩虎戮伥。", 
            "雷霆严禁网，云日护灵囊。", 
            "南辟三苗地，西降两面羌。", 
            "但誇清海岱，几见弃河湟。", 
            "青海徕回部，金川蹑犍牂。", 
            "耀功七德舞，横海十花樯。", 
            "猛鸷威如贙，沈猜疾比狼。", 
            "峥嵘文字狱，拖沓狒猩装。", 
            "四库盈缃帙，长渠浚竹塘。", 
            "罗名千叟宴，鞠跽八旬觞。", 
            "自信施长策，常期永耿光。", 
            "积威弦上箭，钜痛槛中羊。", 
            "欹器盈斯溢，淫刑法已凉。", 
            "抚衷矜带砺，回念欻沧桑。", 
            "妖孽延川陜，潜兵犯殿墙。", 
            "曾无戡乱意，足慰辍耕望。", 
            "粤海输莺粟，舟山覆雀航。", 
            "逋臣增国耻，幻梦侈天禳。", 
            "兵燹圆明劫，乘舆避暑庄。", 
            "骤惊龙驾迥，竟罹豹房殃。", 
            "五岭烽烟急，三江羽檄忙。", 
            "艰难怜左李，慷慨叹洪杨。", 
            "已见倾全局，居然复旧疆。", 
            "神符犹在握，天弩自收芒。", 
            "元结中兴颂，卢循续命汤。", 
            "梯航通远译，风会贯重洋。", 
            "卧榻容鼾睡，阴谋扼项吭。", 
            "一人忘顾禔，群辟任披猖。", 
            "宫掖成相厄，岩廊乃不蘉。", 
            "舳鲈归日本，藩属失狼㬻。", 
            "感悟回明睿，忧虞饬纪纲。", 
            "层阴方訾訾，郅治遏泱泱。", 
            "变法争讥鞅，怀忠竟杀苌。", 
            "駴疑药瞠眩，绵惙疾膏盲。", 
            "减膳尧衰颡，垂帘姒假裳。", 
            "敛财侔地媪，事鬼惑天潢。", 
            "槐简巫佪㒇，红灯咒渺茫。", 
            "戈船横渤海，车驾莅咸阳。", 
            "和局元臣殉，军需岁币偿。", 
            "肉县人鼎俎，鱼累火池隍。", 
            "回驭哀方切，端居志已荒。", 
            "虎神千垒烬，龙劫两宫丧。", 
            "太极临轩穆，东平摄政苍。", 
            "小侯兼宿卫，大吏炫赇赃。", 
            "集苑多乌鸟，逾垣等寇攘。", 
            "桐圭分管蔡，貂珥列金张。", 
            "京兆双琼博，邯郸大道倡。", 
            "上书刀断指，下诏肉医疮。", 
            "社鬼东邻哭，灵星北户禳。", 
            "尔曹倾一旦，先帝泪千行。", 
            "敝俗销清议，名流溷浊漳。", 
            "休徵箕扫井，躁扰蟹将糖。", 
            "新檄驰巴郡，严兵堕武昌。", 
            "退朝忧咄吒，毁室恨彷徨。", 
            "传箭初蓃乘，投签遽拊床。", 
            "貔貅临汉口，旌旆据秦仓。", 
            "破竹原无敌，乘流固莫当。", 
            "揭竿咸祃纛，裂土各圭璋。", 
            "山左薨吴汉，江州拒史祥。", 
            "张巡诚勇决，高克任翱翔。", 
            "设险红衣炮，崩雷突火枪。", 
            "歃盟书衵服，失水弃馀皇。", 
            "露布收安陆，降幡出建康。", 
            "南封征卤将，北筑剪吴堂。", 
            "霸楚推黄歇，征川杀魏卬。", 
            "车书新轨画，棨戟动参商。", 
            "父老三章约，风波一苇杭。", 
            "北军除吕产，季汉倚袁滂。", 
            "大宝知难秘，同舟力共劻。", 
            "威弧张杀伐，义旅迓壶浆。", 
            "富弼专和议，萧何窘转粮。", 
            "郡王愁北地，帝子泣芒砀。", 
            "挽粟难为继，团沙孰与量。", 
            "枉令怀盭绶，唯解鐍金箱。", 
            "叔宝心肝尽，淮南肺腑伤。", 
            "输缗招卜式，窃国议田常。", 
            "兵谏非云谲，人谋实不臧。", 
            "豆萁休暗泣，斤斧镇相戕。", 
            "江转新林浦，云屯石子冈。", 
            "弭兵辞向戌，纵敌谏文鸯。", 
            "必死千夫指，难回百鍊刚。", 
            "楚弓同得失，汉帜睹飞飏。", 
            "不逝乌骓马，还惊赤尾鲂。", 
            "六师风振箨，群命草彫霜。", 
            "棋局知谁负，干戈且未央。", 
            "群龙旡首吉，斗虎股创妨。", 
            "局蹐忧天步，嵯峨拜国殇。", 
            "词华悲庾信，身世感黄香。", 
            "顾惜三缣字，萧閒万里䭹。", 
            "玉壶澄素志，画省学潜郎。", 
            "入抱蛟龙笔，蟠胸铁石肠。", 
            "栖迟青琐闼，惆怅绿榕坊。", 
            "旧友怀萧艾，深忧为稻粱。", 
            "荧荧窥太白，渺渺望沅湘。", 
            "丝染知难免，歧多涕正长。", 
            "贞元原剥复，厄闰慎扶将。", 
            "霜露仍南国，松楸想北邙。", 
            "樗蒱刘毅癖，曲糵毕郎狂。", 
            "悯切恒沙劫，皈思广利王。", 
            "笑人言寂寂，投笔涕浪浪。", 
            "他日编唐历，谁当拟柳芳。"
        ], 
        "title": "感事一百十韵", 
        "type": "排律", 
        "yun": null
    }, 
    {
        "author": "黄复", 
        "era": "近现代", 
        "subtype": "七言律诗", 
        "text": [
            "举杯本为销忧计，剧醉殊嫌我未能。", 
            "早岁壮游频汗漫，秋时病骨更崚嶒。", 
            "磨牙豺虎环相逼，得意鸡虫总自矜。", 
            "莽莽九州艰一骋，还从酒国结良朋。"
        ], 
        "title": "酒社第三集", 
        "type": "律诗", 
        "yun": "蒸"
    }, 
    {
        "author": "黄复", 
        "era": "近现代", 
        "subtype": "七言律诗", 
        "text": [
            "居然淮海飘零客，来卧轻舠看晚霞。", 
            "八月啼蛩余感慨，数声风笛动蒹葭。", 
            "停灯鸥静偎花影，照水鱼惊唼鬓华。", 
            "尘世清凉犹剩此，乘风何俟泛仙槎。"
        ], 
        "title": "酒社第六集", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "卅载飞蓬累劫尘，间关鱼鸟亦相亲。", 
            "笔开生面看今我，老入孤怀有故人。", 
            "点染江山才调胜，笑谈风月性情真。", 
            "悠然便作归田计，知是黄花第几身。"
        ], 
        "title": "曼峰为余写照自题却寄", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "缀拾云霞入简编，摩挲六合姓名镌。", 
            "花风有信浑如梦，文字忘情半悟禅。", 
            "异代神模刀错落，幽居清供石方圆。", 
            "何郎散雪残梅上，铸此相思五百年。"
        ], 
        "title": "自题梅苑藏印二首 其一", 
        "type": "律诗", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "花间片石接灵踪，一曲凉州海上逢。", 
            "醉卧沙场呼酒伴，闲抛诗卷笑书佣。", 
            "补天遗落三千界，压案飞来六十峰。", 
            "砚北朝昏堪共语，悠悠心事紫泥封。"
        ], 
        "title": "自题梅苑藏印二首 其二", 
        "type": "律诗", 
        "yun": "冬"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "花里相逢倒酒卮，山居几见月明时。", 
            "客来彭泽菊三径，家在石湖梅一枝。", 
            "曾笑登楼非俗物，自应留壁待清诗。", 
            "夜深对榻论唐宋，绝学而今继有谁。"
        ], 
        "title": "揖舜宿逸楼见赠书答", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "每从艺苑想髯翁，百战山河劫未终。", 
            "那是官闲沧海上，又教春煦小楼中。", 
            "吟毫漫洒兴亡泪，藜杖长扶正始风。", 
            "故国神游惊梦晓，有人高唱大江东。"
        ], 
        "title": "右公书李昌符句赐赠用韵答谢", 
        "type": "律诗", 
        "yun": "东"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "小筑楼台俯野坰，经时又见稻畦青。", 
            "因多水竹当书幌，自有云山敞画屏。", 
            "菊影迷离三径月，灯光颠倒一天星。", 
            "归来那比陶彭泽，也向田园养性灵。"
        ], 
        "title": "逸楼落成二首 其一", 
        "type": "律诗", 
        "yun": "青"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "人境居然有洞天，不辞多费买山钱。", 
            "临池叠石罗胸次，望树留云在鬓边。", 
            "已过半生方学易，真无一事可参禅。", 
            "堂成傥得如心愿，假我文章二十年。"
        ], 
        "title": "逸楼落成二首 其二", 
        "type": "律诗", 
        "yun": "先"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "风义平生独见知，山中馀事且深期。", 
            "故交零落怜衰老，新政规模慰苦饥。", 
            "薪胆十年徒太息，冰心一片最相思。", 
            "闻公病起诗能健，有此何忧造物私。"
        ], 
        "title": "闻贞老病起书此慰之", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "买棹来游约又迟，花村早映酒家旗。", 
            "行春候水三千里，坐日看云十二时。", 
            "消息得无南雁寄，沈吟应有夜灯知。", 
            "堂成久待迎佳客，剪取溪山入好诗。"
        ], 
        "title": "纫诗南来望中书此", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "夕阳深巷客停车，笑拂春风过旧庐。", 
            "诗思自来添茗后，墨痕犹见浣花初。", 
            "柳垂空院情何限，燕宿寒灯语未疏。", 
            "指点昔年栖隐处，新巢虽好恐无如。"
        ], 
        "title": "偕杳翁纫诗世杰揖舜过鹤巢故居", 
        "type": "律诗", 
        "yun": "鱼"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "联翩重过百花村，坐对寒灯笑语温。", 
            "南社诗骚萦旧梦，北窗风雨酹清樽。", 
            "放歌犹有高阳侣，倚马还看细柳屯。", 
            "一片降旗擎不得，山中落月照题痕。"
        ], 
        "title": "与小谢云潮铭诗世杰再宿万朗安分咏", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "惜别言深意转迟，骚坛尚见竖降旗。", 
            "记从茗碗临窗夜，归及花灯上市时。", 
            "半部溪山留后约，满囊书画付新知。", 
            "古城依旧青青柳，难系春风一卷诗。"
        ], 
        "title": "临别赠纫诗望中韵", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "行装欲发又迟回，几度东游语笑陪。", 
            "舟泊荔湾无梦去，云停梅岭有书来。", 
            "三春尚见花能放，一水空归眼倦开。", 
            "漫定吟笺酬女弟，风怀祇合老袁枚。"
        ], 
        "title": "若绮书来，问泗游迟迟未行，诗以报之", 
        "type": "律诗", 
        "yun": "灰"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "道义流风海外存，诗人老去不堪论。", 
            "百年寂寞琴安在，一别艰难席尚温。", 
            "遗爱心声期友弟，贻香手泽付儿孙。", 
            "弥留珍重无他语，纸剪梅花入国门。"
        ], 
        "title": "悼贞老并题遗著贻香书屋诗钞", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "萧疏池馆夏先秋，向夕荷香送雨幽。", 
            "客过尚馀三宿恋，书来翻被一灯愁。", 
            "琴樽绿满知新况，湖海青垂感旧游。", 
            "此夜西窗吟未隐，远山如梦思悠悠。"
        ], 
        "title": "纫诗书来以夏雨灯下命题即此寄怀", 
        "type": "律诗", 
        "yun": "尤"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "图史能亲一杖藜，乌衣旧国忆园西。", 
            "剩看门巷归泥燕，空对乡关辨草鸡。", 
            "横海将军铜柱冷，渡江词客玉箫低。", 
            "梦梅花馆高风在，忍读丰山沈墨题。"
        ], 
        "title": "挽绣伊老人", 
        "type": "律诗", 
        "yun": "齐"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "岁暮迟留海一涯，风风雨雨燕飞斜。", 
            "秋园旧客吟香草，春水何人梦落花。", 
            "剑气欲埋书作冢，天心难问佛无家。", 
            "讵能萧散烟霞外，极目林昏数乱鸦。"
        ], 
        "title": "肃老逸楼岁暮书感次和", 
        "type": "律诗", 
        "yun": "麻"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "村落渔樵半近邻，卖闲瀛海话艰辛。", 
            "书多竹帛空荼垒，换尽桃符自网尘。", 
            "砚冷何如花在梦，灯深只此酒能春。", 
            "寻常客里看除夕，歌笑明朝傥有人。"
        ], 
        "title": "甲辰除夕客中杯酒盆花不寐书此", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "太武山前一水邻，天涯沦落各悲辛。", 
            "他年尽有新笺草，此事空馀旧扇尘。", 
            "燕子谁家留好梦，桃花何处觅残春。", 
            "老来无限琴河感，更觉梅村是可人。"
        ], 
        "title": "正书文旌次和除夕韵再寄", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "正是秋风客思孤，不期方驾到荒衢。", 
            "花前月白难逢醉，堂外山青可待呼。", 
            "养拙林园归澹泊，放狂毫墨迥临摹。", 
            "溪桥去后知何似，长笑还看二妙图。"
        ], 
        "title": "披云与南海老人过草堂见赠次答", 
        "type": "律诗", 
        "yun": "虞"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "几回书劄欲云何，客里光阴闭户多。", 
            "垂老甘同诗寂寞，馀閒赖有酒消磨。", 
            "花村月落犹闻笛，柳市风飘未洗戈。", 
            "如梦旧游君记否，夜寒微雨入梭罗。"
        ], 
        "title": "数得纫诗书迟迟未答，顷读近作多章，殷殷垂问，不能自已，赋此报之", 
        "type": "律诗", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "客外谁曾识马周，海城牢落有诗愁。", 
            "山何不语时难造，虫若能天史可修。", 
            "长夜雨声沈大地，重洋风色望孤舟。", 
            "死生与问人间世，痛绝犹闻北渚讴。"
        ], 
        "title": "次揖舜寄怀行者", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "黯淡危时涕，彫残坏壁书。", 
            "小臣自孤闇，犹访子云居。"
        ], 
        "title": "绝句四首 其一", 
        "type": "绝句", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "陈唧已惝恍，新知殊式微。", 
            "空闻辨朋凤，谁解唤妃豨。"
        ], 
        "title": "绝句四首 其二", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "四海吾怜影，弥天影伴吾。", 
            "苍茫宜独立，寒意入高梧。"
        ], 
        "title": "绝句四首 其三", 
        "type": "绝句", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "社鬼东邻哭，微生抱杞忧。", 
            "不为断毂走，愁绝稻粱谋。"
        ], 
        "title": "绝句四首 其四", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "世轻识字人，翠鬟诵秋水。", 
            "若遇石季龙，犹封女太史。"
        ], 
        "title": "陈几士以美人画四帧乞题各系一绝 其一", 
        "type": "绝句", 
        "yun": "纸"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "凉生透背纱，怨在合欢扇。", 
            "眼里长信宫，梦中回心院。"
        ], 
        "title": "陈几士以美人画四帧乞题各系一绝 其二", 
        "type": "绝句", 
        "yun": "霰"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "莫卷西风帘，从伊北苑妆。", 
            "晨曦虽易夕，华首有馀芳。"
        ], 
        "title": "陈几士以美人画四帧乞题各系一绝 其三", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "五言绝句", 
        "text": [
            "佩环江南归，与花共幽独。", 
            "猩袍一当风，芳意暗似束。"
        ], 
        "title": "陈几士以美人画四帧乞题各系一绝 其四", 
        "type": "绝句", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "霜月憎人入寐，朔风吹雪为花。", 
            "酒座岂知换世，舞腰不解还家。"
        ], 
        "title": "寒夜月明不寐口占六言绝句得十首 其一", 
        "type": "绝句", 
        "yun": "麻"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "栖鹤并忘辽海，幕乌又笑齐师。", 
            "极诩毒蛇断腕，腰间三尺奚为。"
        ], 
        "title": "寒夜月明不寐口占六言绝句得十首 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "库中方求甲仗，阃外早回旆旌。", 
            "血作陈陶沟水，只有良家哭声。"
        ], 
        "title": "寒夜月明不寐口占六言绝句得十首 其三", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "方轨雄跨关塞，危时为寇赍兵。", 
            "处处太阿倒柄，人人淳于绝缨。"
        ], 
        "title": "寒夜月明不寐口占六言绝句得十首 其四", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "移国世终涂炭，买斗君真多金。", 
            "台城由来善饿，伏韬何衰鼓音。"
        ], 
        "title": "寒夜月明不寐口占六言绝句得十首 其五", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "中原去年喋血，万家魂断阵云。", 
            "胡骑东来一啸，棘门儿戏成军。"
        ], 
        "title": "寒夜月明不寐口占六言绝句得十首 其六", 
        "type": "绝句", 
        "yun": "文"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "神器久成奇货，丹穴忽来让王。", 
            "鲸鲵偃蹇人海，鸳鸯安稳禅房。"
        ], 
        "title": "寒夜月明不寐口占六言绝句得十首 其七", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "千奴可怜共胆，一国正须三公。", 
            "夫子不容何病，彼童之角实讧。"
        ], 
        "title": "寒夜月明不寐口占六言绝句得十首 其八", 
        "type": "绝句", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "每次边功愈近，方坚泽腹堪嬉。", 
            "小怜无穷粉镜，晋阳有限周师。"
        ], 
        "title": "寒夜月明不寐口占六言绝句得十首 其九", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "北客如蜗乾壁，南荣望雁无书。", 
            "怊怅恒饥稚子，还弄短檠墙隅。"
        ], 
        "title": "寒夜月明不寐口占六言绝句得十首 其十", 
        "type": "绝句", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "风急云高鸷鸟翔，可怜楼堞尚堂堂。", 
            "金台不少呼鹰处，却抱遗编赋辨亡。"
        ], 
        "title": "晨过正阳门睹鹰隼翔于其颠意矫然也感占一绝", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "日逐尘沙负薜萝，丁香时节奈花何。", 
            "城南十丈游丝路，偏是暮春纨绮多。"
        ], 
        "title": "春日杂诗 其一", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "烟视花光尽浅红，今年春暖更多风。", 
            "生涯买醉长安酒，十里春花总梦中。"
        ], 
        "title": "春日杂诗 其二", 
        "type": "绝句", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "朝携薄醉上旗亭，赴眼西山兀兀青。", 
            "惆怅寥天馀一鹤，九霄风重自梳翎。"
        ], 
        "title": "春日杂诗 其三", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "榆阴冉冉酿春晴，栏罅繁花不识名。", 
            "独有白桃偏侧艳，缘阶亭午压蜂声。"
        ], 
        "title": "春日杂诗 其四", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "小叶稠枝楚楚狂，嗾人春色是骄阳。", 
            "旧宫莫唱贞元曲，士女倾城看贾郎。"
        ], 
        "title": "春日杂诗 其五", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "南人行乐北人悲，绝句新翻梦得诗。", 
            "不道王孙腰宝玦，曼声犹学叫天儿。"
        ], 
        "title": "春日杂诗 其六", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "嚼蜡深知入世观，残更回梦恨如山。", 
            "旁人不解忧时泪，却问嬉春一段閒。"
        ], 
        "title": "春日杂诗 其七", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "拔剑难成斫地歌，危时千念百消磨。", 
            "此才祇合瞢腾醉，四海弥天奈若何。"
        ], 
        "title": "闻君励将西行悢然赋此 其一", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "巨刃摩天志未灰，残棋急劫亦堪哀。", 
            "廿年负煞屠鲸手，他日随君橐笔来。"
        ], 
        "title": "闻君励将西行悢然赋此 其二", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "夭桃夺眼难为冶，拱柳依烟未放晴。", 
            "天为诗人生别恨，断云薄暝酿清明。"
        ], 
        "title": "又占一绝", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "万言瘏敝终何益，七字沈吟亦自哀。", 
            "独遣方生矜此意，饮醇近妇叹天才。"
        ], 
        "title": "题方泽山赠抱存诗后", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "好诗无力挽春残，独幸繁枝恋晚寒。", 
            "谁遣上人珍此意，二分留取画中看。"
        ], 
        "title": "春尽日瘿公石甫及道阶上人招陪湘绮先生宴于法源寺越日以饯春图索诗 其一", 
        "type": "绝句", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "白头检讨重游日，置酒僧寮春又归。", 
            "六十年来朝士改，丁香成雪栝成围。"
        ], 
        "title": "春尽日瘿公石甫及道阶上人招陪湘绮先生宴于法源寺越日以饯春图索诗 其二", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "压帘寒雪护春光，佳画初披冻欲忘。", 
            "惊代文章尊刻玉，寸珍金雁逐翱翔。"
        ], 
        "title": "为杨千里题张倾城夫人所赠茧庐摩印图 其一", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "杨侯馀事工摩印，追琢清新洗瘦顽。", 
            "钿阁知音韩约素，风流还遣落人閒。"
        ], 
        "title": "为杨千里题张倾城夫人所赠茧庐摩印图 其二", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "雕戈虫鸟法无传，意匠矜规九府泉。", 
            "争似排窠留尺幅，精庐閒品小花笺。"
        ], 
        "title": "为杨千里题张倾城夫人所赠茧庐摩印图 其三", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "江南花尽佳人暮，瘦马京华日易斜。", 
            "惆怅雕龙好身手，蟹膏淬刃刻杓窊。"
        ], 
        "title": "为杨千里题张倾城夫人所赠茧庐摩印图 其四", 
        "type": "绝句", 
        "yun": "麻"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "桃花燕子总能禅，初地难寻祇枉然。", 
            "梵嫂双飞随处是，可怜火宅见孤莲。"
        ], 
        "title": "澄意道人属题秋幢赞佛图 其一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一龛秋雨冥冥夜，尽洗铅华證妙心。", 
            "今日水波信双绝，更从何处著沈吟。"
        ], 
        "title": "澄意道人属题秋幢赞佛图 其二", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "□□□□□□□，□岁心香敢费词。", 
            "今日参禅薄曹洞，侧篇浮学百堪疑。"
        ], 
        "title": "澄意道人属题秋幢赞佛图 其三", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "小叶吹香月半西，深深雾縠望凄迷。", 
            "妍华此日归萧寺，苦向墙阴觅小题。"
        ], 
        "title": "寓居丁香二株盛开中夜披月独玩久之", 
        "type": "绝句", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "日趋官府避西山，惭负招邀百态顽。", 
            "翻被高人嘲偃蹇，苍厓惆怅写诗还。"
        ], 
        "title": "瘿公若海约游西山期而未往瘿有诗见及赋此谢之并书所闻 其一", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "曾闻潭柘海棠树，檐外高枝锦样誇。", 
            "侥倖精蓝容托命，移根终叹洛阳花。"
        ], 
        "title": "瘿公若海约游西山期而未往瘿有诗见及赋此谢之并书所闻 其二", 
        "type": "绝句", 
        "yun": "麻"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "世情看取昏昏睡，日影从渠息息忙。", 
            "收拾房栊乾净坐，安心除此更无方。"
        ], 
        "title": "偶得", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "缺月流云夜未央，街声巷柝迸微茫。", 
            "是身恐逐宵行误，却喜寒灯一线光。"
        ], 
        "title": "夜归", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "眼中何处认秋期，昨夜桃笙圣得知。", 
            "惭愧耐凉馀拙骨，巧楼无梦乞蛛丝。"
        ], 
        "title": "七夕 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "青鸟承华事早空，鹊梁星渚亦无功。", 
            "若为倒挽银河水，泻向人间作雨风。"
        ], 
        "title": "七夕 其二", 
        "type": "绝句", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "槐花落尽识秋深，天放秋晴一晌阴。", 
            "薜荔半墙些子竹，闭关埋照对沈吟。"
        ], 
        "title": "立秋作 其一", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "秋意鸣蝉那许知，可怜著力占高枝。", 
            "道人未解听繁响，袖手来看格五棋。"
        ], 
        "title": "立秋作 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "奔车尼父竟虚言，拊几千哀泪暗吞。", 
            "我亦思君向诗里，不成残句与招魂。"
        ], 
        "title": "挽亮奇 其一", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "丱年瀁月池头路，影事吾能一梦之。", 
            "今日分携真隔世，苦从遗札證心期。"
        ], 
        "title": "挽亮奇 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "海隅幸免青蝇吊，人世深哀黄鹄歌。", 
            "尽有脱衣风义在，江潭赋命奈君何。"
        ], 
        "title": "挽亮奇 其三", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "平生绝笑缘坡竹，病里何繇却撚髭。", 
            "叵耐匡床卅日雨，等閒催换少年时。"
        ], 
        "title": "病中作", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "秋林渐绛病方残，一雨平添小榻寒。", 
            "可惜更无閒客过，清诗吟与阿谁看。"
        ], 
        "title": "雨", 
        "type": "绝句", 
        "yun": "寒"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "收迹垂五年，东湖曾未窥。", 
            "湖光记寤寐，念君亦如斯。", 
            "得意有此会，空山跫履綦。", 
            "待雨洗秋暑，君来雨即随。", 
            "喜雨固我癖，喜君忘輖饥。", 
            "齑盐疏我鬓，江海长君髭。", 
            "寒暄未什一，说诗先解颐。", 
            "脱口半新旧，一一供敲推。", 
            "湖莲久未餐，餐之以君诗。", 
            "湖柳不可写，写之以君眉。", 
            "愿君湔湖渌，更湔我肝脾。", 
            "愿君鉴湖月，兼鉴我妍媸。", 
            "君来固应喜，喜极翻见疑。", 
            "君去亦莫悲，缄句频商之。", 
            "诗成裁两筒，阿弟同分持。"
        ], 
        "title": "攻石内兄枉过，不见殆五年矣，喜赠", 
        "type": "古风", 
        "yun": "支"
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "墨云嘘尺腹，洒作千年松。", 
            "支离屈瘦铁，皴蜕惊髯龙。", 
            "槃阿似肯居人下，斤斧幸逃拥肿者。", 
            "动摇鳞甲奔秋涛，雷雨响空日何赭。", 
            "安能持此扇江湖，扬堁弭尘千万夏。"
        ], 
        "title": "题胡铁生孤松画扇，用散原丈为琴初题子申画双松韵", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "冷雨涩穷檐，叩门来不速。", 
            "跫然喜乡音，启口眉忽蹙。", 
            "初闻语吐吞，惊疑诘反覆。", 
            "岂期平生欢，死别摧我腹。", 
            "君丛骨肉悲，世乱又相促。", 
            "后死命如丝，而君梦已觉。", 
            "抽身江海归，语我天地窄。", 
            "山居抗群嚣，流靡见崖脊。", 
            "我曾避蛙黾，憩子藏山宅。", 
            "撷茗及春晴，敲诗竟秋夕。", 
            "夷险两置之，与子适其适。", 
            "杪秋别子行，舍我竟长隔。", 
            "岩阿不得归，即归岂如昔。", 
            "痛逝行自念，魂摇短檠碧。"
        ], 
        "title": "客中闻攻石内兄死耗", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": null, 
        "text": [
            "我诗因数不自重，积诗拟待诘朝送。", 
            "夜半枕席生微凉，塞耳遮窗朝雨动。", 
            "跫然阻我诣空谷，坐抱诗笺对雨竹。", 
            "知子亦少眼中人，听雨虚堂守孤独。", 
            "闭门莫任春事残，一春怀抱能无言。", 
            "稍晴为我办汤饼，别后新功相就论。"
        ], 
        "title": "三月廿四日拟访隐尘，因雨未果，用后山和魏衍闻莺韵即寄", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "群植敛春阴，檐牙夜气沈。", 
            "花晨馀小雨，酒病杂疏吟。", 
            "刻烛成何促，扶轮愧未任。", 
            "诗盟宁敢后，雅意想遥岑。"
        ], 
        "title": "花朝后一日小秀野草堂雅集赋呈石遗夫子", 
        "type": "律诗", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "小立能生忆，思君鬓影孤。", 
            "霜钟催叶瘦，病骨入秋苏。", 
            "身在心终热，时艰学愈愚。", 
            "儒冠殊懵懂，自喜尚姝姝。"
        ], 
        "title": "柬芷青", 
        "type": "律诗", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "秋雨静如丝，秋花淡歛眉。", 
            "偷閒求薄酲，疏病负清诗。", 
            "子亦栖栖客，能无悒悒悲。", 
            "凭阑天易醉，况是夕阳时。"
        ], 
        "title": "用丝均柬众异", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "彊策沉忧抱，来寻彳亍行。", 
            "柏深收午气，莎绿转春情。", 
            "光景诚何预，生涯固甚轻。", 
            "桔槔今著力，回首一冬晴。"
        ], 
        "title": "亭午独步公园二首 其一", 
        "type": "律诗", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "逐逐终何益，栖栖重自哀。", 
            "得闲亲水石，遣病祓风埃。", 
            "躤柳眠能起，啼鸦去复回。", 
            "谁知人意恶，过阙有轻雷。"
        ], 
        "title": "亭午独步公园二首 其二", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "好我梁夫子，能来写小诗。", 
            "安心翻赖此，破梦偶为之。", 
            "霜气朝妨枕，风声夜捲帷。", 
            "忽怜吟力减，再拜乞君医。"
        ], 
        "title": "病中众异枉存手录近诗持去明日谢以一律", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "一暝当残夜，嗟君得所归。", 
            "厄才天亦褊，避地愿终违。", 
            "旧幌深深话，长廊恻恻晖。", 
            "此情畴忍忆，欲忆已沾衣。"
        ], 
        "title": "挽刘蘧六 其一", 
        "type": "律诗", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "广雅流风远，馀晖得此贤。", 
            "清狂仍自放，莹澈计无全。", 
            "已叹文园渴，终同奉倩年。", 
            "回怜青溪水，流恨几婵娟。"
        ], 
        "title": "挽刘蘧六 其二", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "乔木临霜悴，连淞泪不冰。", 
            "弥天收一卧，垂死望中兴。", 
            "汉表愁仍上，浯碑事岂应。", 
            "相韩家世恨，遗句最崚嶒。"
        ], 
        "title": "挽沈涛园先生 其一", 
        "type": "律诗", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "嗜左如君实，能诗逼后村。", 
            "不平棋局近，独醒酒场尊。", 
            "札短书逾劲，谈清䫉益温。", 
            "向来涵盖意，今日付邱原。"
        ], 
        "title": "挽沈涛园先生 其二", 
        "type": "律诗", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "殊业思文肃，馀皇纪愤诗。", 
            "即今资社鼠，复此失丛罴。", 
            "陈紫伤忠惠，硫黄误退之。", 
            "坐令横海侣，新泪更羊碑。"
        ], 
        "title": "挽沈涛园先生 其三", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "归旆黔山黯，临江庾宅开。", 
            "钞诗仍细字，过阙几深杯。", 
            "结带惊公瘦，回车念我才。", 
            "平生香一瓣，何敢寝门哀。"
        ], 
        "title": "挽沈涛园先生 其四", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "窈霭沉前水，荒凉接远踪。", 
            "碑斜栖隐寺，屏簇妙高峰。", 
            "霜色归残杮，风声入旧松。", 
            "青鞋宜此始，谷鸟许相从。"
        ], 
        "title": "戒坛道中 其一", 
        "type": "律诗", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "路转狮崖迥，犹传十八纡。", 
            "分岐愁荦确，丛灌见萧疏。", 
            "虬干遥相瞰，猿居不可呼。", 
            "箯舆灵隐梦，容易忆秋湖。"
        ], 
        "title": "戒坛道中 其二", 
        "type": "律诗", 
        "yun": null
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "伏虎岩前路，慈云久不迷。", 
            "邃堂鸣蟙墨，坏衲守支提。", 
            "燃炬难为导，悬毫试一题。", 
            "何繇行迹密，中有上天梯。"
        ], 
        "title": "观音洞", 
        "type": "律诗", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "禅月无虚照，宵岚有异姿。", 
            "静围松一幄，影卓塔双锥。", 
            "且莫论喧寂，谁能悟满亏。", 
            "鸣泉解余意，㶁㶁助清悲。"
        ], 
        "title": "云居寺望月", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "焦热怜人海，藏身比垒空。", 
            "病能谙茗事，贫始懋诗功。", 
            "具沐康犹懒，甘嘲朔信穷。", 
            "凉钟回短念，愁绝少年丛。"
        ], 
        "title": "消夏偶成十五首用上平韵 其一", 
        "type": "律诗", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "永忆仙舟伴，沉冥隔几冬。", 
            "信芳宁告鸩，舍涕负为龙。", 
            "一角楼阴重，高居月色浓。", 
            "定知过北海，干莫此藏锋。"
        ], 
        "title": "消夏偶成十五首用上平韵 其二", 
        "type": "律诗", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "晓雨似奔泷，围愁满小窗。", 
            "俊人隔淮海，佳句发晴江。", 
            "通德谁知式，频伽尚自双。", 
            "鹾官良尔苦，涨潦梦吴艭。"
        ], 
        "title": "消夏偶成十五首用上平韵 其三", 
        "type": "律诗", 
        "yun": "江"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "隐橘何年叟，端居玩剧棋。", 
            "甘盘天所遗，龙叔病奚疑。", 
            "横绝期丰羽，沉吟到折枝。", 
            "向来裳佩净，恩赐话西陂。"
        ], 
        "title": "消夏偶成十五首用上平韵 其四", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "元气晚充肥，吾知樊武威。", 
            "相逢天门老，能示泊然机。", 
            "镜石嵌园榜，匀苔绣地衣。", 
            "招邀倾夙酝，心憺欲忘归。"
        ], 
        "title": "消夏偶成十五首用上平韵 其五", 
        "type": "律诗", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "故国陈旡己，连秋阙奉书。", 
            "湖壖成几记，江坞役何车。", 
            "庭补檀栾竹，池添拨剌鱼。", 
            "解颐新弟子，高咏定过予。"
        ], 
        "title": "消夏偶成十五首用上平韵 其六", 
        "type": "律诗", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "好住城西傅，轻车肯过吾。", 
            "近闻矜楚柘，不复滥齐竽。", 
            "王粲英雄志，张为主客图。", 
            "扇端苍虬阁，心折此诗癯。"
        ], 
        "title": "消夏偶成十五首用上平韵 其七", 
        "type": "律诗", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "大隐迦音王，风流似阮嵇。", 
            "选閒偷玉笛，扶醉听铜鞮。", 
            "老屋东头伴，新书纸背题。", 
            "饿驎谁复识，残泪记低迷。"
        ], 
        "title": "消夏偶成十五首用上平韵 其八", 
        "type": "律诗", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "连雨宜幽忆，词仙系我怀。", 
            "远来劳问讯，良会费安排。", 
            "丹荔餐无恙，寒松体益佳。", 
            "画禅有家法，竹里事清斋。"
        ], 
        "title": "消夏偶成十五首用上平韵 其九", 
        "type": "律诗", 
        "yun": "佳"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "诸夏争雄长，湖山试玉杯。", 
            "投篸捐宦迹，分鼎得仙才。", 
            "句寄荆溪淼，吟争雁瀑豗。", 
            "三君宜有咏，林月照低徊。"
        ], 
        "title": "消夏偶成十五首用上平韵 其十", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "笔似生姜臼，林翁亦异人。", 
            "搜奇谭鸟爪，展纸润龙鳞。", 
            "专讲开几社，收身作耋民。", 
            "他时欧九史，独行拟宁伦。"
        ], 
        "title": "消夏偶成十五首用上平韵 其十一", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "苏程梨栗侣，情重最思君。", 
            "共蹋斜街月，同攀泰顶云。", 
            "池波沉影事，书案记平分。", 
            "知有桃根伴，还笺傥报闻。"
        ], 
        "title": "消夏偶成十五首用上平韵 其十二", 
        "type": "律诗", 
        "yun": "文"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "水气上苔垣，初惊伏雨繁。", 
            "积阴看化蚋，竞进话排鼋。", 
            "忆旧成中痗，殷忧作罪言。", 
            "案头俞沈咏，泪几黯千痕。"
        ], 
        "title": "消夏偶成十五首用上平韵 其十三", 
        "type": "律诗", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "倾国江南返，盈盈广坐看。", 
            "歌应思侧荔，梦稍祝燕兰。", 
            "拭汗餐谁饼，遗钗絓孰冠。", 
            "怜余沦落易，亲为画旃檀。"
        ], 
        "title": "消夏偶成十五首用上平韵 其十四", 
        "type": "律诗", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "翠微成契阔，触热怯跻攀。", 
            "书待消中著，诗教月上娴。", 
            "人间哀独往，吾分合投闲。", 
            "四壁空何有，长吟对远山。"
        ], 
        "title": "消夏偶成十五首用上平韵 其十五", 
        "type": "律诗", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "淹疾漳滨卧，江山忽变秋。", 
            "风流非赤壁，人物自黄楼。", 
            "谁酹千年月，来浮一苇舟。", 
            "眼前温画稿，应是李营邱。"
        ], 
        "title": "壬戌之秋七月既望释戡约汎舟大通河余以病不预释戡仍索诗甚急越旬又病以杜诗自遣因用集中秋日寄题郑监湖上亭三首韵报之 其一", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "通惠河边宅，春三记再过。", 
            "中流犹得潬，旁舍未遮萝。", 
            "入夏渠身大，奔洪闸口多。", 
            "不知前度客，皱面感如何。"
        ], 
        "title": "壬戌之秋七月既望释戡约汎舟大通河余以病不预释戡仍索诗甚急越旬又病以杜诗自遣因用集中秋日寄题郑监湖上亭三首韵报之 其二", 
        "type": "律诗", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "抱月终何世，登仙几化人。", 
            "匏尊辜此夕，海粟叹吾身。", 
            "逝水观宁往，流光溯又新。", 
            "请君期十月，莫厌夜游频。"
        ], 
        "title": "壬戌之秋七月既望释戡约汎舟大通河余以病不预释戡仍索诗甚急越旬又病以杜诗自遣因用集中秋日寄题郑监湖上亭三首韵报之 其三", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "数日初穷纪，窥星未向晨。", 
            "病随哀乐入，贫与岁时新。", 
            "何恃频看镜，相煎怯致身。", 
            "百年今甲子，酹汝莫逡巡。"
        ], 
        "title": "甲子除夕 其一", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "鹤市多新鬼，渔阳有戍兵。", 
            "俱遭胠箧厄，重见覆车倾。", 
            "曹社谋何及，尧城变可惊。", 
            "岂徒移国感，萧瑟始平生。"
        ], 
        "title": "甲子除夕 其二", 
        "type": "律诗", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "妙质辞残世，吴罗意可哀。", 
            "翻怜成佛早，等作避兵猜。", 
            "白社忘新约，青山罢独来。", 
            "高花椽烛梦，邻爆更相催。"
        ], 
        "title": "甲子除夕 其三", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "不见含元仗，空馀锦倚天。", 
            "髻鬟堆火齐，璎珞属云仙。", 
            "积想真倾野，凝愁欲化烟。", 
            "可应同伫立，暮暮复年年。"
        ], 
        "title": "颐和园仁寿殿前海棠", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "惨澹迷龙战，凋伤遘鵩年。", 
            "伏韬随李密，失策佐桓玄。", 
            "玉碎真当惜，膏明本自煎。", 
            "向来相厚意，流涕不成眠。"
        ], 
        "title": "林宗孟挽诗 其一", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "丧乱看骈尽，于君有至哀。", 
            "秋堂成永诀，记室是虚陪。", 
            "朱序须难返，宾王貌漫猜。", 
            "故乡城郭异，化鹤莫归来。"
        ], 
        "title": "林宗孟挽诗 其二", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "自掷成初客，超遥入好春。", 
            "行穿天腊雨，办作圣湖民。", 
            "未到先矜惜，重逢觉斩新。", 
            "莫咁瓜艇窄，难得载閒身。"
        ], 
        "title": "丙寅正月二日入杭州（丙寅）", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "寒月围金气，高林堕客忧。", 
            "极知犹剥复，终是欠绸缪。", 
            "盬脑天谁得，吹唇乱未休。", 
            "永怀湖上叟，兵底赏残秋。"
        ], 
        "title": "九月七日拔可园中望月有怀散原老人", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "卅载华胥梦，新痕黯似秋。", 
            "笙弦花档子，貂锦月明楼。", 
            "摘鼓馀孱帝，鸣筝侈小侯。", 
            "可怜天尺五，憔悴一罗虬。"
        ], 
        "title": "立春日得释戡书属题菊部丛谈校补（丁卯） 其一", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "草厂三间屋，槐阴压几清。", 
            "相过看屡空，再见卜何生。", 
            "彩笔他年话，仙郎绝代情。", 
            "将军怜豹质，为尔共留名。"
        ], 
        "title": "立春日得释戡书属题菊部丛谈校补（丁卯） 其二", 
        "type": "律诗", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "江国逢辰客，书来忆咬春。", 
            "岂无思赵志，行作避秦人。", 
            "残泪浑难记，金尊忽自亲。", 
            "不知沧海涸，谁为拾珠尘。"
        ], 
        "title": "立春日得释戡书属题菊部丛谈校补（丁卯） 其三", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "直冻铜盘折，平沈太液波。", 
            "山拖龙脊白，风舞雁翎傞。", 
            "泽腹翔坚屣，霜毛照旧柯。", 
            "君心真玉映，呵手记经过。"
        ], 
        "title": "雪后北海乘橇偕夕秀 其一", 
        "type": "律诗", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "自别西山雪，南辕涉二冬。", 
            "何曾污我洁，未得靧君容。", 
            "密意浑如昔，惊风莫屡踪。", 
            "愿归群玉府，一洗甲兵胸。"
        ], 
        "title": "雪后北海乘橇偕夕秀 其二", 
        "type": "律诗", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "帷是秋痕织，眉如山样遥。", 
            "倾身疑伫燕，垂手不须貂。", 
            "含意忘今古，伤春匝暮朝。", 
            "梢头红茧栗，禅榻对魂销。"
        ], 
        "title": "李珍之求题画", 
        "type": "律诗", 
        "yun": "萧"
    }, 
    {
        "author": "黄假我", 
        "era": "近现代", 
        "subtype": "五言绝句", 
        "text": [
            "见怪不为怪，似愚非是愚。", 
            "严先生老矣，忧世太清癯。"
        ], 
        "title": "严怪愚兄七秩戏赠", 
        "type": "绝句", 
        "yun": "虞"
    }, 
    {
        "author": "黄假我", 
        "era": "近现代", 
        "subtype": "五言绝句", 
        "text": [
            "白鹿空馀洞，青山似迓予。", 
            "枕流人已去，谁与共幽居。"
        ], 
        "title": "庐山白鹿洞书院", 
        "type": "绝句", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "南朝习尚馀金粉，北地人才号玉霜。", 
            "赢得贾生双泪眼，苦看娇舞作欢场。"
        ], 
        "title": "长沙观程程砚秋剧", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "嫫母可曾侪越女，荒山何幸作名园。", 
            "武夫也解林泉趣，闲伴花枝枕石根。"
        ], 
        "title": "游宁乡杜家山公园 其一", 
        "type": "绝句", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "行到山穷忽小丘，长亭一角砥江流。", 
            "桃花羞作樱花色，素影无言蝶亦愁。"
        ], 
        "title": "游宁乡杜家山公园 其二", 
        "type": "绝句", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "春波荡漾挟江流，拂水垂杨绿渐稠。", 
            "独立晚风不归去，玉潭桥畔数轻舟。"
        ], 
        "title": "游宁乡杜家山公园 其三", 
        "type": "绝句", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "胜地深怀起义年，载将孤愤上江船。", 
            "裂眦怒发从兹去，便欲弯弓向日边。"
        ], 
        "title": "戊寅送梦僧之武汉", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "调筝人是最相思，破衲啼痕浑是痴。", 
            "毕竟有诗成谶语，才如江海命如丝。"
        ], 
        "title": "题曼殊遗像", 
        "type": "绝句", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "一样娉娉袅袅姿，雪篱难觅岁寒枝。", 
            "不随靖节居彭泽，那得濂溪说项斯。"
        ], 
        "title": "笑菊 其一", 
        "type": "绝句", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "一倾秋雨洗秋容，数到重阳兴转浓。", 
            "也效少文游五岳，梦中飞度万千峰。"
        ], 
        "title": "笑菊 其二", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "冻云舒卷故从容，遮莫闲封数点峰。", 
            "风雪精神今尚在，杨溪桥畔抚寒松。"
        ], 
        "title": "杨溪桥小憩", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "百叠巉岩万仞山，松花凋尽石苔斑。", 
            "登临恰得幽人意，鸦背驮云自在闲。"
        ], 
        "title": "过芙蓉关", 
        "type": "绝句", 
        "yun": "删"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "忙里偷闲还夜行，才登山麓问山名。", 
            "喜逢天马能驱策，去挽秦时百二城。"
        ], 
        "title": "与静斋诸友夜登天马山 其一", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "灯火万家归眼底，麓山一角压江头。", 
            "苍茫景色增人感，欲伴闲鸡宿橘洲。"
        ], 
        "title": "与静斋诸友夜登天马山 其二", 
        "type": "绝句", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "屈子行吟好似狂，我来无计问沧浪。", 
            "晚风吹动渔翁意，斜倚孤篷唱国殇。"
        ], 
        "title": "辰溪重五有作", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "鸡鸣如晦雨风频，不避秦人不帝秦。", 
            "励我浏阳有诗句，安排险阻著孤身。"
        ], 
        "title": "赠世朝", 
        "type": "绝句", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "忠魂鱼腹未曾消，江上雄风作怒涛。", 
            "芳草美人无限思，漫天风雨读离骚。"
        ], 
        "title": "屈原", 
        "type": "绝句", 
        "yun": "豪"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "乘轮喜入洞庭东，贴水斜阳一抹红。", 
            "遥望君山流不去，硝烟浮合认朦胧。"
        ], 
        "title": "己卯过沅江作", 
        "type": "绝句", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "一岁桃花两度开，个中机理费疑猜。", 
            "刘郎苦种双红豆，惹得春心唤又回。"
        ], 
        "title": "秋日观桃", 
        "type": "绝句", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "初到家乡似异乡，碧山红树换新妆。", 
            "独看小犬还如昔，伴我依依入草堂。"
        ], 
        "title": "归家杂诗五首录三 其一", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "倚闾慈母笑颜开，频问天寒也得归。", 
            "稚弟跟前才学步，似羞还喜去还来。"
        ], 
        "title": "归家杂诗五首录三 其二", 
        "type": "绝句", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "溪水当门映倒天，暮云浮散尽铺烟。", 
            "欲招渔父谈沧海，遍种垂杨系钓船。"
        ], 
        "title": "归家杂诗五首录三 其三", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "满目硝烟万里昏，东南半壁旧啼痕。", 
            "春风沉醉鹃声歇，赖有诗人起国魂。"
        ], 
        "title": "五溪赠别徐石嚎四首录三 其一", 
        "type": "绝句", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "佛说因缘信有缘，相随孝穆忆西迁。", 
            "收将风月归吟箧，卷轴新诗待续编。"
        ], 
        "title": "五溪赠别徐石嚎四首录三 其二", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "唱罢骊驹一曲歌，衔杯无奈别愁多。", 
            "劝君漫信风涛恶，江上犹传马伏波。"
        ], 
        "title": "五溪赠别徐石嚎四首录三 其三", 
        "type": "绝句", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "历尽荣枯伴汉宫，懒将幽怨诉西风。", 
            "翩翩故作离枝舞，笑向黄花问色空。"
        ], 
        "title": "黄叶", 
        "type": "绝句", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "名士大都空钓誉，神奸翻欲诓希贤。", 
            "为吟王莽谦恭句，一读君诗一惘然。"
        ], 
        "title": "偶读民初所刊《近代名人诗选》感赋", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "子规啼歇楝花风，夜雨偏狂自恃功。", 
            "一半残红犹在树，知春归去太匆匆。"
        ], 
        "title": "暮春杂咏", 
        "type": "绝句", 
        "yun": "东"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "一江秋，千嶂雨。", 
            "襟底凉痕，弦上清商谱。", 
            "别后红楼寒几许。", 
            "熨梦银屏，宛转长思汝。", 
            "拨龙香，添凤炷。", 
            "老大欢娱，风味全非故。", 
            "明夜休临桃叶渡。", 
            "画舸亭亭，不载离愁去。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "曳柳惊秋，曾阴替日。", 
            "晚蝉无力。", 
            "望里嵯峨，楼台自金碧。", 
            "残妆镜浦，应惯见、鸥边羁客。", 
            "凄寂。", 
            "帘影几时，断倾城消息。", 
            "江关水陌。", 
            "零落相看，玉妃泪痕籍。", 
            "迷归心眼故国。", 
            "五云北。", 
            "为讯瓮湖鸳伴，可待缉衣重历。", 
            "又怨商蘋末，催暝一痕山色。"
        ], 
        "title": "惜红衣    车过润州，渚莲凋谢，用白石均", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "连雨潮添一半秋。", 
            "新晴云酿十分幽。", 
            "斜阡草色浑胜剪，亭角茶香正上瓯。", 
            "篱枳外，见维舟。", 
            "吴波得似语音柔。", 
            "老来无复山塘梦，只为疏花着意留。"
        ], 
        "title": "鹧鸪天    秋日兆丰公园", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "芳侣阔。", 
            "金风动帘户，乱蛩凄切。", 
            "频推绣被，旋书花叶。", 
            "俊约吹箫揽镜，旧烟溪、同看秋雪。", 
            "恨轻别。", 
            "黛眉慵画，钿盟慵说。", 
            "渐近更阑深怯。", 
            "况天涯、羽音屡缺。", 
            "怨极云罗，愁宽带眼，思君无歇。", 
            "梦到圆时，试问怎、消遣琼台佳节。", 
            "露砧咽。", 
            "休傍幽坊拜月。"
        ], 
        "title": "玉京秋    中秋夕和弁阳翁韵", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "吴桥路。", 
            "向岁晚、暝雾迷江树。", 
            "空帘断碧斜红，曾载芳尊归处。", 
            "骚心未远，遮絮雨蘋风隔前浦。", 
            "算成连、世外哀弦，不教鳞月飞去。", 
            "因嗟冷巷离居，消江海、湛冥气类萍聚。", 
            "欲识铜仙伤时意，清泪尽、千歌万舞。", 
            "难忘是、炉烟乱帙，最珍重、匡床执手语。", 
            "邈心期，未老侯芭，草玄端共贞侣。"
        ], 
        "title": "尉迟杯    用片玉韵，题上彊村授砚图", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "别后觚棱夕意深。", 
            "暂来还去易沾襟。", 
            "压装画本自萧森。", 
            "瞿峡传烽仍万里，石城归日亦层阴。", 
            "雁边谁系故园心。"
        ], 
        "title": "浣溪沙    留旧京五日，大千以巫峡清秋图为赠，因题", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "新绿连塍，浅黄蘸渚。", 
            "曲尘依约年时路。", 
            "斜阳不解惜江山，忍教鶗鴂催教去。", 
            "画罨蓬瀛，花迷津渡。", 
            "芳菲莫道浑无据。", 
            "好春终有再来时，千门柳眼劳凝伫。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "娥池云锦侣。", 
            "坠春星参差，珍房交护。", 
            "叶对花当，品蕊仙、别缀弄珠初度。", 
            "擎盖相逢，随分罨、江南烟雨。", 
            "婉娩红酣，华井天遥，欲归何处。", 
            "剪向晶盘亲贮。", 
            "算艳聚欢丛，燕环尘土。", 
            "莫话昆明，早石鲸□海，换将歌舞。", 
            "问讯前身，认水佩、涉江来处。", 
            "凝想金波清浅，摩诃乍暑。"
        ], 
        "title": "三姝媚    和玉田，剑知斋前三莲并蒂，笙伯为图乞予赋之", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "嚼尽红绒羞倚柱。", 
            "偷放帘钩，遮断云来路。", 
            "却手为琶谁顾误。", 
            "羁郎弦上同声谱。", 
            "检点旧衣无著处。", 
            "阿姊东来，乞与黄金缕。", 
            "还道薄情邀一顾。", 
            "不辞比翼青鸾去。"
        ], 
        "title": "蝶恋花二首 其一", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "矫马红尘轻试酒。", 
            "静夜兰房，佳约谁为酎。", 
            "一向灞陵歌折柳。", 
            "殢人无奈纤纤手。", 
            "锦幄汤温花叩叩。", 
            "别后宫腰，知比来时瘦。", 
            "覆水韶光君记否。", 
            "芸笺小字成孤负。"
        ], 
        "title": "蝶恋花二首 其二", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "江国春痕，试望眼蒋山，皓然奇绝。", 
            "娭光流照，深罨帘旌如月。", 
            "叹垂老、红萼慵簪，奈倚风汉粉，静对清发。", 
            "短笺叠意，唯寄朝云花叶。", 
            "银河也应搅碎，正乘槎客返，解为君说。", 
            "漫惊旧愁满眼，新愁绿发。", 
            "好家居、尽巢倦睫。", 
            "消阁漏、冰澌怨切。", 
            "欲劝素酌，风笛起、还助悽结。"
        ], 
        "title": "三部乐    金陵岁首大雪，叔雍约和清真", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "眼熟吴江路七程。", 
            "打窗珠雨小纵横。", 
            "残春元自不须晴。", 
            "簪帻插花那日意，钩帘伫燕旧时情。", 
            "如今中酒却愁醒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "沧江日暮，对紫金峰色，苍然浮目。", 
            "千古蟠龙呼不起，一任兴亡枨触。", 
            "柳暗藏鸦，洲明飞鹭，夏木含芳淑。", 
            "大云未倦，閒来自绕岩屋。", 
            "天意系我纶巾，世人歛衽，看著枯棋局。", 
            "第一琅琊中兴手，不共纹枰争逐。", 
            "相度流泉，绸缪桑土，万汇归帱覆。", 
            "从游非晚，春姿长在溪谷。"
        ], 
        "title": "百字令    和精卫先生春暮郊行", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "已溽梅风寒未了，江天泼墨深深。", 
            "寻常行役有沈吟。", 
            "更衣思薄熨，呼酒耐微斟。", 
            "不为朱弦忧寂寞，但悲蘦落知音。", 
            "甘村觅取别时心。", 
            "凉回教歛幌，润逼记调琴。"
        ], 
        "title": "临江仙", 
        "type": "词", 
        "yun": null
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "衡阳回塞雁，凉意动秋闱。", 
            "才尽新诗少，愁多归梦稀。", 
            "谢将红豆寄，望断白云飞。", 
            "搔首闻风鹤，徬徨无泪挥。"
        ], 
        "title": "寄肃雍", 
        "type": "律诗", 
        "yun": "微"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "艺林寥落尽，仰止独斯人。", 
            "健笔陵包邓，清词拟汉秦。", 
            "秋山吟素月，时雨濯嚣尘。", 
            "料得乘桴意，瀛洲别有春。"
        ], 
        "title": "挽白心老人", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "家园十五月，陷落可胜哀。", 
            "传报王师至，惊疑泪眼开。", 
            "鲈莼思骨肉，风雨梦楼台。", 
            "归去无舟楫，渝城酒一杯。"
        ], 
        "title": "喜闻国军收复宁乡", 
        "type": "律诗", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "小仓山下路，指点旧随园。", 
            "劫火坑花径，寒烟锁墓门。", 
            "尺碑留姓字，终古忆琴樽。", 
            "欲去还惆怅，苍茫对暮村。"
        ], 
        "title": "小仓山访随园墓", 
        "type": "律诗", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "秋闲采石渚，翠拥谪仙祠。", 
            "到此不能去，称狂更有谁。", 
            "忘携一斗酒，来换百篇诗。", 
            "小谢青山在，相看动远思。"
        ], 
        "title": "游采石登太白楼", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "明眼怜斯世，吾华一破舟。", 
            "放言警朝野，有笔秉春秋。", 
            "笑看凌烟阁，闲寻扫叶楼。", 
            "十千沽酒去，卖得几多愁。"
        ], 
        "title": "赠曹萌稚先生", 
        "type": "律诗", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "大虎山前过，平原望眼舒。", 
            "村烟郊野树，路雪马牛车。", 
            "破店荒荆里，断桥兵燹余。", 
            "晚霞红似血，归客尽踌躇。"
        ], 
        "title": "过大虎山", 
        "type": "律诗", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "太息疗贫地，深藏有此煤。", 
            "山随车轨远，井向矿苗开。", 
            "硝火时时见，溪油汩汩来。", 
            "万人输血汗，国力待宏恢。"
        ], 
        "title": "抚顺参观矿场", 
        "type": "律诗", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "同为辽海客，萍聚亦欣然。", 
            "各自有怀抱，能无相惜怜。", 
            "关山秋唳鹤，风雨夜谈天。", 
            "说梦真成梦，依依似晕船。"
        ], 
        "title": "留别《中苏日报》诸友", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "一瞬三年半，险巇经历多。", 
            "毒根全力拔，铁杵把针磨。", 
            "衣物倾囊尽，亲朋不我过。", 
            "好音今盼到，对妇泪滂沱。"
        ], 
        "title": "一九六一年十一月九日寒夜作,戴上“右派分子”帽，已逾三年半，今夜始宣布摘帽", 
        "type": "律诗", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "豁达张夫子，飘然今昔同。", 
            "不为青紫楦，懒问马牛风。", 
            "一枕羲皇上，结庐人境中。", 
            "四愁惭莫和，惟解作秋虫。"
        ], 
        "title": "呈张平子师", 
        "type": "律诗", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "过从逾廿载，心迹耐相亲。", 
            "夕照辰阳渚，秋风白下尘。", 
            "华夷深自辨，贫病久为邻。", 
            "著述存遗稿，欣看付后人。"
        ], 
        "title": "挽作尧", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "融融依老屋，中岁有差池。", 
            "见弟思诸父，询年感旧时。", 
            "应知庭树老，或剩水杨垂。", 
            "沩江无限好，风雨动归思。"
        ], 
        "title": "政学弟来", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "眼看生意满，忙里一偷闲。", 
            "上巳逢寒食，长沙望麓山。", 
            "雨疏全滴翠，云淡远开颜。", 
            "我欲扶摇去，天梯信可攀。"
        ], 
        "title": "上巳", 
        "type": "律诗", 
        "yun": "删"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "相交四十载，耐久有谁如。", 
            "春诞夏为寿，情亲迹转疏。", 
            "箪瓢钦大雅，兰玉慰清居。", 
            "恬静增诗兴，吟成尚枕书。"
        ], 
        "title": "湘雁兄六旬华诞已过忝在旧交补呈两章以为寿 其一", 
        "type": "律诗", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "风云供阅历，突变不为惊。", 
            "留得书生气，撇开俗世情。", 
            "莱衣舞以乐，谢屐健而轻。", 
            "偶有濯缨意，在山泉水清。"
        ], 
        "title": "湘雁兄六旬华诞已过忝在旧交补呈两章以为寿 其二", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "破晓回春梦，惊心听杜鹃。", 
            "已无行役苦，而有负时愆。", 
            "旧稿随花葬，残书伴枕眠。", 
            "养心甘寂寞，扶杖向林泉。"
        ], 
        "title": "闻鹃", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "远望犹平淡，深探始觉奇。", 
            "二妃留泪竹，众壑献幽姿。", 
            "云带鸟声去，波将山势移。", 
            "老夫今到此，领略画中诗。"
        ], 
        "title": "游君山", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "久不为行客，言航汉水西。", 
            "万垂山远近，两岸树高低。", 
            "月出秋江朗，云生故垒迷。", 
            "遥看村镇处，灯火接长堤。"
        ], 
        "title": "夜航返汉", 
        "type": "律诗", 
        "yun": "齐"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "小健真吾弟，目盲心最明。", 
            "拍肩能辨客，响履惯呼名。", 
            "仁术穷经络，幽花养性情。", 
            "相亲五阅月，谈笑话平生。"
        ], 
        "title": "马王堆疗养院留别健弟", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "五言律诗", 
        "text": [
            "蔚起人文地，泱泱极壮观！", 
            "黄从黄帝始，白上白云间。", 
            "九曲神龙跃，三门天马攀。", 
            "奔流长怒吼，洗尽万辛酸。"
        ], 
        "title": "黄河颂", 
        "type": "律诗", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "旅枕眠难稳。", 
            "听窗前潇潇淅淅，倍增愁损。", 
            "起检家书灯下看，泪湿墨痕重涴。", 
            "尽负了春光晼晚。", 
            "白发青衫还作客，算功名付与新诗本。", 
            "虾菜梦，故乡远。", 
            "绿阴几日添池馆。", 
            "悄无人落花满地，疏帘不卷。", 
            "旧侣零星三两在，消息天涯隔断。", 
            "空自对炉香茗椀。", 
            "抛撇情怀非易事，更声声催尽残更短。", 
            "鸡唱又，恼邻院。"
        ], 
        "title": "贺新凉 雨夜不寐", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "几年寂寂宫花落。天池夜半神龙跃。", 
            "恢复旧江山。功名一梦间。", 
            "平生经济事。已付千秋史。", 
            "重把钓鱼竿。严滩烟月寒。"
        ], 
        "title": "菩萨鬘 感事", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "四面种筼筜，幽雅辞尘俗。", 
            "睡起日如年，满地新阴绿。", 
            "砚匣与书床，安知纱棂曲。", 
            "自写贝多经，细细焚香读。"
        ], 
        "title": "生查子", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "梗断蓬飘惯。", 
            "算年年江湖作客，凄凉何限。", 
            "镜里频添双鬓白，无复朱颜角丱。", 
            "依旧是黄花灿烂。", 
            "慷慨淋漓歌当哭，向旗亭催取银筝雁。", 
            "沽酒债，百钱办。", 
            "吾生强半多忧患。", 
            "正中原纵横豺虎，风云瀰漫。", 
            "纸上谈兵无用处，空有雄词千万。", 
            "究奚补苍生涂炭。", 
            "一个诗人穷杜甫，笑许身稷契言虚诞。", 
            "天宝乱，重愁叹。"
        ], 
        "title": "贺新凉", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "碧水蘸残阳。", 
            "淡著秋光。", 
            "笛声何处起苍茫。", 
            "吹出荷花三万顷，并作新凉。", 
            "几尺小游航。", 
            "载个诗狂。", 
            "满窗山色满篷霜。", 
            "除却太湖浑不似，一带渔庄。"
        ], 
        "title": "浪淘沙 题画", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "临行几度丁宁语，预约归期。", 
            "过了归期。", 
            "依旧天涯怨别离。", 
            "家书字字行行写，不尽相思。", 
            "写尽相思。", 
            "只是书归客不归。"
        ], 
        "title": "采桑子", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "寂寞书斋，凄凉客夜，素娥倍可人怜。", 
            "半窗花影和月淡于烟。", 
            "斗帐新寒似水，罗被薄还未装棉。", 
            "乡关梦欲寻何处，搁在枕函偏。", 
            "余香温宝鸭，兰灯半灺，剪穗重然。", 
            "有玉蜍不老，依旧年年。", 
            "与我天涯相伴几回，又雁底蛩边。", 
            "忒容易江湖，两鬓白了柳屯田。"
        ], 
        "title": "满庭芳 寒夜对月", 
        "type": "词", 
        "yun": "先"
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "落花如梦春阴暝。茜窗人病妆慵整。", 
            "无计奈春何。劝君金叵罗。", 
            "梨涡生酒晕。添得春容困。", 
            "鹦鹉唤梳头。不知人害愁。"
        ], 
        "title": "菩萨鬘", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "若木老槎枒。", 
            "海岛成洼。", 
            "蛟龙砺角虎磨牙。", 
            "冤血殷红流不尽，化作秋花。", 
            "月落素馨斜。", 
            "一梦繁华。", 
            "可怜五季帝王家。", 
            "城外青山山外路，乱骨如麻。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "天下纷纷，虎斗龙拿，毕竟何如。", 
            "幸黄巾不扰，免罹兵燹，青毡无恙，还注虫鱼。", 
            "齑瓮腌霜，苜盘煮雪，淡薄生涯味有余。", 
            "园林小，尽半为学舍，半作家居。", 
            "算来万事皆虚。", 
            "恁富贵功名且让渠。", 
            "只榕阴听曲，聊当读史，禾阡散步，足抵乘车。", 
            "家本清贫，性无别嗜，稍有囊钱便买书。", 
            "羲皇侣，向北窗高卧，白日徐徐。"
        ], 
        "title": "沁园春", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "波平槛曲，是谁家池馆，晚凉如水。", 
            "万柄红香围小榭，中有湘帘棐几。", 
            "鸥约霜探，鲤潮风趁，路过花洲尾。", 
            "夕烟一抹，数声渔笛吹起。", 
            "凭教岸柳微黄，江枫半赭，并入云蓝纸。", 
            "岁月飙轮桑海幻，且作岭南诗史。", 
            "添支乌篷，笔床茶灶，自号天随子。", 
            "湖山无恙，卜邻我欲来矣。"
        ], 
        "title": "酹江月 题芙蓉吟馆图", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "家在镜湖曲，三十六陂塘。", 
            "天涯回首如梦，归卧老渔庄。", 
            "几尺小楼临水，楼上安排图卷，楼下系游航。", 
            "楼角数株树，淡淡写斜阳。", 
            "一螺墨，一瓯茗，一炉香。", 
            "纸屏石枕无事，睡起日方长。", 
            "也有荆关粉本，也有倪黄著色，随意检巾箱。", 
            "诗思蓦然起，高唱入苍茫。"
        ], 
        "title": "水调歌头 题尺水楼读画图", 
        "type": "词", 
        "yun": "阳"
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "如鹤诗人瘦不支。", 
            "江山极目倚栏时。", 
            "无穷心事对斜晖。", 
            "春雨杏花人悄悄，秋风莼菜梦依依。", 
            "更从何处寄相思。"
        ], 
        "title": "浣溪纱 题卢楚宝小照", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "秋雨潇潇黄叶乱。", 
            "碧窗如水罗衾恋。", 
            "千里家山心一寸。", 
            "残梦断。", 
            "夜长不寐愁成阵。", 
            "几日西风催客燕。", 
            "驿程久候无归讯。", 
            "瘦减腰围霜满鬓。", 
            "寒月近。", 
            "寄衣不到天涯远。"
        ], 
        "title": "渔家傲 甲子秋夜", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "平芜一带寒烟抹。", 
            "啼螀怕闻凄咽。", 
            "燕子归来，芹泥依旧，何处六朝宫阙。", 
            "斜阳似血。", 
            "剩几寸残山，烧痕明灭。", 
            "旧日王孙，青青两鬓渐成雪。", 
            "清明又过几日。", 
            "更黄昏细雨，教人愁杀。", 
            "金粟堆边，玉钩斜畔，怎自年年不绝。", 
            "归心欲折。", 
            "便绿到天涯，倍添悽切。", 
            "南浦萋萋，只供人赋别。"
        ], 
        "title": "台城路 春草，和玉林、咏雩", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "蒿目望神州。", 
            "沧海横流。", 
            "十年磨剑北山头。", 
            "欲斩楼兰浑未遂，抱恨悠悠。", 
            "换酒脱貂裘。", 
            "笑看吴钩。", 
            "等闲儿女不知愁。", 
            "陌上垂杨如许绿，莫上妆楼。"
        ], 
        "title": "卖花声 题吴剑公戎装小影", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "何处莺声啼不倦。", 
            "落尽碧桃天渐暖。", 
            "夕阳斜照过西泠，人不见。", 
            "肠空断。", 
            "去去天涯春更远。", 
            "万里功名双鬓短。", 
            "已被霜风侵客面。", 
            "绿杨亭畔按银箫，吹不散。", 
            "阳关怨。", 
            "别恨平教添一段。"
        ], 
        "title": "天仙子 怀卢佑程西泠", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "水调分明听这边。", 
            "销魂况是葬花天。", 
            "非关殢酒厌厌病，一种衷情不可言。", 
            "篁褪粉，柳飞绵。", 
            "鹧鸪声里雨如烟。", 
            "劝君莫吃青梅子，透入心头一味酸。"
        ], 
        "title": "鹧鸪天 和咏雩韵", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "春风又到江南路。", 
            "斑骓旧曾游处。", 
            "十里旗亭，几声玉笛，惹起离愁无数。", 
            "画桥西去。", 
            "更添个流莺，娇啼不住。", 
            "和雨和烟，依依一碧奈何许。", 
            "风流问谁似汝。", 
            "只灵和殿里，当年张绪。", 
            "汉苑痕模，隋堤影乱，身世而今无主。", 
            "流光付与。", 
            "纵千种缠绵，有情谁诉。", 
            "怎不销魂，一鞭残照度。"
        ], 
        "title": "台城路 柳，和颐年", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "杨柳青如此。", 
            "甚频年送人作客，添人憔悴。", 
            "吹到阳关湘笛裂，片片离魂都碎。", 
            "板桥外夕阳西坠。", 
            "白社飘零青眼倦，问天涯此去谁知己。", 
            "泥爪印，偶然耳。", 
            "与君今夜拚沈醉。", 
            "怕明朝酒醒何处，茫茫千里赵尉。", 
            "云山黄浦月，便坼相思两地。", 
            "更无那新愁催起。", 
            "君等少年吾已老，背人前揾尽青衫泪。", 
            "多少恨，付流水。"
        ], 
        "title": "金缕曲 丙寅夏雪溪若陶有申江之行，余与剑公白英璧轩咏雩君实天醒饯于定香水榭，临别惘然，为填此解", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "屈指无端，岁华暗换宜春帖。", 
            "鸭炉烟结，梦暖春寒烈。", 
            "风竹凄清，敲向黄昏澈。", 
            "半庭残雪，更半庭残月。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "临别殷勤千万语，语语无情，语语多情处。", 
            "烟柳斜阳休吊古，登山临水防风雨。", 
            "月照秋江歌与舞，灯火楼台，可似长安路。", 
            "一缕幽情随梦去，西风秋月读捂主。"
        ], 
        "title": "蝶恋花  纪别", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "斜阳淡淡波纹皱，短短苏堤柳。", 
            "柳边谁说是苏家，一点秋坟满地落秋花。", 
            "西湖岁岁芙蓉老，多少才人吊。", 
            "不知谁更吊才人，惟有寒虫细细咒黄昏。"
        ], 
        "title": "虞美人 西湖苏小小墓石隐约有「佳人例让才人吊」之句不知何人所题盖亦伤心人语耳", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "烛花明，锦幛暖，薄醉罢瑶席。", 
            "说道春寒，今夜早将息。", 
            "待侬唤了红儿，掌灯送去，恐门外、黄昏天黑。", 
            "苔痕碧，一片疏雨微云，月斜画廊湿。", 
            "闲立瑶阶，细嚼杏花涩。", 
            "思量酒意如云，十春欢如梦，已残漏、五更轻滴。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "数片梨花著雨，半帘斜月微明。", 
            "凄清楼上正吹笙，酒醒更阑人定。", 
            "香爇红帏淡淡，灯明碧径星星。", 
            "鞦韆深院闭无声，满地瓓珊花影。"
        ], 
        "title": "西江月  春夜和内", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "露零星，香断续，惆怅河阳金谷。", 
            "春又去，近归期，问花花不知。", 
            "小阁畔，花雨乱，湿遍晓阴池馆。", 
            "窗暗暗，乌声声，落红春恨平。"
        ], 
        "title": "更漏子  晓雨", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "红楼春尽相逢处，紫藤花下风低。", 
            "那时筵上小徘徊，背人肠断，默默种相思。", 
            "欲问蓬山多少路，匆匆醉了还辞。", 
            "閒愁痴恨几多时，没人理会，只有影儿知。"
        ], 
        "title": "临江仙  为人书", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "前生种下相思种，转眼都如梦。", 
            "此心如水只长流，如许潇湘能放几多愁。", 
            "楼台惆怅还犹昨，往事思量著。", 
            "应知青鸟有时通，同去桃源深洞路重重。"
        ], 
        "title": "虞美人", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "蔷薇开遍莺声尽，斜阳花脚徘徊。", 
            "香车过处碧尘飞，旧时风景，回首总依稀。", 
            "莫问海山多少路，相思相望谁知。", 
            "梦中犹记画堂西，满帘花絮，明月醉归时。"
        ], 
        "title": "临江仙  寄梁三", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "楼外青山啼杜宇，我已无家，更劝归何处。", 
            "千里中原风色暮，天涯近泪无乾土。", 
            "几日不来红满路，暗里春归，没个人来去。", 
            "一点灯明花院雨，人间只有黄昏苦。"
        ], 
        "title": "蝶恋花  春感", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "冷斜阳深照海山楼，摇落一身秋。", 
            "看百蛮烟火，三江关塞，风物都收。", 
            "胡马何时荡尽，清泪洒沧洲。", 
            "举目无人处，如此神州。", 
            "佗也蛮夷大长，正韩彭醢后，猛士难求。", 
            "让书生掉舌，三寸抵貔貅。", 
            "算兴亡非关形胜，换谁家天下在人谋。", 
            "依然是云横古垒，山枕寒流。"
        ], 
        "title": "八声甘州  南溟秋望", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "一帘捲起古今愁，清叹动高秋。", 
            "早知酒热波心冷，趁斜晖一晌登楼。", 
            "杯底干岩万壑，江山半壁交州。", 
            "萧萧古垒枕寒流，依旧水悠悠。", 
            "閒来不管鱼龙气，破工夫去钓沧洲。", 
            "如此满天风雨，怎无一个归舟。"
        ], 
        "title": "风入松　　十月登香江山顶", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "沉香火底吹笙暖，锦幄笼烟满。", 
            "绿窗朱户暮寒生，直是落花飞絮总无声。", 
            "春宵犹自黄金价，玉树江南夜。", 
            "一天烽火念家山，国破不知幽梦向花间。"
        ], 
        "title": "虞美人  家书江南大雪忆梅", 
        "type": "词", 
        "yun": null
    }, 
    {
        "author": "杨圻", 
        "era": "近现代", 
        "subtype": null, 
        "text": [
            "双柑斗酒人依旧，绿遍了宫墙柳。", 
            "水面茶烟风片皱。", 
            "看花院落，听莺时候，笠屐携红袖。", 
            "夹城车马今年又，垂老寻欢开苑囿。", 
            "故国楼台花似绣。", 
            "昭阳翠晚，上阳红昼，付与谁消受。"
        ], 
        "title": "青玉案 二月二十闰枝丈瑑青兄招饮词集是日游北海", 
        "type": "词", 
        "yun": null
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "夜气回襟月作芒，宛从诗底问行藏。", 
            "沉思迸出万千语，半露幽忧半露狂。"
        ], 
        "title": "元夕检旧作有感", 
        "type": "绝句", 
        "yun": "阳"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "一寒如此窘诗才，破晓诗随霁色来。", 
            "好句初成天又雪，小诗何待雪相催。"
        ], 
        "title": "既晴又雪，戏作小诗", 
        "type": "绝句", 
        "yun": "灰"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "立破町畦是我言，面尘臆血武山篇。", 
            "奫冥俶诡非人世，绝叹伧儿笑玉川。"
        ], 
        "title": "读近代江右人诗，得绝句十六首（录十五） 其一 高陶堂心夔", 
        "type": "绝句", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "挂冠神武此心寒，七别仓皇泪不乾。", 
            "尚有廋词存古直，曹溪应作浣溪看。"
        ], 
        "title": "读近代江右人诗，得绝句十六首（录十五） 其二 胡退庐思敬", 
        "type": "绝句", 
        "yun": "寒"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "蚓语虫号谢不能，哀蝉孤据一枝鸣。", 
            "闲将云雨苍梧恨，曳出冲和淡雅声。"
        ], 
        "title": "读近代江右人诗，得绝句十六首（录十五） 其三 华持庵焯", 
        "type": "绝句", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "好古肝肠可作棱，秋空霜月已淩淩。", 
            "更收莽宕湖山气，始信黄金铸宛陵。"
        ], 
        "title": "读近代江右人诗，得绝句十六首（录十五） 其四 夏吷庵敬观", 
        "type": "绝句", 
        "yun": "蒸"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "尘劳解脱负朝喧，说佛谈诗众妙门。", 
            "松雨一龛新句法，籁空渊静欲无言。"
        ], 
        "title": "读近代江右人诗，得绝句十六首（录十五） 其五 杨昀谷增荦", 
        "type": "绝句", 
        "yun": "元"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "开山妙手春秋笔，刻镂空灵乃尔工。", 
            "光怪有时驱万态，莫言嫡乳嬗涪翁。"
        ], 
        "title": "读近代江右人诗，得绝句十六首（录十五） 其六 陈散原三立", 
        "type": "绝句", 
        "yun": "东"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "白发垂垂垫角巾，哀吟饭颗郁孤臣。", 
            "草衣木食深山气，几向春巢拜道人。"
        ], 
        "title": "读近代江右人诗，得绝句十六首（录十五） 其七 魏潜园元旷", 
        "type": "绝句", 
        "yun": "真"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "亭亭一曲数峰青，响彻高寒不可听。", 
            "禅味自深诗自淡，扫除群障见空灵。"
        ], 
        "title": "读近代江右人诗，得绝句十六首（录十五） 其八 桂伯年念祖", 
        "type": "绝句", 
        "yun": "青"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "苦吟不厌百攒眉，哀乐千端付予诗。", 
            "清壮直能穷峻峭，非关夜雨与秋鼙。"
        ], 
        "title": "读近代江右人诗，得绝句十六首（录十五） 其九 胡诗庐朝梁", 
        "type": "绝句", 
        "yun": null
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "陈君峭峭霜中竹，只影槐堂送日斜。", 
            "几许哀吟诉肝肺，果然才艺损年华。"
        ], 
        "title": "读近代江右人诗，得绝句十六首（录十五） 其十 陈师曾衡恪", 
        "type": "绝句", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "蠡湖坐落风骚手，瘦语淩虚破水云。", 
            "脱略时流逃宋派，冷丝枯木老昭文。"
        ], 
        "title": "读近代江右人诗，得绝句十六首（录十五） 其十一 胡穆庐雪抱", 
        "type": "绝句", 
        "yun": "文"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "凋落风骚念老成，空言心画与心声。", 
            "深藏尺幅槃槃气，曲苍微吟古性情。"
        ], 
        "title": "读近代江右人诗，得绝句十六首（录十五） 其十二 王简庵易", 
        "type": "绝句", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "不作芙蓉八月花，刺天孤树长槎枒。", 
            "潮阳气势梅陈语，骨重神寒有几家。"
        ], 
        "title": "读近代江右人诗，得绝句十六首（录十五） 其十三 汪辟疆国垣", 
        "type": "绝句", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "百过椠铅成秘笈，尚亲骚雅作诗人。", 
            "衢州旧句搜灵巧，海水浇胸气又新。"
        ], 
        "title": "读近代江右人诗，得绝句十六首（录十五） 其十四 胡忏庵先骕", 
        "type": "绝句", 
        "yun": "真"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "怜渠荦确秃千毫，百斛明珠气动摇。", 
            "似酌灵泉浇舌本，瓣香知为道人烧。"
        ], 
        "title": "读近代江右人诗，得绝句十六首（录十五） 其十五 王思斋浩", 
        "type": "绝句", 
        "yun": "萧"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "屡借虫鱼折简呼，卧游复慰此心孤。", 
            "压舟私喜归装重，远挟名山过蠡湖。"
        ], 
        "title": "谢肖伋画山水兼留别 其一", 
        "type": "绝句", 
        "yun": "虞"
    }, 
    {
        "author": "黄福基", 
        "era": "近现代", 
        "subtype": "七言绝句", 
        "text": [
            "试将能事促经营，随意濡毫刻意成。", 
            "归去万松新绕屋，溪流寒夜助涛声。"
        ], 
        "title": "谢肖伋画山水兼留别 其二", 
        "type": "绝句", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "五言律诗", 
        "text": [
            "栏楯延晴赏，应知鼓腹欢。", 
            "秃条烘嫩日，疏蕊养春寒。", 
            "斫笋香留锸，餐芹绿涨盘。", 
            "怀人风雨断，潭水一相看。"
        ], 
        "title": "园居即事", 
        "type": "律诗", 
        "yun": "寒"
    }, 
    {
        "author": "黄福基", 
        "era": "近现代", 
        "subtype": "五言律诗", 
        "text": [
            "却曲吾行健，巾裾得所便。", 
            "桑麻几村雨，菱芰一池烟。", 
            "气润零香暖，吟餐众绿妍。", 
            "蹊途数来往，留影鬓丝边。"
        ], 
        "title": "途中小雨", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "古鼎烟沈围笑语，会看檐雨酿微春。", 
            "颓颜短鬓支残夜，浊酒园蔬剩旧贫。", 
            "挂眼风光随梦杳，吐胸芒角照诗新。", 
            "几年蟫蠹成稽误，索米难将白发亲。"
        ], 
        "title": "除夕", 
        "type": "律诗", 
        "yun": "真"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "便泛尘海据高眠，莫遣喧豗挂眼前。", 
            "寥寂自伤醒似醉，是非微觉曲成弦。", 
            "敢携肝肺因人热，剩有溪山为我妍。", 
            "抚石看云寻妙悟，吟飙吹送薜萝边。"
        ], 
        "title": "书感", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "未肯遨嬉向江海，耽人花石与清疏。", 
            "长嘘中酒春无碍，瘦鬲镌诗水不如。", 
            "香散药栏一帘雨，青分梧几半园蔬。", 
            "登楼稍觉横山近，日日白云来起予。"
        ], 
        "title": "园居", 
        "type": "律诗", 
        "yun": "鱼"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "沈沈溪水风吹绿，一角山痕眼又明。", 
            "小槛人稀花独秀，高楼春去雨无声。", 
            "自披灵府冲和气，未解芳年旖旎情。", 
            "尘世何心问枯菀，坐招林籁听蝉鸣。"
        ], 
        "title": "春尽日贻珠楼茗坐", 
        "type": "律诗", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "村北村南行坐卧，惯收空翠一诗瓢。", 
            "垂虹晚日明遥岫，香雨杂花过小桥。", 
            "溪涨生鱼雷殷殷，林风呼鸟叶刁刁。", 
            "禳田愿作豚蹄祝，丰歉关心到里谣。"
        ], 
        "title": "雨后晚步村外作", 
        "type": "律诗", 
        "yun": "萧"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "小筑真同藕孔藏，深谈艺海入微茫。", 
            "水蒲作雨有秋意，石竹团光生夜香。", 
            "坐久星垂山一角，梦回凉送木千章。", 
            "相持冷抱收闲味，坦腹科头世已忘。"
        ], 
        "title": "纳凉新宅同莼弟作", 
        "type": "律诗", 
        "yun": "阳"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "一例欢愁自了之，略将心事到园池。", 
            "身容万绿中间住，诗引千洄澹淡思。", 
            "破寂稻香风过后，趁凉虫语雨来时。", 
            "明朝箬笠持竿去，照影溪流写向谁。"
        ], 
        "title": "暑雨初成循檐得句", 
        "type": "律诗", 
        "yun": "支"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "廿年欢笑成尘梦，如此荒寒眼易惊。", 
            "虬柏扶烟诗共老，丛筠酣雨籁能清。", 
            "井华分砚初怀旧，苔壁留题恐近名。", 
            "袖手低回问兴废，断云明处暮山横。"
        ], 
        "title": "雨中过葆素斋，幼时读书处也", 
        "type": "律诗", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "季朝新政争蛙黾，一疏辞官万口喧。", 
            "乱后几枯衔木泪，我来三听辨亡论。", 
            "湖楼春去波犹绿，江郭云深日更昏。", 
            "髣髴平生遗槁在，堂堂千载接忠魂。"
        ], 
        "title": "胡侍禦（思敬）殁三年重访退庐，感怆赋此", 
        "type": "律诗", 
        "yun": "元"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "汪侯诗字主奇峭，秀句书成白练裙。", 
            "噫草秋虫寒可味，卧墙蕉叶绿能分。", 
            "起予暂领湖天渌，遗子难持岭上云。", 
            "独抱幽忧向何许，岂容袖手看纷纭。"
        ], 
        "title": "辟疆为书扇，既别以诗答之", 
        "type": "律诗", 
        "yun": "文"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "岁岁虚堂眠白日，今来商略感秋诗。", 
            "禅斋野饭僧难饱，鬼火狐鸣世可知。", 
            "因乱转能亲骨肉，登高何处避寒饥。", 
            "晴明莫说寻山便，还望秋霖涨涸池。"
        ], 
        "title": "重九前五日莼弟约游横山", 
        "type": "律诗", 
        "yun": "支"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "丈人几谢官田秫，键户耽书却老方。", 
            "尽有松篁娱岁晚，可知饮啖及秋强。", 
            "颓风到此逾秦火，绝学居然有郑乡。", 
            "深愧后生期小子，殷勤但诫少年狂。"
        ], 
        "title": "寄呈外舅游明经", 
        "type": "律诗", 
        "yun": "阳"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "遮眼霜林老屋荒，门无赤脚较卢强。", 
            "一飘瘦语知客意，数尺乱蒿如我长。", 
            "归路寒菘绿秋雨，成围晚柚紫斜阳。", 
            "催诗暝色稍回合，隔水村灯堕杳茫。"
        ], 
        "title": "偕纯弟晚过杨介崖次韵", 
        "type": "律诗", 
        "yun": "阳"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "累世斯人厄所知，堂堂三十了嗟吁。", 
            "残秋刻骨江湖梦，奇语平生罔两居。", 
            "放眼初伤斜日远，苦吟犹是壮心馀。", 
            "鸰原定此藏山业，风雨庵头一榻虚。"
        ], 
        "title": "读思斋诗，用简庵酬容九韵", 
        "type": "律诗", 
        "yun": null
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "一编流转到山阿，山气灵光与荡摩。", 
            "脱手风骚关世运，抽身尘土息劳歌。", 
            "亭怀野史中州在，社续吴溪变雅多。", 
            "千里陶江寒浩淼，晚窗秋叶近如何。"
        ], 
        "title": "读《近代诗钞》有怀陈石遗先生", 
        "type": "律诗", 
        "yun": "歌"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "平生好雨有奇癖，惜别尤憎今日晴。", 
            "呵冻巡檐吾自适，冲寒襆被汝难行。", 
            "亲衰未许客千里，家近犹悬水半程。", 
            "局束且安名胜地，定收山气与诗鸣。"
        ], 
        "title": "送纯弟之星子", 
        "type": "律诗", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "未惯饥驱学忍饥，转喉触讳拙言辞。", 
            "谁云骨相巉巉薄，不可时施怪怪奇。", 
            "诗果穷乎宁自韨，贫非病也复何疑。", 
            "出门有碍成斯世，十亩千奴及早为。"
        ], 
        "title": "纯弟自号忍饥，以诗解之", 
        "type": "律诗", 
        "yun": "支"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "分耽砚席风波阔，百里邮筒各自娱。", 
            "意切乡梅著花未，寒凝萧寺有诗无。", 
            "飞磷篝火世如此，中橘艺蔬心岂殊。", 
            "但得薄田饘粥稳，便专丘壑不江湖。"
        ], 
        "title": "纯弟有诗见怀，次韵答之", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "鼎湖如镜龙吟处，挥手呼龙入云去。", 
            "官人颜色桃花红，泪溅庭梧泣春风。", 
            "别凤离鸾瑶殿空，小酌流霞邀玉童。", 
            "邀玉童，访仙宇，桂魄秋圆逢素娥，伤心莫道霓裳舞。"
        ], 
        "title": "飞龙引", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "丈夫生世不能龙睇虎啸吐我胸中奇，犹当万里乘槎穷险巇。", 
            "层城华屋照锦水，坐失仙窟宁非痴。", 
            "昔也蜀道之难难于上青天，今也荆梁一线鱼贯而蝉联。", 
            "镌岩铲谷平若川，飙轮一发箭离弦。", 
            "异哉使车如使船，竦息端坐闭两目，但闻天风海水声訇然。", 
            "呜呼安得起我太白于九泉，相与拍手大笑峨嵋巅。", 
            "剑阁之险复何有，峰峦倒飞石返走。", 
            "惊神泣鬼天无功，咄嗟失此关山雄。", 
            "君今西游快君意，云虬一蹴夔巫空。", 
            "落日晖晖恣所向，鸟道千盘得夷旷。", 
            "能令方寸五岳平，逸气纵横发清唱。", 
            "迩来众作喧秋蜩，寻声逐响何纷嚣。", 
            "相如子云同工而异曲，高名万古横云霄。", 
            "蜀山青兮蜀水碧，携琴载鹤求遗宅。", 
            "人去苔荒空自愁，江山摇落谁与俦。", 
            "呜呼安得起我太白于九泉，论文对酒酣高楼。"
        ], 
        "title": "反蜀道难送杨昀谷太守之官四川", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "海外更九州，谈天谁所知。", 
            "张骞穷河源，千古犹传疑。", 
            "汉世勤远略，威声踰月支。", 
            "万里若户庭，兹局会有时。", 
            "句吴化短发，荆蛮艳文辞。", 
            "搔首问苍穹，苍穹何好奇。"
        ], 
        "title": "杂诗八首选三 其一", 
        "type": "古风", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "魏绛劝和戎，向戍筹弭兵。", 
            "甘言饵猛虎，翻覆徒寒盟。", 
            "觥觥乐生雄，振槁下齐城。", 
            "男儿贵奇气，神绩风雨惊。", 
            "登高望燕山，日落黄沙平。", 
            "壮图今已矣，哀哉伤我情。"
        ], 
        "title": "杂诗八首选三 其二", 
        "type": "古风", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "万物同熙熙，帝城何郁郁。", 
            "危阙切云汉，峨冠集勋阅。", 
            "森沈夹青槐，高门互轩豁。", 
            "前庭罗钟磬，后堂理琴瑟。", 
            "文宴盛朱轮，华烛舞绛雪。", 
            "哀弦曲未终，鼙鼓促明月。", 
            "宫观烟尘飞，繁华倏已歇。", 
            "揽泣怀昭王，金台路殊绝。"
        ], 
        "title": "杂诗八首选三 其三", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "驾言访西母，旦发经扶桑。", 
            "奋躅踏红云，鞭笞叫鸾凰。", 
            "缥缈见楼阁，飞薨曜晨光。", 
            "峨峨瞻紫宫，仙官森其旁。", 
            "所怀不敢诉，踟蹰以徜徉。", 
            "传闻西母劳，蛾眉若秋霜。", 
            "愿为捣灵药，长生殊未央。"
        ], 
        "title": "游仙诗七首选三 其一", 
        "type": "古风", 
        "yun": "阳"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "瑶池整归骖，乘虬谒东父。", 
            "衣袂从仙风，飘飘漾轻羽。", 
            "初日照蟠木，沧溟隔红堵。", 
            "云霞非昔时，玉英委尘土。", 
            "双阙高以寒，閒房肃神女。", 
            "安期饲我枣，茅君酌我醑。", 
            "桑海迁变间，感旧泪如雨。"
        ], 
        "title": "游仙诗七首选三 其二", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "汉武骨已朽，茂陵秋草繁。", 
            "富贵岂常保，何为访神山。", 
            "将以耗雄心，愿入青云端。", 
            "功名岂不伟，寻仙良独难。", 
            "默尔岩穴士，潜居息群喧。", 
            "放情羲皇初，白云相往还。"
        ], 
        "title": "游仙诗七首选三 其三", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "高林啭午阴，飘飘嘘南飔。", 
            "缅然恋馀景，白日浸已驰。", 
            "徘徊众鸟鸣，繁声争乔枝。", 
            "孤鸾失俦匹，戢羽韬光仪。", 
            "感此凉燠殊，汍澜清涕滋。", 
            "唐虞寄远慨，侧身今何时。", 
            "伊川见被发，嗟哉周室卑。", 
            "汉末扰黄巾，倾宇谁能支。", 
            "长星夜竟天，占象复奚疑。", 
            "南阳起耕夫，释耒称帝师。", 
            "始雷发春蛰，枯荄回幽姿。", 
            "扬雄善词赋，晚荣为世嗤。", 
            "三间抱芳洁，餐英忘朝饥。", 
            "回首瞰西陵，寒楸使人悲。", 
            "帝乡不可求，去去将何之。"
        ], 
        "title": "夏日读史有所哀而纪之", 
        "type": "古风", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "夜中不能寐，吟虫声正悲。", 
            "揽衣独彷徨，我心安所之。", 
            "秋兰闭幽芬，素月明空帷。", 
            "怅然罢瑶瑟，伤旧怀天涯。", 
            "凤凰潜丹山，啾啾忍长饥。", 
            "鸩媒道殷勤，遂辞梧桐枝。", 
            "文采足相耀，惜哉毛羽卑。", 
            "感物多所哀，永夕风凄其。"
        ], 
        "title": "夜中不能寐二首 其一", 
        "type": "古风", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "夜中不能寐，秉烛延馀光。", 
            "夐乎思古人，遐情寓篇章。", 
            "时俗贵苟同，踽踽畴予臧。", 
            "凝神赴冥契，千载承芬芳。", 
            "前圣已云徂，缅焉遥相望。", 
            "泰山何岩岩，东海何茫茫。", 
            "欲升不可阶，欲渡不可航。"
        ], 
        "title": "夜中不能寐二首 其二", 
        "type": "古风", 
        "yun": "阳"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "江山寂寥历穷秋，凤为钦鸠兰为莸。", 
            "天予吾骨不可柔，直者耻随曲者侯。", 
            "陶公本非石隐俦，自述先德泪欲流。", 
            "日薄虞渊抱殷忧，翩然解绶藉督邮。", 
            "归来归来恋故丘，羲皇以上恣所游。", 
            "尘视轩冕复何求，慨焉伤怀醉便休。", 
            "今古陆沉此神州，茫茫百端同一愁。", 
            "林深风高暮飕飗，余亦荷刍凰山头。"
        ], 
        "title": "陶公归来图诗和黄陶庵", 
        "type": "古风", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "闭门愧孤陋，纡郁无欢娱。", 
            "凉飙西北来，乃与云鸿俱。", 
            "飞帛通遥情，相思良已劬。", 
            "乾坤惨秋气，流目荣悴殊。", 
            "荣悴何足言，白日悲西徂。", 
            "谁谓天运移，嘉会终难图。", 
            "闻君困羁旅，投暗韬明珠。", 
            "勖旃蕴瑰采，真赏何时无。"
        ], 
        "title": "得胡雪抱书", 
        "type": "古风", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "暮禽犹未还，瞻林候柴扉。", 
            "眷此夕阳静，不知风已微。", 
            "我心其如何，澹尔从化机。", 
            "稍得恒自足，逾量情所非。", 
            "贫交亦殊趣，于兹相识稀。", 
            "彭泽聿云远，吾将谁与归。"
        ], 
        "title": "晚兴", 
        "type": "古风", 
        "yun": "微"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "盘空势与蛟螭竞，落落疏柯力逾横。", 
            "能以气胜无妍姿，风骨依然强项令。", 
            "江侯画梅如画松，形貌虽异精神同。", 
            "当其四顾屏凡想，忽若遥情远势来自罗浮烟雨中。", 
            "我与江侯早携手，愁闻玉笛思亡友。", 
            "昔在筠州颇结文字缘，为我挥笔心拳拳。", 
            "移宰南昌政声起，怒潮乍沸章门水。", 
            "衔愤捐躯天下惊，凄凉纸帐西风里。", 
            "常山舌，睢阳齿，寥寥数人炳青史。", 
            "造物惜名尔爱名，呜呼尔竟以名死。", 
            "荒山回首哀复哀，一枝莫寄空徘徊。", 
            "扬州何逊久尘土，东阁官梅安在哉。", 
            "重展此幅识尔心如铁，尔形已化，尔迹不灭。", 
            "云月之夜或疑逋仙魂，谁知惨澹模糊乃是苌宏血。"
        ], 
        "title": "江云卿画梅歌", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "悠悠何所思，乃在沅湘浦。", 
            "忠爱识环节，藻艳亦千古。", 
            "没世名不章，空随草木腐。", 
            "哀蝉知我心，谁言独吟苦。"
        ], 
        "title": "寓怀十六首选三 其二", 
        "type": "古风", 
        "yun": "麌"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "誇父逐驰晖，所求安可成。", 
            "鼹鼠虽饮河，满腹无他营。", 
            "亨涂更罔尽，端赖胸怀平。", 
            "吾心日苟完，便尔王公轻。", 
            "时荣非所欣，徜徉终此生。"
        ], 
        "title": "寓怀十六首选三 其三", 
        "type": "古风", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "崦嵫匿朱晖，阶轩光已浮。", 
            "举目见明月，皓尔层氛收。", 
            "圆魄涵山河，隐隐形可求。", 
            "所悲东溟枯，须臾改蓬丘。", 
            "未识此中影，亦如人世不。", 
            "何从叩青霄，瞻望聊淹留。", 
            "但觉盈复亏，盛满终为忧。"
        ], 
        "title": "庭中月色皎然，触景成咏", 
        "type": "古风", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "鹪鹩能处卑，焉慕淩风翰。", 
            "余既返闾井，君亦栖故山。", 
            "燕郊昔分袂，相乖情莫殚。", 
            "不谓羲轮倾，俄焉共辛艰。", 
            "悲绪交吾怀，匪石宁辞顽。", 
            "临流志俱静，侪云身觉闲。", 
            "商皓娱华芝，高躅思同攀。"
        ], 
        "title": "寄吴广平", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "重阴隔朝暾，暑气始澄廓。", 
            "柯叶相低昂，回飙散林薄。", 
            "兹情与之远，罕滞从所托。", 
            "贫家废营构，安有台沼乐。", 
            "求之虚寂中，意造足丘壑。", 
            "天高渊则深，攸往见飞跃。", 
            "尘壒纷目前，形迹久可略。"
        ], 
        "title": "憩舍北大树下", 
        "type": "古风", 
        "yun": "药"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "旦作展遐眺，含滋尘既凝。", 
            "山田蔚新穟，绿叶连丘塍。", 
            "湛露明禾巅，初曦犹未升。", 
            "翛翛清气存，淡淡微烟兴。", 
            "西望匡庐高，五老弥崚嶒。", 
            "骨立若穷士，峻绝嗟无朋。", 
            "而我居其南，秉质如相承。", 
            "独复羞誇毗，引盼遥情增。"
        ], 
        "title": "晓望", 
        "type": "古风", 
        "yun": "蒸"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "金乌隐隐门前树，悴叶无声泣残露。", 
            "瑶沼芙蓉空复情，花落花开等閒度。", 
            "昔日高楼仙乐新，凤笙龙笛娱青春。", 
            "今日凄凉变园榭，惟觉秋风愁杀人。", 
            "始信荣落如转毂，西邻歌笑东邻哭。"
        ], 
        "title": "秋风怨", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "逸躅安邱樊，蠖屈遂泯默。", 
            "慈俭示微旨，日以养醇德。", 
            "早岁骋柔翰，为文务雄直。", 
            "何期困扶摇，屡折云鹏翼。", 
            "岩居守忠朴，松筱犹古色。", 
            "相对各华发，固穷贵自力。", 
            "谈谐未云竟，忽忽日西匿。", 
            "踟蹰薄言归，所眷良靡极。", 
            "结交始昆季，念昔弥测测。"
        ], 
        "title": "晚过游氏山房赠星阁明经", 
        "type": "古风", 
        "yun": "职"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "徂冬阴气升，繁卉改前姿。", 
            "岂遂元化穷，郁郁存贞葳。", 
            "孤秀值倾运，翘然始为奇。", 
            "吏部冰雪怀，濯时吐清辞。", 
            "千屈不一伸，乃以亨其诗。", 
            "冥搜造幽荒，得句苍天悲。", 
            "昨非觉今是，此情知者谁。", 
            "遥睇如有求，空山相与期。"
        ], 
        "title": "五君咏（录三） 其一 陈主事伯严", 
        "type": "古风", 
        "yun": null
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "御史何翩翩，流风惬微尚。", 
            "虽生古人后，所志宁敢让。", 
            "批鳞奋忠谏，烛照剖兴丧。", 
            "痛哭章无益，归欤天所放。", 
            "羲农不可作，收涕从禽向。", 
            "百尺栖神鸾，梧柯惜孤唱。", 
            "回思君恩深，嗟叹负鲠亮。", 
            "垂名且千载，日暮奚惆怅。"
        ], 
        "title": "五君咏（录三） 其二 胡御史漱篁", 
        "type": "古风", 
        "yun": "漾"
    }, 
    {
        "author": "黄锡朋", 
        "era": "近现代", 
        "subtype": null, 
        "text": [
            "临川富才俊，良绪犹能续。", 
            "梅庵狷者流，处寂抱幽馥。", 
            "文藻动当世，馀膏润英淑。", 
            "哀哉横舍芜，避地感陵谷。", 
            "谋食藉毛颖，贫乐胜苟禄。", 
            "伯休长安药，君直建阳卜。", 
            "兹怀岂不苦，旷世钦芳郁。", 
            "所贵在姱节，咏言意弥肃。"
        ], 
        "title": "五君咏（录三） 其三 李提学梅庵", 
        "type": "古风", 
        "yun": null
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "骑鹤扬州漫自誇，风流何逊昔为家。", 
            "自媒早巳疑温峤，誉妇曾闻必丽华。", 
            "为我画眉调彩笔，凭君索笑种梅花。", 
            "廿年飘泊今何世，不问琴书问酒茶。"
        ], 
        "title": "霞客绮年时有端丽之誉既归余京师王妃贵妇争交欢之今虽老我固及其姣且好昔人誉妻语也书题二十年前为新妇时照片 其一", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "少年才调誉韩翃，惭愧飞花句满城。", 
            "顾影未除公子气，娶妻难得美人名。", 
            "却因多难依严武，岂有长贫似马卿。", 
            "辜负一年好风景，西楼柳暗百花明。"
        ], 
        "title": "霞客绮年时有端丽之誉既归余京师王妃贵妇争交欢之今虽老我固及其姣且好昔人誉妻语也书题二十年前为新妇时照片 其二", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "绿满平畴红满堤，轻舟浅水尚湖西。", 
            "林花和雨一齐落，山鸟呼人到处啼。", 
            "五簋佳肴非应客，一囊诗句但谋妻。", 
            "筠笼采得杨梅熟，满袖溪云两屐泥。"
        ], 
        "title": "夫妇荡舟至剑门宝岩下", 
        "type": "律诗", 
        "yun": "齐"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "昔年风格首重回，雪满园林酒满杯。", 
            "共拥翠裘坐寒月，自烧红烛照新梅。", 
            "已闻兵马及关止，尚有清诗渡海来。", 
            "惆怅江南烟水客，悔将泉石换尘埃。"
        ], 
        "title": "黄州见梅遂忆故园时江南齐卢搆兵道途梗塞妻子避乱海上", 
        "type": "律诗", 
        "yun": "灰"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "旧里高阳乔木悲，西豪门户不胜思。", 
            "万方多难闻经圣，一绝传家得父奇。", 
            "宋玉江山留故宅，苏瑰风度想明时。", 
            "由来世德关兴废，七业支离况鬓丝。"
        ], 
        "title": "甘簃属题睇向斋授经图", 
        "type": "律诗", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "十里铜街弦索清，江山文藻丽人行。", 
            "紫云捧出惊初面，青鸟衔来忆定情。", 
            "凤胫灯烘花漱涩，虾须帘荡月分明。", 
            "韦娘艳誉春城满，惭愧风流小杜名。"
        ], 
        "title": "惆怅词八首选六 其一", 
        "type": "律诗", 
        "yun": "庚"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "狂名虚并艳名豪，从此人间话薛涛。", 
            "顾曲泥翻金络索，疗愁亲酌绿葡萄。", 
            "九华语罢鸡香进，七步吟成羯鼓高。", 
            "今日征西车马里，收将钿盒出弓刀。"
        ], 
        "title": "惆怅词八首选六 其二", 
        "type": "律诗", 
        "yun": "豪"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "分明开到海棠时，南部烟花第一枝。", 
            "拾翠春骄红叱泼，烧灯火暖玉参差。", 
            "房中初制閒情赋，海内争传薄幸诗。", 
            "楼外绿杨风满树，龙媒镇日击西池。"
        ], 
        "title": "惆怅词八首选六 其三", 
        "type": "律诗", 
        "yun": "支"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "当时去住两无家，露冷千门别馆娃。", 
            "为有狂名重淮海，忍教情死累琅琊。", 
            "洞天仙约胡麻饭，烽火南朝玉树花。", 
            "若间萧郎无恙否，关山明月走兵车。"
        ], 
        "title": "惆怅词八首选六 其四", 
        "type": "律诗", 
        "yun": "麻"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "玉怨珠愁语万千，春香罗荐意绵绵。", 
            "郎恩似海深于昔，妾貌如花瘦比前。", 
            "乱后怜卿身在客，别来奈我夜为年。", 
            "天涯烧烛雕梁寂，燕子双栖窥独眠。"
        ], 
        "title": "惆怅词八首选六 其五", 
        "type": "律诗", 
        "yun": "先"
    }, 
    {
        "author": "杨圻", 
        "era": "近现代", 
        "subtype": "七言律诗", 
        "text": [
            "人道微之与牧之，悼亡词赋狭邪诗。", 
            "庸知锦瑟华年恨，并入青楼落拓时。", 
            "尽有风情酬小玉，断无消息载西施。", 
            "千愁自缚蚕成茧，缫到从头只一丝。"
        ], 
        "title": "惆怅词八首选六 其六", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "劳人病深秋，穷巷困幽眺。", 
            "触哀郁未申，冲臆作噭啸。", 
            "大哉毅豹事，觉岸汝先到。", 
            "寄师龙象姿，摩尼珠早耀。", 
            "澄心捐情田，并念发诗窖。", 
            "断言翻摛花，雕辩欲筌奥。", 
            "晚临天童刹，远供志公帽。", 
            "道林冲天鹤，衍师击霜鹞。", 
            "耳名声已夺，识面心屡摇。", 
            "宁知一覕缘，荼毗倏相吊。", 
            "苾除竟长谢，秋菊荐寒釂。", 
            "无身始见性，有欲乃观徼。", 
            "斯言匪塞悲，玄理握众妙。", 
            "犹嫌文酒习，循迹俗所挠。", 
            "脱然弃桑宿，此际不恋嫪。", 
            "休为沈舟哀，微闻拈花笑。"
        ], 
        "title": "挽寄禅和尚", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "夜残隔牖响败叶，昏飙搏雨作狂雪。", 
            "愁侵砚滴冰花皴，冻夺裘温炉火绝。", 
            "冥濛黯月和云远，泱漭严风吹梦折。", 
            "湫居孥属苦撄累，趺坐诗心犹起灭。", 
            "情知鸿爪原无住，安得鲸波供一掣。", 
            "二三朋㑺幸好我，梁生诗眼烱不缬。", 
            "吾宗俊人镇袖手，罗瘿谈锋散珠屑。", 
            "嗟君妙才各自保，世界空花容几瞥。", 
            "沧桑峥嵘生气尽，时事心灰那能说。", 
            "枯肠得诗兀兀醉，起视瓦沟粲冰铁。"
        ], 
        "title": "十二月二十七夜大雪柬瘿公孝觉众异用东坡聚星堂韵", 
        "type": "古风", 
        "yun": "屑"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "青春受谢谁能守，花雾冥冥弄春昼。", 
            "梁侯失喜得芳辰，便借流觞集佳构。", 
            "长安棋局今几变，水滨风物嗟如旧。", 
            "临流楼阁参差见，豁眼西山走苍岫。", 
            "列坐能追典午贤，衔杯欲尽东南秀。", 
            "座中主人三叹息，盛会良时故难凑。", 
            "少年光阴忆蚕市，东京初政思元祐。", 
            "岂无南涧共秉兰，风埃侵鬓唯荒囿。", 
            "一从去国堕蛮荒，目断江春令人瘦。", 
            "归来旧巷认乌衣，重向西台感朱咮。", 
            "今年岁星又相属，细柳新蒲禁烟后。", 
            "开尊一洗沧桑恨，对山弦管殷勤侑。", 
            "我时闻言但兀兀，屏脱千悲对清酎。", 
            "先生奇才天所纵，世儿孟浪方腾诟。", 
            "有春不赏复何待，纷纷蚁穴从牛斗。", 
            "娵隅蛮语聊自娱，诗敌堂堂不余宥。", 
            "推杯忽惊天地窄，抚时便觉幽忧遘。", 
            "流风两晋渺不异，陆沈勠力犹当救。", 
            "兴亡俯仰剩人豪，党锢声名王叔茂。"
        ], 
        "title": "上巳修禊赋呈任公先生分韵得茂字", 
        "type": "古风", 
        "yun": "宥"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "馀春逗寒雨，苦潦恨碍辙。", 
            "驱车展横舍，入户气已噎。", 
            "芷青竟长往，天道那可说。", 
            "平生冰雪姿，万汇供一挈。", 
            "吾生嗟望尘，载笔幸相结。", 
            "宁知牖下灯，尽汝升斗血。", 
            "聪明复何补，干莫实自折。", 
            "京尘十馀载，才命两磨涅。", 
            "年来托传经，学子仰绵蕝。", 
            "丹铅讵停晷，甄录署以瞥。", 
            "浮生本电谢，谶语叹隐切。", 
            "今春盛招邀，筵饯故屡设。", 
            "名园共修禊，江亭忆话别。", 
            "伤哉两短诗，生死笔永诀。", 
            "相看青鬓盈，系痛固所蔑。", 
            "匡床小握手，何意及危惙。", 
            "早知会面难，悔不罄唇舌。", 
            "翻疑身在梦，搴幌日未昳。", 
            "造物汝何仇，奄忽萎此哲。", 
            "颇闻梦琼瑰，毅豹理洞澈。", 
            "心光长烱烱，浩气百不灭。", 
            "所悲高堂亲，老泪溅清醊。", 
            "星奔有孤嫠，冯棺缺一诀。", 
            "为君勃馀哀，梁月照呜咽。"
        ], 
        "title": "雨中视芷青殓归复为诗以哭之", 
        "type": "古风", 
        "yun": "屑"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "旃檀断烬难氤氲，荒幢败筴谁为薰。", 
            "寒僧斸春粲篱卉，坐遣油壁来如云。", 
            "林生好花复好客，新诗密字当筵分。", 
            "晚华易散绿房晓，天香须向空中闻。"
        ], 
        "title": "崇效寺牡丹诗变体倒叠前均呈亮奇", 
        "type": "古风", 
        "yun": "文"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "晚风郁馀悲，驱车过符离。", 
            "念昔张魏公，于兹偾其师。", 
            "二帅既不睦，北征空恣睢。", 
            "勿言僇曲端，心学终谁欺。", 
            "此事恐未了，苏翁言可思。", 
            "足知凶危器，不戢将自罹。", 
            "峥嵘一千载，陵谷逶且迤。", 
            "兵气近方沈，俛仰留嗟咨。"
        ], 
        "title": "符离", 
        "type": "古风", 
        "yun": "支"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "赭山扼徐州，蜿蜒走千里。", 
            "陂陀互映带，亭午及淮水。", 
            "山川廓南徐，风物始秀美。", 
            "淮北柳已凋，淮南绿未已。", 
            "初瞻一发青，连嶂忽突起。", 
            "苍茫眺山烧，岸谷斗俶诡。", 
            "游心营八荒，逝毂逐奔晷。", 
            "荡胸尽佳句，欲吐复挂齿。", 
            "斜阳瞬相偪，失喜见渺瀰。", 
            "江头掉扁舟，钟阜堕眼底。", 
            "兹游良可悦，得诗肠已馁。"
        ], 
        "title": "将至金陵道中作", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "大江灌东南，虎踞得建业。", 
            "我来及燹馀，望古意转怯。", 
            "下关当兵冲，颓壁尚巀嶪。", 
            "何人委坚城，狂竖资血喋。", 
            "遂令金粉地，宛转历浩劫。", 
            "市棚取小饮，暂慰行役乏。", 
            "居人念幕府，其气颇呿嗋。", 
            "滔滔视江波，焉能洗兵甲。", 
            "逝当随去鸥，浩荡谁可狎。"
        ], 
        "title": "下关", 
        "type": "古风", 
        "yun": "洽"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "岁寒竦孤姿，世乱见风义。", 
            "平生阅诸贤，此老致可异。", 
            "苍苍湖海豪，揫洗豁精意。", 
            "廿年专旌麾，投老占廛地。", 
            "开窗拓明几，茧纸作细字。", 
            "谁知龙蛇笔，坠腕老更恣。", 
            "研经言自泽，谋句色转粹。", 
            "即兹勤事心，拔俗已高帜。", 
            "微生倦尘缁，招陪及群季。", 
            "三郎笃好我，南下辄连辔。", 
            "英芒敞眉宇，感叹念气类。", 
            "堂堂文肃公，厚德得所嗣。", 
            "惟时丁衰虞，瑚琏惜轻试。", 
            "沧江晚自佳，铜仙有馀泪。", 
            "风尘黯南北，乔木日憔悴。", 
            "横流终不复，士习实可议。", 
            "作诗聊献公，忧来郁难寐。"
        ], 
        "title": "赠沈涛园先生", 
        "type": "古风", 
        "yun": "寘"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "湘乡功名照江水，幕府牙旌映千里。", 
            "章侯手援曾公死，大恩不报宁独尔。", 
            "沈思矍立洞公旨，故留遗憾资青史。", 
            "后贤怅说懦夫起，亮节清标表兹士。", 
            "好官不过得钱耳，孰若斯图传百纪。", 
            "世儒观物囿常理，言禄沾沾真可鄙。", 
            "严光乃以之推拟，章侯九原当粲齿。", 
            "虚堂展卷心茫然，荒祠败柳江空烟。", 
            "世閒恩怨复何著，君看沧海翻成田。"
        ], 
        "title": "铜官感旧图为章曼仙题", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "冷官仰屋椽，饭罢付春睡。", 
            "文移未挂眼，鞅掌叹何自。", 
            "鸢肩彼何人，笑我骨不媚。", 
            "侧闻孜孜谋，终集闾巷议。", 
            "吾身甘贫役，绝言弃智慧。", 
            "阳春宣圣恩，秋卉讵含惠。", 
            "出门路千歧，凝望掩寒涕。"
        ], 
        "title": "春日杂诗三首（甲寅） 其一", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "沈思及未来，突兀千悲辛。", 
            "岂唯觉昨非，顷念倏已陈。", 
            "稍怜风日佳，忽复侵暮春。", 
            "泓水活馀绿，园花回旧嚬。", 
            "独忧人世事，颓下无涯津。", 
            "信知艰虞会，翻见光景新。", 
            "万事随洪波，吾曹诚僇民。"
        ], 
        "title": "春日杂诗三首（甲寅） 其二", 
        "type": "古风", 
        "yun": "真"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "园花亦葳蕤，散漫依墙东。", 
            "照海复倚天，香色浑难同。", 
            "踟蹰花枝前，淡沱伤千红。", 
            "譬如南国姝，娉婷一世空。", 
            "绝代不自怜，修名孰有终。", 
            "俛仰成兴衰，万物理可通。", 
            "桃李自无言，亮彼造化功。"
        ], 
        "title": "春日杂诗三首（甲寅） 其三", 
        "type": "古风", 
        "yun": "东"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "公丧突如来，令我泪横泫。", 
            "回思文字缘，此泪信难免。", 
            "平生好放言，孤往犯众眄。", 
            "公独手我诗，谓此泠然善。", 
            "驰书讯罗瘿，爱士意不浅。", 
            "东归见颜色，霜菊照新盏。", 
            "招从曾，吐语各俊謇。", 
            "当时固魁梧，奄忽隔俯俛。", 
            "一朝乔木凋，万事风嘱转。", 
            "前游那忍念，楼宇俨在眼。", 
            "世儿习脂韦，雅识晚稍鲜。", 
            "斯人终足惜，吾语卒非舛。", 
            "生刍致遥奠，三叹洗馀狷。", 
            "旻天助萧恻，秋檐雨仍潸。"
        ], 
        "title": "挽陈简墀", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "今冬乃奇寒，诗思久苦蛰。", 
            "沈埋万人海，壮抱付羁馵。", 
            "昨闻樊山来，春气转京邑。", 
            "沈侯命清尊，薢茩约佳集。", 
            "小巷初张灯，薄雪犯微湿。", 
            "入门拜诗老，温貌最可挹。", 
            "吾师辩澜翻，高论亦潗㵫。", 
            "眼前三五公，谈笑恣翾给。", 
            "阿梅盈盈至，隽采见玉立。", 
            "身上江南香，隔袂作馀裛。", 
            "素颜幸无恙，未遣严霜袭。", 
            "流波无停姿，翩影去何急。", 
            "酒阑申崇谭，洗席理茶笈。", 
            "珈游固难常，坠韵倘可拾。"
        ], 
        "title": "十二月五日昆三招同樊山先生石遗师石甫瑟君剑丞宰平公达众异饮于寓斋", 
        "type": "古风", 
        "yun": "缉"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "李侯薄为吏，谋句特清泚。", 
            "涉旬暂北游，理艇复南指。", 
            "斯人直俊鹘，岂独诗境美。", 
            "郑公二年别，坚卧对江水。", 
            "因侯乞诗卷，兼用讯安止。", 
            "吴山青可念，修路记逶逦。", 
            "明发及莺飞，江春黯千里。"
        ], 
        "title": "赠李拔可即送其行兼乞海藏楼新刊诗", 
        "type": "古风", 
        "yun": "纸"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "荆南词国谁称伯，天门一老扬先驾。", 
            "吐吞云梦纳群有，蹴踏风霆歌九夏。", 
            "旧闻清诗赋绿竹，数沐恩波舒锦帕。", 
            "防辽早寄莱公钥，投韨还耽邺侯架。", 
            "承平旄节世无匹，海曲沤沙盟暂假。", 
            "未容神骥遽伏枥，再起烛龙烦照夜。", 
            "法旻青星久沦堕，敝世洪波愈颓下。", 
            "岸冠初领兰台聚，百僚坐肃南司化。", 
            "定知峻望迈袁薛，谁信佳篇出鲍谢。", 
            "扶持宙合要人纪，追琢心精蹈天罅。", 
            "端居夙负抱膝吟，退衙常得撚须暇。", 
            "尖叉马耳角新句，膏馥鸡林求善价。", 
            "流风正始傥可复，文笔元和差相亚。", 
            "微生挟策走上京，寸廪驱名托郎舍。", 
            "致身仍叹文章误，违俗恐遭官长骂。", 
            "岂知爱才甚渴饥，更复逢人盛誇诧。", 
            "轻车冲晨独投访，便坐倾谈极酝藉。", 
            "感公过誉饤座梨，贻我已逾牛心炙。", 
            "东风摇天空自怒，世难排山那容贳。", 
            "危时揽士重南北，此日挽强推楚柘。", 
            "江山寂寥春去易，安得从游醉风榭。"
        ], 
        "title": "上沈观先生", 
        "type": "古风", 
        "yun": "祃"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "连春无好怀，风霾郁馀横。", 
            "闭门数瘦竹，愁对妻子病。", 
            "寸心复何期，诗诣谓可圣。", 
            "官粗才亦退，内馁卒难竞。", 
            "平生夏吷厂，四海熟名姓。", 
            "神亲交甚淡，论简味殊正。", 
            "于诗拓大国，出语极隽夐。", 
            "西江有真源，佳处岂犷硬。", 
            "君独哜其胾，扫涤天宇净。", 
            "过存赠词卷，珂雪莹相映。", 
            "腾腾尘土中，薢茩此高咏。", 
            "微花耿清明，街柳绿初盛。", 
            "联游幸未晚，世事付青镜。", 
            "投篇贡所疾，引领待良诤。", 
            "终恐摩坚城，曳兵丧权劲。"
        ], 
        "title": "柬夏吷庵", 
        "type": "古风", 
        "yun": "敬"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "春城花欲燃，佳怀定何预。", 
            "信当谋社尊，光景得少驻。", 
            "楚才真可畏，高学无咫步。", 
            "吾师晚好咏，埽室纳杖屦。", 
            "言披风沙夕，分索冰雪句。", 
            "杯觞洗凡色，花竹见朴素。", 
            "此庐故非远，会心始一遇。", 
            "致知诗境深，触譬寄孤慕。", 
            "平生少年场，著意欲自度。", 
            "黾勤事俯仰，惧坐文字误。", 
            "得从诸老游，饯此春物暮。", 
            "明日更层楼，冲寒傥能赋。"
        ], 
        "title": "三月朔日春社第一集赋呈石遗师", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "清池如禅心，朗澈无留形。", 
            "可怜千兴衰，视此潭中星。", 
            "水滨复何有，佳日花冥冥。", 
            "诗人忽麇至，飙聚同轻萍。", 
            "令节信有酬，高言发玄扃。", 
            "分曹各引满，餔歠杂醉醒。", 
            "开轩采柳丝，失喜西山青。", 
            "惜无白莲风，隔水飘芳馨。", 
            "三年屡祓除，忧患知难停。", 
            "群公正整暇，四方怀仪型。", 
            "夏统颇能歌，清激谁与听。"
        ], 
        "title": "上巳日十刹海修禊分韵得形字", 
        "type": "古风", 
        "yun": "青"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "胡君攻诗榜其庐，剬心壹志天下无。", 
            "被服应衣山谷褐，宗派笃主居仁图。", 
            "近来江西好词笔，展纸令人每自失。", 
            "此士立名非草草，何由惆怅长安道。"
        ], 
        "title": "赠胡梓方", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "华阳山人顾所持，书神酒意匹者谁。", 
            "衰年客死留残诗，晚有弟子传其诗。", 
            "风流摇落吾生迟，犹接坛坫瞻须眉。", 
            "今题此纸益我思，颓世学诗将何为。"
        ], 
        "title": "程穆厂属题顾印伯先生遗诗", 
        "type": "古风", 
        "yun": "支"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "怪当时、健者也曾闲，天涯又逢君。", 
            "正落花时节，听鹂巷陌，山媚春人。", 
            "若个短衣匹马，争说李将军。", 
            "遮莫南山上，猿臂逡巡。", 
            "不负生平慷慨，且鏖诗角酒，肝胆轮囷。", 
            "便相从樽俎，歌啸起风云。", 
            "试凭临、荒城残垒，念家山、鼙鼓那堪闻。", 
            "巡檐笑，有寒香在，为我三薰。"
        ], 
        "title": "八声甘州·甘泉山馆宴集，赋赠任公", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "兔丝年邃，龙天人杳，红云今已吹残。", 
            "波竭草枯，蛟冥蜃诞，江山终付荒寒。", 
            "一雨洗尘寰。", 
            "楚庭旧乔木，犹护文鸳。", 
            "五岭风烟，百蛮笳鼓对芳樽。", 
            "有人高处凭栏。", 
            "念绿眉绣盖，翠鬣珠鞍。", 
            "金粉醉浓，莺花梦浅，狂歌惊起痴顽。", 
            "眼底水天宽。", 
            "且与移沧海，作我杯盘，斟酌无穷世事，今古几悲欢。"
        ], 
        "title": "望海潮·越秀山怀古。丙戌，一九四六年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "飞絮流光，又风袅落花，梨云吹碎。", 
            "看百越关山，夕阳如醉。", 
            "岁月岂无迟暮感，英雄自有飞腾意。", 
            "谁料理。", 
            "冷暖世情，如许多事。", 
            "应是。", 
            "匡时经纬。", 
            "念繁华梦好，蔫绣酣倚。", 
            "待衣被人间，欢颜相视。", 
            "堪笑杨花无气力，一生漂泊随流水。", 
            "春归矣。", 
            "鹧鸪乱啼声里。"
        ], 
        "title": "梅子黄时雨·丁亥，一九四七年。咏木棉絮。闇公、六禾、颙庵、伯孝、叔俦、秋雪、纫诗同作", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "问沈冥今古，寥落江山，谁来浇酒。", 
            "万绿摇天，渐暗移晴昼。", 
            "故国山围，荒城草接，待行人回首。", 
            "槐火泉声，杏花帘影，听鹂时候。", 
            "丧乱重逢，旧游如梦，玉树歌余，彩云飞后。", 
            "一例支离，看肘生垂柳。", 
            "妙语风烟，闲身丘壑，拚樽前相守。", 
            "世事欢愉，人生聚合，几回还又。"
        ], 
        "title": "醉蓬莱·北园宴集，次韵和无庵，并柬颙庵、伯孝、荫庭、庸斋、秋雪、寂园", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "愁深总为斜阳误。", 
            "花底徘徊成小住。", 
            "江山如梦竟迷人，终古行人随梦去。", 
            "琼瑰拟琢同心句。", 
            "众女高丘传妒语。", 
            "玉楼歌舞又黄昏，烟柳乱鸦啼月处。"
        ], 
        "title": "玉楼春·丁亥，一九四七年。次伯端韵", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "重帘不与遮愁断。", 
            "春老月斜花泪泫。", 
            "尹邢避面肯相逢，万一相逢屏角转。", 
            "花开堪折君知劝。", 
            "酒醒梦回人意倦。", 
            "春风摇佩麝兰香，万缕绿云襟底暖。"
        ], 
        "title": "玉楼春·丁亥，一九四七年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "猩蕤应笑愁人误。", 
            "愁里红颜留不住。", 
            "朅来休负惜花心，香谢肯随蜂蝶去。", 
            "相思凤纸留题句。", 
            "小别鹅笙闻怨语。", 
            "蕙兰啼老枉伤春，春在高楼风雨处。"
        ], 
        "title": "玉楼春·丁亥，一九四七年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "愁丝不遣东风断。", 
            "脂盝春融花露泫。", 
            "茗华刻字玉玲珑，金缕歌声珠宛转。", 
            "芳卮潋滟殷勤劝。", 
            "梦残寒深人已倦。", 
            "蛾眉翠袖抱花魂，兰气娇呵成薄暖。"
        ], 
        "title": "玉楼春·丁亥，一九四七年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "一笑痴儿喧卖懒，岁华人事骎骎。", 
            "歌台高迥倚层阴。", 
            "奇寒如鹤怨，未晓恕鸡喑。", 
            "雪后江关梅柳在，漫容生事销沈。", 
            "东风吹醒万花心。", 
            "碧云芳草合，红雨落桃深。"
        ], 
        "title": "临江仙·除夕。丁亥，一九四七年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "送腊烦丝管。", 
            "画炬照，银屏暖。", 
            "鸡槟却冷，燕符迎晓，娇羽轻啭。", 
            "笑若儿、细劝爷娘盏。", 
            "借冽泚，余寒短。", 
            "暗关心，东风起，玉关春梦应远。", 
            "扶醉彩镫前，看游戏鱼龙，巾又谁岸。", 
            "鬓雪苦侵人，更何厌歌宴。", 
            "纵蟾乌倒转，难似儿时，好新年，百回见。", 
            "花国又春矣，漫容金樽浅。"
        ], 
        "title": "塞垣春·戊子岁旦，一九四八年。次梦窗韵，叶四声", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "瘦鸾碧翮舞虚堂。", 
            "影交加、敲碎琳琅。", 
            "绿染九疑烟，相思梦落潇湘。", 
            "颦娥泪、散入苍茫。", 
            "萧闲甚、挥洒能为直干，耐得风霜。", 
            "比黄金价重，十锭付西凉。", 
            "清狂。", 
            "长歌倘容我，谁相和、韵绕空梁。", 
            "何处又、柯亭选笛，可有中郎。", 
            "记曲人、那更红娘。", 
            "雷声晚、还念箨龙破蛰，雨足江乡。", 
            "奈蛾眉翠袖，空谷倚斜阳。"
        ], 
        "title": "高山流水·过叶遐庵论词曲，因题其《仿夏仲昭画竹》", 
        "type": "词", 
        "yun": "阳"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "看花携过青墩路。", 
            "曾钤取、法驾朝元新句。", 
            "风起百花摇，问赤城何处。", 
            "惆怅人间如一梦，奈梦也、无常无住。", 
            "愁伫。", 
            "听三更渔唱，笛声清苦。", 
            "谁付。", 
            "融扁铜章，有宫砂麝捣，香泥犹护。", 
            "流转几何年，置小仓窗户。", 
            "今日颙园词赋手，一例是、洞霄仙侣。", 
            "留与伴诗镫，编入松庵印谱。"
        ], 
        "title": "珍珠帘·颙庵得宋陈简斋铜印属题，用梦窗体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "露脚斜飞银兔湿，孤高念广寒。", 
            "玉奁清影，瑛盘秋色，倚遍阑干。", 
            "幔亭仙乐在，算可哀、应是人间。", 
            "问今夕、又几回圆缺，何限悲欢。", 
            "团栾。", 
            "可能长守，阿谁玉斧便相残。", 
            "古根终蠹，光轮难驻，遥夜漫漫。", 
            "桂花香满树，看几枝、吹蕊犹殷。", 
            "唤婵娟。", 
            "且青天碧海，伴我无眠。"
        ], 
        "title": "瑶台第一层·戊子，一九四八年。中秋对月，和六禾、伯端", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "瘁枫舞叶纵媚人，风霜总怨飘摇。", 
            "芦影惊寒，花妆妍晚，秋容老去犹娇。", 
            "酒痕半销，傍画栏、扶醉金翘。", 
            "最低徊、故国西风，有人愁唱雁来谣。", 
            "春色几番销歇，又斜阳木末，赤映霞标。", 
            "朱雁闻歌，筝鸢传讯，关山落叶萧条。", 
            "瞥鸿可招。", 
            "奈南云、归路迢迢。", 
            "伴黄花、悄倚东篱，少年颜未凋。"
        ], 
        "title": "霜花腴·一九四八年。咏雁来红，与六禾、伯孝、荫庭、伯端、叔俦、庸斋、秋雪、纫诗、菊初、季谋、君华、少痴、楚宝、奇桐同作", 
        "type": "词", 
        "yun": "萧"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "路漫漫、横汾回望，西风吹散箫鼓。", 
            "不鸣自分先应死，他日弋人何慕。", 
            "摧倦羽。", 
            "待鹤化归来，华表伤心语。", 
            "艰危记取。", 
            "念尾赤鱼劳，怀安鸩毒，身世奈何许。", 
            "江湖远，冉冉寒云又暮。", 
            "霜魂归也谁诉。", 
            "枯镫油尽疏星黯，祗有笛声凄苦。", 
            "春已去。", 
            "君不见、关山摇落皆红树。", 
            "秋声万户。", 
            "奈锦字书沈，银筝柱冷，卧听打篷雨。"
        ], 
        "title": "摸鱼子·一九四八年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "问雕樽。", 
            "有几多清醑，应与洗愁痕。", 
            "哀笛伤离，危栏念远，子规空唤行人。", 
            "更那堪、关山极目，残照外、东北有浮云。", 
            "杂树莺飞，平沙雁渡，暗换芳春。", 
            "苏幕重遮香梦，有歌鹦红豆，舞燕红巾。", 
            "晴暖难留，阴寒未散，东风常被花嗔。", 
            "算多事、金铃彩缕，矗高幡、招领万花魂。", 
            "竟日蜃楼烟雨，贝老珠昏。"
        ], 
        "title": "一萼红·己丑，一九四九年。初夏书事", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "叶声乾。", 
            "亭皋晼晚天寒。", 
            "奈西风、彩云吹散，高楼犹揭朱幡。", 
            "燕莺惊、几林霜露，鸦鹜闹、一角江关。", 
            "草木苍凉，尘烟凋悴，挽将斜日照颓颜。", 
            "好秋色、漫伤迟暮，欹帽醉看山。", 
            "徘徊处、落花前度，流水人间。", 
            "问征夫、天涯归未，古原羸马班班。", 
            "射潮回、锦衣树老，猎火起、云梦旗殷。", 
            "埽叶闲情，停车怅望，岁寒消息总迷漫。", 
            "暗自抚、婆娑生意，哀怨正无端。", 
            "还留取、相思豆子，开匣休弹。"
        ], 
        "title": "多丽·红树。己丑，一九四九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "绿转黄回，望中但见青山在。", 
            "醉时难耐。", 
            "好梦何曾再。", 
            "燕子归迟，歌舞帘栊改。", 
            "愁如海。", 
            "落花无赖。", 
            "不上钗头戴。"
        ], 
        "title": "点绛唇·己丑，一九四九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "疏帘吹散飞虫梦，莺语东风。", 
            "雁语西风。", 
            "明月西流水又东。", 
            "花花叶叶浑相对，花斗春红。", 
            "叶斗秋红。", 
            "留取丹砂饲守宫。"
        ], 
        "title": "采桑子·己丑，一九四九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "倚镜回身一冁然。", 
            "未因憔悴泥他怜。", 
            "藏将旧帕香犹在，拾得残花瓣不原。", 
            "蚨蝶地，鹧鸪天。", 
            "斜阳芳草望无边。", 
            "谁知眩眼风镫夜，独自伤春听雨眠。"
        ], 
        "title": "鹧鸪天·庚寅，一九五○年", 
        "type": "词", 
        "yun": null
    }, 
    {
        "author": "黄锡朋", 
        "era": "近现代", 
        "subtype": "五言排律", 
        "text": [
            "江介扬清风，遗馨扇蘅芷。", 
            "岂曰殊众草，禀气固如此。", 
            "惜哉春斯徂，凄凄怨流水。", 
            "自非守芬芳，何以报之子。", 
            "薄采不盈襜，吾情曷能已。"
        ], 
        "title": "寓怀十六首选三 其一", 
        "type": "排律", 
        "yun": "纸"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "莺飞草长春无主，愁绝江南三月时。", 
            "莫为残红怨憔悴，东君遗恨落花知。"
        ], 
        "title": "过金陵舟畔见落花", 
        "type": "绝句", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "昔日啼痕襟上残，重开箧笥理袍襕。", 
            "山妻不识宫门泪，竟与缁尘一例看。"
        ], 
        "title": "故衣", 
        "type": "绝句", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "深谷高陵莫复论，眼前乔木蔚然存。", 
            "山墟如画斜阳淡，乌桕阴中认寺门。"
        ], 
        "title": "香沙寺二首 其一", 
        "type": "绝句", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "犹莫焦黄荔子丹，祀蚕祈谷酒初乾。", 
            "何人把笔新题额，不作枌榆旧社看。"
        ], 
        "title": "香沙寺二首 其二", 
        "type": "绝句", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "秦灰吹尽问耆英，九十传经见伏生。", 
            "艳说扶风绛纱帐，累人清节是才名。"
        ], 
        "title": "阅《湘绮楼诗集》三绝 其一", 
        "type": "绝句", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "早时歌曲动皇都，曾咏圆明涕泪俱。", 
            "此日江亭拼一醉，未堪回首盼苍梧。"
        ], 
        "title": "阅《湘绮楼诗集》三绝 其二", 
        "type": "绝句", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "七言绝句", 
        "text": [
            "蒲帛谁云晚见招，自伤白发已萧萧。", 
            "楼中铁笛留馀韵，肠断廉夫客妇谣。"
        ], 
        "title": "阅《湘绮楼诗集》三绝 其三", 
        "type": "绝句", 
        "yun": "萧"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "行吟寂向楚江滨，客里同悲万古尘。", 
            "旧案渐听流水远，空梁不见落泥新。", 
            "东山一卧遗红药，南社重来荐绿蘋。", 
            "自是池塘春梦冷，凄迷风雨哭诗人。"
        ], 
        "title": "挽红药庵主谢小谢", 
        "type": "律诗", 
        "yun": "真"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "长洲苑内几潺潺，落木重重锁院门。", 
            "休讶雪霜飞白昼，绝怜星月染黄昏。", 
            "歌遥桃叶难为渡，酒尽杏花又此村。", 
            "一自笼中鹦鹉拙，玉颜春老更何恩。"
        ], 
        "title": "长洲", 
        "type": "律诗", 
        "yun": "元"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "人生饱惯复何奇，情味君如太古时。", 
            "与世宁论身后誉，此心犹愧眼前知。", 
            "肯因才尽无新语，不为忧深有远思。", 
            "楼外白云酬一笑，闭门重读后山诗。"
        ], 
        "title": "遣怀致世杰", 
        "type": "律诗", 
        "yun": "支"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "海上何人吊汨罗，贾生堪复此消磨。", 
            "龙舟欲竞时难再，虎艾空悬事总多。", 
            "尽有累臣供鬼哭，更无逐客借渔歌。", 
            "怀沙一赋沈湘后，万古骚魂续醉哦。"
        ], 
        "title": "揖舜以琴老端午感怀诗见示继和一律", 
        "type": "律诗", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "何来把酒度今朝，海上音书正寂寥。", 
            "念我家山如有待，愁人云水欲无聊。", 
            "十年心影闲灯对，一树梅花别梦遥。", 
            "独倚危楼楼外望，疾风回雨暗萧萧。"
        ], 
        "title": "丁未生朝，世杰为祝，并携纫诗新作见示，久无消息，忽 接惠书，问访梅之讯，风雨怀人，感此投寄", 
        "type": "律诗", 
        "yun": "萧"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "倦鸟沧洲梦已阑，覆巢焉得一枝安。", 
            "更无浊酒谋春醉，却代新诗送岁残。", 
            "说剑壮心犹起舞，看花老眼早沈欢。", 
            "如何为米长为客，同赋归来铗尚弹。"
        ], 
        "title": "心田以丁未除夕感怀诗见示次和", 
        "type": "律诗", 
        "yun": "寒"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "敲窗冷雨夜沈沈，梦里依稀判古今。", 
            "忘我诗篇怜把玩，亏他衣箧苦搜寻。", 
            "藤花已了三生债，贝叶何闻一病喑。", 
            "佛自无言天不问，楚乡云水共悲吟。"
        ], 
        "title": "哭廖铭诗", 
        "type": "律诗", 
        "yun": "侵"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "几番花信拂帘过，渡水迟迟奈若何。", 
            "展约未应来日再，缄情惟觉此时多。", 
            "为因礼失虔能补，却又诗成懒不磨。", 
            "自拥白云吟丽句，也教人醉牡丹坡。"
        ], 
        "title": "和纫诗己酉生朝二首倒叠原韵 其一", 
        "type": "律诗", 
        "yun": "歌"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "敢将词赋动江关，拟向伊谁一解颜。", 
            "具眼待看今雨至，齐眉遥羡古风还。", 
            "楼收海气苍茫外，座接天香缥缈间。", 
            "不合才华感迟暮，平生志业在名山。"
        ], 
        "title": "和纫诗己酉生朝二首倒叠原韵 其二", 
        "type": "律诗", 
        "yun": "删"
    }, 
    {
        "author": "黄松鹤", 
        "era": "近现代", 
        "subtype": "七言律诗", 
        "text": [
            "新词绝妙石开颜，欲点无方自笑顽。", 
            "浊世逢君何太晚，老天于我已非悭。", 
            "解将菊径三分醉，消得松窗一味闲。", 
            "有笔不花言可拙，共留心眼看人间。"
        ], 
        "title": "柬潘小磐词长", 
        "type": "律诗", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "觥觥一代陈夫子，书局随身不自閒。", 
            "丛竹小池饶管领，更携笠屐看湖山。"
        ], 
        "title": "病中寄呈石遗师 其一", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "病客秋城有所思，思陪杖履共谈诗。", 
            "近来瘦到心头血，欲乞囊方试一医。"
        ], 
        "title": "病中寄呈石遗师 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "药裹关身六尺床，卧怜悴叶受风忙。", 
            "无人知负两佳节，辛苦题诗远寄将。"
        ], 
        "title": "病中寄呈石遗师 其三", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "月泉社老诗弥健，榕荫宗风钵不传。", 
            "剩遣酸曹鏖七字，寒灯铿尽杖头钱。"
        ], 
        "title": "戏书蛰云近诗后", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "佳会犹能趁晚晴，故湖烟柳不胜清。", 
            "年年祓尽新亭泪，赢得才人满旧京。"
        ], 
        "title": "上巳十刹海禊集分均得京字", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一曲春灯事可知，迷藏相捉叹痴儿。", 
            "胡卢来日猜难尽，安得閒情更话之。"
        ], 
        "title": "张蟹芦属题橐园谜话 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "圣作诗书意甚深，廋词支解见机心。", 
            "年来识字终成罪，黄绢高才合陆沈。"
        ], 
        "title": "张蟹芦属题橐园谜话 其二", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "春灯影里小中兴，一鹞翻山最自矜。", 
            "复社转闻亲马阮，可知终负十三陵。"
        ], 
        "title": "读史戏占", 
        "type": "绝句", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "草树微香迓晚晴，湿萤无力月初明。", 
            "水边裳佩知何限，忽念秋风暗地生。"
        ], 
        "title": "水阁夜坐 其一", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "夜半风来水殿边，起看北斗叹流年。", 
            "吾生未省承平乐，却听凉笳一惘然。"
        ], 
        "title": "水阁夜坐 其二", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "乱定新愁复似丝，长卿贫病更谁知。", 
            "故人莫恨书来晚，袖手看天正此时。"
        ], 
        "title": "新秋杂诗 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "薜荔微赪竹尽横，绿阴凄绝十年情。", 
            "鹅车过后宫鸦散，重拾馀閒听市声。"
        ], 
        "title": "新秋杂诗 其二", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "琼华何意阅朝晖，但见游兵枕殿扉。", 
            "输我肯来携两客，漪澜堂底看红衣。"
        ], 
        "title": "新秋杂诗 其三", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "承光松栝郁苍苍，玉瓮临阶佛负墙。", 
            "借与温公呼独乐，可怜洛蜀费平章。"
        ], 
        "title": "新秋杂诗 其四", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "何限微云滓太清，难为丸月独长生。", 
            "玉绳转尽流年换，漫夜歌残望启明。"
        ], 
        "title": "新秋杂诗 其五", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "帝箸尝皤事已虚，更无灵药救寒蜍。", 
            "世间噩梦知何尽，空说东方骂鬼书。"
        ], 
        "title": "十一月十五日月蚀二首 其一", 
        "type": "绝句", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "中原兵气蚀天心，大地山河影陆沈。", 
            "明岁当头如有约，不应破屋照愁吟。"
        ], 
        "title": "十一月十五日月蚀二首 其二", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "宫锦宫城事化烟，自怜初唤海棠颠。", 
            "夜深重作通明奏，始信花光解破禅。"
        ], 
        "title": "海棠盛开为赋四绝 其一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "开过辛夷又此花，寻春旋为惜妍华。", 
            "端愁雨砌垂垂尽，欲乞黄州与徙家。"
        ], 
        "title": "海棠盛开为赋四绝 其二", 
        "type": "绝句", 
        "yun": "麻"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "花阴排日倒清尊，扶醉红云帐底温。", 
            "不待金盘荐华屋，三更画烛对销魂。"
        ], 
        "title": "海棠盛开为赋四绝 其三", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "年时绝艳数柯邱，北胜南强论总休。", 
            "为爱新红故涂抹，可能长日弄春柔。"
        ], 
        "title": "海棠盛开为赋四绝 其四", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "甍栋参差金爵残，路歧犹榜小汤山。", 
            "一泓觱沸终何事，流向人间洗热官。"
        ], 
        "title": "汤山", 
        "type": "绝句", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "无尽溪山不断风，荷香全在水云东。", 
            "相公占得楼台地，却遣行人说故宫。"
        ], 
        "title": "溪山无尽楼晓坐", 
        "type": "绝句", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "向笛嵇琴百种悲，搜罗旧泪迸新诗。", 
            "犹饶佳话供排比，至竟光宣属盛时。"
        ], 
        "title": "郑斋感逝诗题词 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "劫转星飞慧业荒，昭文词客鬓成霜。", 
            "宗风标举宁相病，今日全空选佛场。"
        ], 
        "title": "郑斋感逝诗题词 其二", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "官柳临河袅故青，诸生回梦侍玄亭。", 
            "宣南气类今都换，太学何人解读经。"
        ], 
        "title": "郑斋感逝诗题词 其三", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "淩晓膏车款翠微，秋光如黛泼人衣。", 
            "不愁目力疲空阔，为有脩杨夹道飞。"
        ], 
        "title": "秋日纵游汤山翠微玉泉诸胜得诗十五首 其一", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "排云旧殿俯郊扃，西倚屏山一逻青。", 
            "忽有惊雷通辇道，乱鸦啼上廓如亭。"
        ], 
        "title": "秋日纵游汤山翠微玉泉诸胜得诗十五首 其二", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "门纳荒陂水缭垣，秋深庭院憺忘言。", 
            "眼前哀乐端如沸，不为池汤洗始温。"
        ], 
        "title": "秋日纵游汤山翠微玉泉诸胜得诗十五首 其三", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "败荷疏柳酿秋声，碎石方塘镜样清。", 
            "此是云林真稿本，苦营亭馆作么生。"
        ], 
        "title": "秋日纵游汤山翠微玉泉诸胜得诗十五首 其四", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一径盘冈万象奔，山椒寒色閟青鸳。", 
            "残僧更向秋来懒，直遣村奚为候门。"
        ], 
        "title": "秋日纵游汤山翠微玉泉诸胜得诗十五首 其五", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "残甓何人辨大辽，泉声深对石嶕峣。", 
            "安排明岁过僧夏，听水还来坐彻宵。"
        ], 
        "title": "秋日纵游汤山翠微玉泉诸胜得诗十五首 其六", 
        "type": "绝句", 
        "yun": "萧"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "魏阙江湖志未灰，茅庵佳处负归来。", 
            "清泉应悔长遭谩，不与啼鹃浣百哀。"
        ], 
        "title": "秋日纵游汤山翠微玉泉诸胜得诗十五首 其七", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "穿林扪磴陟韬光，上界松声入袂凉。", 
            "惭愧多生馀绮鄣，荒龛回愿忏空王。"
        ], 
        "title": "秋日纵游汤山翠微玉泉诸胜得诗十五首 其八", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "隔岭钟声出岭云，岭头秋色树平分。", 
            "相从二客何潇洒，解觅风泉媚细君。"
        ], 
        "title": "秋日纵游汤山翠微玉泉诸胜得诗十五首 其九", 
        "type": "绝句", 
        "yun": "文"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "独爱禅关偃盖松，松阴长著玉琤琮。", 
            "寒潭龙气呼难起，摇暮聊迟一杵钟。"
        ], 
        "title": "秋日纵游汤山翠微玉泉诸胜得诗十五首 其十", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "竹间疏籁鸣金佩，萝外诸天度磬音。", 
            "愿乞团蒲收十念，清池鉴取百年心。"
        ], 
        "title": "秋日纵游汤山翠微玉泉诸胜得诗十五首 其十一", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "雄冈废堠晚苍苍，王气潜销夕照黄。", 
            "直上高邱黯回首，看人逐鹿此围场。"
        ], 
        "title": "秋日纵游汤山翠微玉泉诸胜得诗十五首 其十二", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "塔影蘸波山压萍，离宫泉石尚能清。", 
            "平生瓢饮真吾愿，持向名场解宿酲。"
        ], 
        "title": "秋日纵游汤山翠微玉泉诸胜得诗十五首 其十三", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "挂甲屯头月有痕，宫鸦恣意噪林昏。", 
            "周庐星散金椎尽，残榜来过一亩园。"
        ], 
        "title": "秋日纵游汤山翠微玉泉诸胜得诗十五首 其十四", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "自有閒情世未知，小廊回合梦多时。", 
            "何因得挈维摩伴，红叶千崖照写诗。"
        ], 
        "title": "秋日纵游汤山翠微玉泉诸胜得诗十五首 其十五", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "小阁深春杳霭开，灯光携梦此徘徊。", 
            "五年重作江南客，可有疏花入席来。"
        ], 
        "title": "上海旅次 其一", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "海陡山回势已孤，中原和战总区区。", 
            "先生自拾春江句，凡楚存亡肯问渠。"
        ], 
        "title": "上海旅次 其二", 
        "type": "绝句", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "入越穿吴总为春，水边初见玉精神。", 
            "劳生休索南枝笑，输与鸳湖系缆人。"
        ], 
        "title": "鸳湖道中始见梅花", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "泉藏曲笕馀微籁，竹接前峰作窈青。", 
            "蜷卧笋将挹寒色，不知诗意堕冥冥。"
        ], 
        "title": "韬光作示众异 其一", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "昨日苏堤看种桑，当年海水近韬光。", 
            "眼前底用嗟陵谷，要乞湖山容两狂。"
        ], 
        "title": "韬光作示众异 其二", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "韬光亭子小如拳，忆著西山已隔年。", 
            "眼界更添千个绿，耳根仍带数声湲。"
        ], 
        "title": "韬光作示众异 其三", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "雪里山茶不肯香，我来亲折自端相。", 
            "怜渠流艳千峰顶，应为晴湖斗晓妆。"
        ], 
        "title": "韬光作示众异 其四", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "就义从容世久稀，但闻肠断华山畿。", 
            "可怜共命频伽鸟，都向琅琊大道飞。"
        ], 
        "title": "书释戡琅琊断肠词后 其一", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "香桃艳骨瘦无春，约指钩银泪点新。", 
            "莫更氍毹效哀乐，眼前便是断肠人。"
        ], 
        "title": "书释戡琅琊断肠词后 其二", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "旧院同听紫稼歌，单衫杏子傍楼过。", 
            "天公要费痴儿泪，不把卢沟换爱河。"
        ], 
        "title": "书释戡琅琊断肠词后 其三", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "麟楦文章不放閒，岁华何事更相关。", 
            "囊诗未办悤悤祭，待看城西雪后山。"
        ], 
        "title": "己未除日与啸麓薄游翠微元旦复至其地车中口占成四绝（庚申） 其一", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "二客痴呆卖未能，相携来踏玉崚嶒。", 
            "空山皓质谁堪拟，剩有头衔一段冰。"
        ], 
        "title": "己未除日与啸麓薄游翠微元旦复至其地车中口占成四绝（庚申） 其二", 
        "type": "绝句", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "綵胜儿童急报晴，稍从爆仗辨春声。", 
            "欣符旧历浑慵记，只与山灵管送迎。"
        ], 
        "title": "己未除日与啸麓薄游翠微元旦复至其地车中口占成四绝（庚申） 其三", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "阴壑荒庵㶁㶁泉，卢师残洞对孤悬。", 
            "灵光寺里新题壁，明日来看已隔年。"
        ], 
        "title": "己未除日与啸麓薄游翠微元旦复至其地车中口占成四绝（庚申） 其四", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "粉饰河山岁暂过，春风龙战复相摩。", 
            "老农泪尽三冬暵，奈此纷纷白起何。"
        ], 
        "title": "雪中书意", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "画堂春味憺于秋，落尽梅梢我欲愁。", 
            "重为去年珍此日，半篷寒雨看杭州。"
        ], 
        "title": "初春绝句 其一", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "红袖乌丝对校诗，重帘香灺雨来时。", 
            "忽疑字字安难妥，径欲从君叩本师。"
        ], 
        "title": "初春绝句 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "冷恨何因上远山，春分已过尚痴寒。", 
            "翠微夜雪添多少，试倚西楼子细看。"
        ], 
        "title": "初春绝句 其三", 
        "type": "绝句", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "绝爱风檐铁马声，曲阑归梦不胜清。", 
            "香篝忽见梅花伴，始忆尊前是旧京。"
        ], 
        "title": "初春绝句 其四", 
        "type": "绝句", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "于役长为客，江湖感不禁。", 
            "鱼龙犹寂寞，鸥鹭自浮沉。", 
            "五老云中面，孤琴海上心。", 
            "怀忧殊未已，杯酒且闲斟。"
        ], 
        "title": "彭蠡舟中", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "身贱常无病，今兹客里逢。", 
            "岂缘诗作祟，微觉恨蟠胸。", 
            "秋质如衰柳，冬心自古松。", 
            "匡山不可见，梦绕碧芙蓉。"
        ], 
        "title": "卧病", 
        "type": "律诗", 
        "yun": "冬"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "长揖返初服，时危道亦孤。", 
            "林边归倦鸟，台上感栖乌。", 
            "向晚惜残日，悲秋怀故都。", 
            "江南可流涕，相慰独蘼芜。"
        ], 
        "title": "南还", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "忽促东君去，东君且奈何。", 
            "风云皆变态，雨露自恩波。", 
            "咽恨鹃啼树，迷香蝶恋柯。", 
            "匆匆来暮色，谁奋鲁阳戈。"
        ], 
        "title": "送春", 
        "type": "律诗", 
        "yun": "歌"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "驱马浔阳道，冠裾触眼新。", 
            "未乾忧国泪，翻作看灯人。", 
            "鼙鼓惊辽海，笙歌咽汉滨。", 
            "凭轩苦遥望，何地著孤臣。"
        ], 
        "title": "浔阳旅舍看灯题其壁", 
        "type": "律诗", 
        "yun": "真"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "众悦耻攘臂，再为冯妇难。", 
            "平生何所学，多暇幸无官。", 
            "孤影南飞鹊，狂怀东去澜。", 
            "龙泉旧知我，今日忍重看。"
        ], 
        "title": "书志", 
        "type": "律诗", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "翳翳日将暮，凄凄风满襟。", 
            "所思渺无极，何处许相寻。", 
            "千里碧云合，四山黄叶深。", 
            "徘徊怅前路，离恨独难任。"
        ], 
        "title": "秋思", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "山迥身逾洁，林幽思转深。", 
            "风尘容一蜕，天地入孤吟。", 
            "郁郁故乡树，悠悠空谷音。", 
            "炎曦见清节，何处觅同心。"
        ], 
        "title": "蝉", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "远别仙山断，重扃辇路芜。", 
            "烟尘旧坛宇，日月小蓬壶。", 
            "故土思丰镐，荒陵吊庆都。", 
            "凄凄宵露重，零落凤楼梧。"
        ], 
        "title": "远别", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "白发谈遗事，何堪泪暗流。", 
            "清歌忽鼙鼓，华屋易山丘。", 
            "云帔瑶池夜，霓裳玉殿秋。", 
            "为欢如昨日，回望使人愁。"
        ], 
        "title": "白发", 
        "type": "律诗", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "蠡水东流远，燕台北望高。", 
            "青天仍荡荡，白日已滔滔。", 
            "敝榻怜孤志，长途叹二毛。", 
            "愿从陶令后，幽绪托香醪。"
        ], 
        "title": "蠡水", 
        "type": "律诗", 
        "yun": "豪"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "大海生涛易，稠云吐月难。", 
            "征鸿断消息，君子发哀叹。", 
            "夜久众山静，楼高孤立寒。", 
            "关心旧俦侣，风雪自长安。"
        ], 
        "title": "忆北方故人。", 
        "type": "律诗", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "已矣复安往，嗟君辞草莱。", 
            "声名归白发，文字动乌台。", 
            "空作楚囚泣，犹传汤网开。", 
            "如何轻出处，当为报韩来。"
        ], 
        "title": "茅山道士", 
        "type": "律诗", 
        "yun": "灰"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "弗使微阳尽，此中幽以遐。", 
            "天心存硕果，春意在萌芽。", 
            "小阁方飞雪，疏梅已著花。", 
            "盈虚甚相代，吾道可龙蛇。"
        ], 
        "title": "长至", 
        "type": "律诗", 
        "yun": "麻"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "相聚清樽共，宵深人未眠。", 
            "俗仍荆楚旧，心溯义熙前。", 
            "老境雪盈鬓，长歌星满天。", 
            "南枝可栖息，且莫忆幽燕。"
        ], 
        "title": "除夕", 
        "type": "律诗", 
        "yun": "先"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "不知吾室陋，静寄便为安。", 
            "早与世情远，况逢春梦残。", 
            "读书能却病，得意每忘餐。", 
            "荆棘蔽天地，伤心行路难。"
        ], 
        "title": "题东轩二首 其一", 
        "type": "律诗", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "杜老岂诗癖，陶公非醉人。", 
            "凄然家国恨，同此性情真。", 
            "余亦感朝市，孰知多苦辛。", 
            "幽微相吊处，抚卷欲沾巾。"
        ], 
        "title": "题东轩二首 其二", 
        "type": "律诗", 
        "yun": "真"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "二十年前事，渺如云影过。", 
            "梦魂新故鬼，涕泣短长歌。", 
            "万境嗟蓬梗，孤踪托薜萝。", 
            "彷徨叩幽隐，天道竟如何。"
        ], 
        "title": "江宁王生访余山中，容状劬瘁，问旧时郡幕诸友，皆已物故，为之泫然", 
        "type": "律诗", 
        "yun": "歌"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "劳生应念尔，桑土觉艰难。", 
            "独有飘摇惧，谁知心力殚。", 
            "云霄归路迥，风雨故巢安。", 
            "宁必桐千尺，高栖即凤鸾。"
        ], 
        "title": "宿鸟", 
        "type": "律诗", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "五言律诗", 
        "text": [
            "兹境秋方熟，哀鸿别有音。", 
            "甘贫无异患，戕物岂初心。", 
            "大地丰凶划，幽人感慨深。", 
            "兵戈与饥歉，从古每相寻。"
        ], 
        "title": "乙卯岁吾邑告稔，而他乡多蛟祸或蝗蝻为灾，诗以记之", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "岂有尘埃到故园，茫茫世事莫重论。", 
            "一腔泪血付杯酒，两晋山河绕梦魂。", 
            "石烂海枯馀菊径，水流花落似桃源。", 
            "独怜云意仍清绝，未肯随风过白门。"
        ], 
        "title": "栗里怀陶靖节", 
        "type": "律诗", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "歛目前游在，藏棺百念凉。", 
            "终穷怜岂弟，不易是清狂。", 
            "作掾疲三语，安禅病一坊。", 
            "闻踪各深惜，蓟越昨相望。"
        ], 
        "title": "从报端读贞壮病中二绝句俄闻君已下世哭以二诗 其一", 
        "type": "律诗", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "楼起病难起，春归身亦归。", 
            "啖蔘吟借力，注茗愿空违。", 
            "园饮花迎盖，湖游雪上衣。", 
            "此情今隔世，悲语对风扉。"
        ], 
        "title": "从报端读贞壮病中二绝句俄闻君已下世哭以二诗 其二", 
        "type": "律诗", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "海内长城句，崩摧及始秋。", 
            "飘髯尊远韵，散策念冥搜。", 
            "北土君终恋，西山梦不收。", 
            "平生义宁叟，泪笔料铭幽。"
        ], 
        "title": "挽周印昆 其一", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "蓟国卅年客，前欢隔几生。", 
            "高朋馀仰药，会祭有吞声。", 
            "徐见风流尽，真哀去住轻。", 
            "定文惭晚意，遗稿阙深评。"
        ], 
        "title": "挽周印昆 其二", 
        "type": "律诗", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "精猛杨无恙，吴吟得中兴。", 
            "妙沦三昧手，寒映一盂冰。", 
            "书画前身契，湖山自在僧。", 
            "荡胸剑门梦，何日共支藤。"
        ], 
        "title": "众异见示杨无恙诗因题", 
        "type": "律诗", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "饯岁连江雨，迎年七日春。", 
            "稍怜书并老，长分醉为邻。", 
            "守骏期能跛，乘流莫问津。", 
            "平生忧患意，辨物揲同人。"
        ], 
        "title": "丁丑元日", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "江国便阴雨，春愁乱岁年。", 
            "寤歌期石烂，心事待夔怜。", 
            "欲赴沈冥愿，弥知闵默贤。", 
            "晴川行豁雾，花意正无边。"
        ], 
        "title": "元夕前一日雨雪和散释韵", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "梅雨飒垂尽，丝寒犹似春。", 
            "已添黄奶课，喜趁绿阴晨。", 
            "万态终缠缚，孤疲此路津。", 
            "更晴休晒箧，自惜旧衣尘。"
        ], 
        "title": "梅雨用柳州韵", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "五言律诗", 
        "text": [
            "凉籁出庭筱，微月浸华云。", 
            "吾意在万里，相思唯有君。", 
            "清连书幔悄，静欲盎花闻。", 
            "寂寞成伧父，飞声付左芬。"
        ], 
        "title": "五月十五夕望月寄妹", 
        "type": "律诗", 
        "yun": "文"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "北斗孤县夜又阑，飞霜入抱已成抟。", 
            "残宵中酒初增病，薄雪骑春正酿寒。", 
            "枯坐颇闻群动寂，好诗当共故人看。", 
            "芙蓉天末余能寄，风露层霄奈未乾。"
        ], 
        "title": "舜卿自比国寄诗来依韵答之（己酉）", 
        "type": "律诗", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "沈沈万态趋残夜，郁郁千忧入酒卮。", 
            "闻说归期犹滞缓，定怜春物为淹迟。", 
            "坠欢憔悴难成梦，新句商量得所师。", 
            "岁月堂堂又明日，自浇残酌酹囊诗。"
        ], 
        "title": "除夕柬次公", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "长林为汝挽斜晖，一笑还山发未晞。", 
            "当道豺狼谁敢问，失时麟凤欲安归。", 
            "北堂萱草春无恙，西掖蝉声今更稀。", 
            "自是圣朝无阙事，小侯四姓尚春衣。"
        ], 
        "title": "送江杏村侍御归养（庚戌）", 
        "type": "律诗", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "春气侵人欲透扉，最怜独树挂斜晖。", 
            "静邀好月饶心赏，渐觉枯禅减带围。", 
            "世味颇随茶梦淡，诗情长共晚风微。", 
            "支撑旧学知何益，赢得流尘满素衣。"
        ], 
        "title": "晚春", 
        "type": "律诗", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "长星劝汝酒千杯，酩酊千春去不回。", 
            "欲掬肺肝洗空碧，可回霄汉接楼台。", 
            "红羊换劫天宁忍，朱鸟无声事可哀。", 
            "斜倚藜床看冷月，苦留孱句待君裁。"
        ], 
        "title": "四月十五夕对月示芷青", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "四边花气动疏棂，小篆吹香酒半醒。", 
            "坐阅软尘殊蠢蠢，尚怜微抱解惺惺。", 
            "空堂魑魅能相迫，绝峤雷风未肯停。", 
            "寄语相公好调燮，可堪留咏赏心亭。"
        ], 
        "title": "即事有感", 
        "type": "律诗", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "追凉虚馆暗更徐，缺月疏桐影上初。", 
            "差喜素襟宜短夕，渐怜流辈惯高车。", 
            "微生终负旁行字，新进弥工殿体书。", 
            "静室帘波吾已倦，茶山清兴近何如。"
        ], 
        "title": "追凉一首简次公", 
        "type": "律诗", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "满天星斗照霜袍，醉魄酣沉月未高。", 
            "官柳髡黄依坏岸，小车颠顿似单舠。", 
            "微躯岂惜化虫臂，拙宦终当同马曹。", 
            "世事如棋更错置，枯肠聊许饮葡萄。"
        ], 
        "title": "小饮酒家醉归车中作", 
        "type": "律诗", 
        "yun": "豪"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "清宵危坐读楞严，悟到空无识已廉。", 
            "闇夜本馀灯一粟，雄文谁惜字三缣。", 
            "禅机岑寂泥沾絮，世味通明水著盐。", 
            "拟向团蒲学趺坐，秋花如雾雨如帘。"
        ], 
        "title": "夜读楞严作", 
        "type": "律诗", 
        "yun": "盐"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "归来瘴峤趁芳春，千里驰书感慨新。", 
            "且喜学人专讲席，好凭湖色照吟身。", 
            "老怀渐觉天机淡，拙宦长堪浊世贫。", 
            "贱子昔游粗可说，林公祠畔草如茵。"
        ], 
        "title": "闻外舅澹庐先生得农学教授书寄", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "龙公一匊渐缠绵，回漾寒姿百态妍。", 
            "花底残尊人日酿，梦中连雨越溪船。", 
            "清严况味宜春夕，戍削风仪倦酒边。", 
            "未合书丛长息虑，昨宵烽火照甘泉。"
        ], 
        "title": "花朝后雨雪", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "倦极抛书独看星，隔帘灯火亦青青。", 
            "虚名内反真成痗，浊世相遭孰肯醒。", 
            "祇恐沙虫噀衣袂，尚馀芳草伫郊坰。", 
            "紫泉只尺烟霞锁，起蛰春雷待我听。"
        ], 
        "title": "看星", 
        "type": "律诗", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "欲向长安觅水滨，薄阴池馆醒愁人。", 
            "高楼脉脉来芳恨，胜地年年蹋好春。", 
            "柳眼看从烟外缬，裙腰偏傍草边新。", 
            "花飞南国如相忆，为道兰成意未申。"
        ], 
        "title": "清明游三贝子花园", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "眼底群峦何处高，丹山游眺兴偏豪。", 
            "天公故洒催诗雨，不许狂风作怒号。"
        ], 
        "title": "九日与云僧常森诸友冒雨游丹山 其一", 
        "type": "绝句", 
        "yun": "豪"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "同行捷足攀云去，得得扶筇独笑侬。", 
            "绝顶嵯峨已无路，劝君莫上最高峰。"
        ], 
        "title": "九日与云僧常森诸友冒雨游丹山 其二", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "乱石横江成沸鼎，扁舟打桨若征鞍。", 
            "长年慰客无他语，骇浪敲篷便下滩。"
        ], 
        "title": "由沅陵赴桃源舟中作二首 其一", 
        "type": "绝句", 
        "yun": "寒"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "九歧横石下青龙，相送相迎两岸峰。", 
            "鸦解如鸥狎舟子，飞来衔饭入云松。"
        ], 
        "title": "由沅陵赴桃源舟中作二首 其二", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "江湖遍地虎狼群，万恨难消一剑横。", 
            "莫怪人因斯世浊，廉泉不改在山清。"
        ], 
        "title": "步程达泉见赠韵", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "何时更作快哉行，两岸回奔一舸轻。", 
            "犹忆蒋家溪上月，照人吟睡到天明。"
        ], 
        "title": "赠自西二首 其一", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "衡山衡宇信君佳，伫看云开任骋怀。", 
            "今古几人留正气，儒冠同整拜姜斋。"
        ], 
        "title": "赠自西二首 其二", 
        "type": "绝句", 
        "yun": "佳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "彀中人物孰权衡，俯仰风尘百感生。", 
            "赖有酒兵供调遣，也从谈笑破愁城。"
        ], 
        "title": "柬若扬", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "前山行处若倾陂，峰后空悬便觉奇。", 
            "却忆两僧能写意，曼殊图画寄禅诗。"
        ], 
        "title": "登祝融峰二首 其一", 
        "type": "绝句", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "祝融信是最高峰，仰止天南岳所宗。", 
            "不解是霄还是壤，万重云气荡吾胸。"
        ], 
        "title": "登祝融峰二首 其二", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "五溪客到夜郎西，前度龙标迹已迷。", 
            "醉拍遗碑呼白也，幽怀歌哭尽情题。"
        ], 
        "title": "松坎", 
        "type": "绝句", 
        "yun": "齐"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "浮名浮利悠悠散，好水好山处处宜。", 
            "南社诗翁老逾健，独披风雨写新词。"
        ], 
        "title": "柬呈柳亚子先生", 
        "type": "绝句", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "痛饮黄龙气自豪，八年苦战换今朝。", 
            "拼将家国几升泪，付与渝巴一石醪。"
        ], 
        "title": "痛饮黄龙气自豪 其一", 
        "type": "绝句", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "痛饮黄龙气自豪，万夫虎跃酌千瓢。", 
            "酣时犹奏军中乐，帐下欢呼舞大刀。"
        ], 
        "title": "痛饮黄龙气自豪 其二", 
        "type": "绝句", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "痛饮黄龙气自豪，人如海立酒如潮。", 
            "横弓昂首西风里，不射胡儿只射雕。"
        ], 
        "title": "痛饮黄龙气自豪 其三", 
        "type": "绝句", 
        "yun": "萧"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "得意樽前奏凯歌，离愁遣尽乐如何。", 
            "轻舟放去看三峡，一路清猿送我过。"
        ], 
        "title": "次韵酬石纯兄并留别渝州诸友", 
        "type": "绝句", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "青溪几曲柳成行，两岸人家柳底藏。", 
            "檐角钓徒无一语，闲看画舫去来忙。"
        ], 
        "title": "扬州瘦西湖杂咏", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "怪他明月捉将去，万顷江涛空碧寒。", 
            "亭子云封寻不得，更从何处倚栏杆。"
        ], 
        "title": "访捉月亭不得", 
        "type": "绝句", 
        "yun": "寒"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "牛鬼蛇神信满前，看来面目类多妍。", 
            "温公若得重相遇，欲借灵犀到处燃。"
        ], 
        "title": "题燃犀亭", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "张继相传旧有诗，寒山古寺尽人知。", 
            "老僧愁语到船客，今日钟声异昔时。"
        ], 
        "title": "寒山寺", 
        "type": "绝句", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "虎丘犹剩千寻塔，斜插晴空掠野云。", 
            "到此游人偏爱晚，花光匝地映红曛。"
        ], 
        "title": "虎丘塔", 
        "type": "绝句", 
        "yun": "文"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "小楼同上最高层，一曲清歌得未曾。", 
            "话到冶城风味好，白鱼黄酒饮红灯。"
        ], 
        "title": "小除与卢冀野先生小饮秦淮", 
        "type": "绝句", 
        "yun": "蒸"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "王气应能活劫灰，何时走马到燕台。", 
            "来寻湘绮楼中客，同看西山万树梅。"
        ], 
        "title": "寄奉白石老人北平 其一", 
        "type": "绝句", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "乌石寄禅悲物化，王门三怪见斯翁。", 
            "独来独往锤今古，一席长留在艺宫。"
        ], 
        "title": "寄奉白石老人北平 其二", 
        "type": "绝句", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "都门乘得长风去，飞度关山渺若烟。", 
            "天太空虚无可侣，悲歌慷慨下幽燕。"
        ], 
        "title": "丁亥早春从南京飞赴北平", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "转移艰局在须臾，依旧山河景不殊。", 
            "痛定正堪思痛日，满怀惆怅过塘沽。"
        ], 
        "title": "过塘沽", 
        "type": "绝句", 
        "yun": "虞"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "形成险塞凭山海，笑看胡儿牧马羊。", 
            "到此不能无感慨，关楼题句忆宗杨。"
        ], 
        "title": "山海关", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "到此小园思后乐，逢斯佳日且优游。", 
            "绿杨娇舞春风软，黄鸟欢歌巧舌柔。", 
            "高处一台看教战，长亭有客话同仇。", 
            "与君誓赴黄龙饮，好摘樱花当酒筹。"
        ], 
        "title": "与小珊诸友游后乐园", 
        "type": "律诗", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "人海浮沉二十年，自怜无暇乞谁怜。", 
            "镜中识面形容瘦，乱里逃名性命全。", 
            "似是而非皆泡影，未甘示弱即威权。", 
            "痴心欲问回回主，战死能升第几天。"
        ], 
        "title": "感怀", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "莺莺燕燕几缠绵，撩得寻芳马不前。", 
            "廿两番风微带雨，两三曲径淡含烟。", 
            "桃花人面春如梦，槠叶鹃声月满天。", 
            "枨触离怀隔云水，青溪懒问钓鱼船。"
        ], 
        "title": "春游", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "学稼犹存数顷田，野花闲发四时鲜。", 
            "远追靖节多栽柳，雅慕濂溪独爱莲。", 
            "深浅清谈消块垒，浮沉浊世总因缘。", 
            "苍茫今古原无尽，何事灵均欲问天。"
        ], 
        "title": "奉和平子陶增两师忆蓝田韵 其一", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "幂幂衡云久不开，感时心怯近歌台。", 
            "黄金世界撩青眼，神圣衣冠郁鬼胎。", 
            "拔剑生寒冲剑气，留春无计酌春醅。", 
            "又看花谢情何限，寄语狂风莫浪摧。"
        ], 
        "title": "奉和平子陶增两师忆蓝田韵 其二", 
        "type": "律诗", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "半带啼痕诉苦衷，是婴儿子亦顽童。", 
            "风云可测终难测，色相皆空总未空。", 
            "漂泊人生零断雁，华严世界可怜虫。", 
            "抱冰狂啖宁无意，换个冰心免热中。"
        ], 
        "title": "读《曼殊遗集》", 
        "type": "律诗", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "久客情怀易觉秋，时时惊雁过城头。", 
            "黄花满地愁无主，明月随人欲上楼。", 
            "又见西风凋玉树，遥闻鼙鼓怅卢沟。", 
            "湘涛拍岸悲歌起，剑气生寒逼斗牛。"
        ], 
        "title": "戊寅长沙寓楼晚眺", 
        "type": "律诗", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "雨后清光透薜萝，临风浇酒遣愁魔。", 
            "白云苍狗寻常事，铁板铜琶一曲歌。", 
            "夜久深沉灯影暗，梦中离别泪痕多。", 
            "未酬壮志聊韬晦，闲听江干唱踏莎。"
        ], 
        "title": "雨后", 
        "type": "律诗", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "归带峭寒惊作谶，凄然陨泪话生前。", 
            "古藤醉卧如淮海，禅趣深耽类辋川。", 
            "呈稿开颜邀藻鉴，及门容我愧薪传。", 
            "湘江击楫愁如许，忍听重吟《四忆》篇。"
        ], 
        "title": "哭刘豢龙师", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "燕瘦环肥各有姿，一尊难定大尊师。", 
            "因缘且看三生石，风味还怀四皓芝。", 
            "洛下只今吟拥鼻，长安终古说敲棋。", 
            "何如高士无多累，除却苍生百不知。"
        ], 
        "title": "和陈起凤言怀原韵", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "八年负笈常为客，此日归来客思牵。", 
            "眼底湖山惊改色，天涯风雨渺如烟。", 
            "悲鸿留爪寻声远，明月当窗任意圆。", 
            "良夜未央喧野炮，停杯倾听隔江传。"
        ], 
        "title": "中秋偶成", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "三韩形胜宁终弃，海上伤心失霸权。", 
            "五十年间几甲午，八千里外又烽烟。", 
            "共知常武堪重赋，谁勒燕然第二篇。", 
            "天意幸留元老在，益州好整旧楼船。"
        ], 
        "title": "萨鼎铭丈莅辰溪主持海军学校赋呈", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "柳色衰惊岁月催，芙蓉羞采向江隈。", 
            "风流云散无何有，莼美鲈肥归去来。", 
            "日久闲吟谙格律，友疏得句费敲推。", 
            "长醒无赖翻思醉，管领糟丘是逸才。"
        ], 
        "title": "无题", 
        "type": "律诗", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "到处宽怀强自雄，宁知为鹤与为虫。", 
            "三千世界此身外，廿四年华半客中。", 
            "得接龙门居太学，未探虎穴负元戎。", 
            "东风且自迎花信，满酌芳樽啸碧空。"
        ], 
        "title": "书怀", 
        "type": "律诗", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "漠漠平林接野塍，晚岚残照碧千层。", 
            "虹收残雨天疑近，鸟带娇云树欲凝。", 
            "一路山歌归牧子，半窗蕉影读书灯。", 
            "逋留待月怜幽独，三两蝉声意不胜。"
        ], 
        "title": "新晴晚眺", 
        "type": "律诗", 
        "yun": "蒸"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "名城太息委尘埃，扑面斜风卷劫灰。", 
            "隙处初萌新草木，经年无复旧楼台。", 
            "楚人一炬古今泪，湘水吞声日夜哀。", 
            "愁里蓦来寻胜迹，天心难问首频回。"
        ], 
        "title": "庚辰过长沙作", 
        "type": "律诗", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "阿谁的是邦之本，有子聊为点缀新。", 
            "赋予高年同合甲，推来此岁恰逢辰。", 
            "握瑜怀瑾宁希汝，斩棘披荆莫让人。", 
            "我亦愿儿稍愚鲁，安排铁血骋风尘。"
        ], 
        "title": "洗儿", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "一回看剑几长号，飘泊风尘意未挠。", 
            "莽莽神州思管乐，萧萧易水吊荆高。", 
            "纷驰胡马人同愤，痛饮黄龙气自豪。", 
            "望里长江天堑隔，投鞭吾欲断洪涛。"
        ], 
        "title": "书怀", 
        "type": "律诗", 
        "yun": "豪"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "浪迹如萍西复东，解嘲翻笑学扬雄。", 
            "尽看朋辈成邦彦，独向民间采国风。", 
            "客路长侵芳草碧，吟鞭半拂落花红。", 
            "江山如画斜阳里，六代豪华总未穷。"
        ], 
        "title": "次复阳见赠韵", 
        "type": "律诗", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "未布春光报岁除，清沅风雨忆离居。", 
            "排愁强醉三辰酒，揽胜思探二酉书。", 
            "桃梗何灵窥画栋，梅花无恙护吟庐。", 
            "滔滔天下吾须挽，漫说烟波羡野渔。"
        ], 
        "title": "次沧海馀生元日口占原韵", 
        "type": "律诗", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "忽报龙州六岭门，一宵胡骑走荒村。", 
            "旌旗蔽野撼山易，鼙鼓催人动地喧。", 
            "火宅长烧武士道，金闺空梦太和魂。", 
            "将军自有雄心在，忍看山河半壁存？"
        ], 
        "title": "收南宁用豢龙师《四忆诗》诗韵，庚辰", 
        "type": "律诗", 
        "yun": "元"
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "翠棕叶叶生凉。", 
            "夜深同听疏窗雨。", 
            "新词几阕，滴残绛腊，哀吟不住。", 
            "花落莺啼，似君年少，伤心何苦。", 
            "更间愁惹起，平明吹笛，又送客江南去。", 
            "多少风流情绪。", 
            "问何时织成金缕。", 
            "寻春柳外，徵歌花底，有人待汝。", 
            "凤泊鸾漂，江湖旧恨，尚余几许。", 
            "好玉壶买醉，人生如梦，梦醒何处。"
        ], 
        "title": "水龙吟 赠璧轩", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "日长古刹松阴静。萧然一个枯禅影。", 
            "一缕篆烟微。蒲团入定时。", 
            "恒河千万劫。都付桫椤叶。", 
            "落叶坐来深。深山无古今。"
        ], 
        "title": "菩萨鬘 题画佛", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "我亦多情者。", 
            "念生平风尘结客，少年裘马。", 
            "邂逅君家好兄弟，等是风流儒雅。", 
            "平叫起登龙声价。", 
            "青眼高歌吾老矣，望皋亭木叶萧萧下。", 
            "斜日照，淡如画。", 
            "黄花白酒闲相话。", 
            "吊西风秦城汉阙，颓垣断瓦。", 
            "汕尾归来秋一舸，荡入芦汀荻汊。", 
            "长尺半鲈鱼初打。", 
            "童稚欢迎朋辈喜，说新诗更入濠南社。", 
            "渔笛起，月明夜。"
        ], 
        "title": "贺新凉 与龙箕白", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "深院夜，疏雨滴梧桐。", 
            "霜鬓不瞒明镜白，孽缘难忏佛灯红。", 
            "秋在客心中。"
        ], 
        "title": "望江南", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "君家本自工词赋。", 
            "离骚妙传千古。", 
            "露滴红愁，烟凝翠怨，题遍芳洲兰杜。", 
            "天南旧裔，更家国漂摇，白头吟苦。", 
            "破衲残檠，黯然相对甚情绪。", 
            "凄凉数行墨泪，问谁同慰藉，江馆风雨。", 
            "华岳归时，沙亭隐后，别写诗篇如许。", 
            "零缣断楮。", 
            "计蟫蠹牙须，几余霜暑。", 
            "剑畔琴边，看虹光欲吐。"
        ], 
        "title": "齐天乐 题屈劭宣家藏翁山先生手卷", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "窣地帘衣低不卷，玉人一枕春酲。", 
            "江南旧梦欠分明。", 
            "起来无意绪，花底恼莺声。", 
            "深浅胭脂君莫问，而今花样无凭。", 
            "愁边易减却风情。", 
            "繁华陈迹耳，富贵可怜生。"
        ], 
        "title": "临江仙 题张纯初牡丹图卷四首 其一", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "我亦京尘憔悴客，青衫落落归来。", 
            "旧游春事记铜街。", 
            "风流销歇尽，把卷重徘徊。", 
            "福慧多生消受得，画屏红袖金钗。", 
            "非烟非雾是蓬莱。", 
            "华灯璀璨里，定觑不须猜。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "如此江山堆锦绣，暖风吹得人迷。", 
            "洛阳宫树乱鸦啼。", 
            "十分春色遍，一抹夕霞低。", 
            "掬尽新亭名士泪，凄凄还更凄凄。", 
            "南强北胜总成泥。", 
            "姚黄兼魏紫，往事不堪提。"
        ], 
        "title": "临江仙 其三", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "一幅春痕明艳许，前身定是华鬘。", 
            "书生缘分未全悭。", 
            "贫来愁割卖，老去费温存。", 
            "酒后琴余呼欲出，金莲蹴损姗姗。", 
            "沈香亭畔倚阑干。", 
            "临川新曲子，那得不销魂。"
        ], 
        "title": "临江仙 其四", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "月上紫薇梢，人在缃桐底。", 
            "碧幔挂朱蕤，窗几清如水。", 
            "自爇博山炉，袅袅檀烟细。", 
            "络纬石根鸣，夜半轻凉起。"
        ], 
        "title": "生查子 秋意", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "芦江归梦断。", 
            "霜风野角，几声吹紧。", 
            "江水无情，空把年光流转。", 
            "强欲作翀天飞去，惜不是、淮王鸡犬。", 
            "羞自恋，腐儒滋味，苜盆茶碗。", 
            "恨晚。", 
            "宝剑重磨，直捣黄龙，一醉葡萄盏。", 
            "雪鬓萧然，白日催人苦短。", 
            "万事浮云散尽，剩一寸红心未损。", 
            "新岁赶。", 
            "独坐又编诗卷。"
        ], 
        "title": "玉漏迟 癸未岁暮，在茶园，东望芦苞，寇氛顽恶，不得归，倚此自遣", 
        "type": "词", 
        "yun": null
    }, 
    {
        "author": "黄祝蕖", 
        "era": "近现代", 
        "subtype": null, 
        "text": [
            "岁岁年年，除不尽，又成今夕。", 
            "风雪里、萧然无那，荒村老宅。", 
            "笼烛卖呆红蜡暗，瓦檠照耗金鼯黠。", 
            "问囊中，压岁几何钱，空羞涩。", 
            "月泉，搜零帙。", 
            "新亭泪，磨残墨。", 
            "更诗编甲子，柴桑遗孑。", 
            "一握葹拳心血冷，儿番艾灸眉头热。", 
            "准明朝，强醉旧屠苏，浑浑辣。"
        ], 
        "title": "满江红 新村除夕", 
        "type": "词", 
        "yun": null
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "一巷东西阁两毡，共论齐物已忘年。", 
            "闭门讲艺酬灯火，入市畸形外圣颠。", 
            "有道身为车下鲋，无怀诗老定中禅。", 
            "不妨人向鹓雏嚇，晚几秋窗梦蝶眠。"
        ], 
        "title": "赠胡佩九", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "眉宇岩岩侪五老，灵峰道气与扶持。", 
            "深藏注海倾天泪，写入看云听瀑诗。", 
            "九日时醪忘魏晋，一龛秋叶梦轩羲。", 
            "沧尘尽付编年集，晚季功言属孑遗。"
        ], 
        "title": "奉怀散原丈庐山", 
        "type": "律诗", 
        "yun": "支"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "灭灯听雨数檐牙，尚欠敲窗竹树加。", 
            "疏响缓招诗到枕，新寒妥送梦还家。", 
            "不愁宵冻花将病，却忆秋乾麦未芽。", 
            "酿作江南三尺雪，愿持豚酒祝汗邪。"
        ], 
        "title": "听雨", 
        "type": "律诗", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "岂徒遗老称陶令，慧远高踪复可求。", 
            "禾黍廿年孤气类，维摩一室隔波流。", 
            "难逃尘劫今何世，稍减烦愁赖此游。", 
            "钟梵龛灯贪坐久，催人斜月不多留。"
        ], 
        "title": "菩提园访许止净居士用莼弟韵", 
        "type": "律诗", 
        "yun": "尤"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "世味年来付冷毡，偶从城角踏荒烟。", 
            "阴晴不定将成雪，去住无凭欲问禅。", 
            "挂梦家山无可语，置身僧舍亦须缘。", 
            "寒凝丈室诗怀减，共倚红垆一耸肩。"
        ], 
        "title": "蒋大川、林秉周、家弟次纯、周生子强同游能仁寺，分韵得禅字", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "好句能随暮雪来，雕肝七字迸千哀。", 
            "等身书卷供重译，敛手楸枰换劫灰。", 
            "寻胜事输前日赏，冲寒梅为旧人开。", 
            "宅边屡认成围柳，可是陶公手自栽。"
        ], 
        "title": "蒋大川以重游能仁寺诗见示，次韵奉酬", 
        "type": "律诗", 
        "yun": "灰"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "此老宁容片刻闲，好诗多在道途间。", 
            "才听建业秋前雨，又看匡庐雪后山。", 
            "岂独文章传姓字，早知忧乐在痌瘝。", 
            "梅开寄舫涛舂石，都待先生载笔还。"
        ], 
        "title": "杨咽冰先生归自金陵，遇于周氏寓庐，赋赠", 
        "type": "律诗", 
        "yun": "删"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "乱后终难定去留，安心今始卜城陬。", 
            "儒林方技儿分读，食谱茶经妇可谋。", 
            "隔岭钟多先到枕，邻家树好半当楼。", 
            "某山某水登临处，剩对寒灯说钓游。"
        ], 
        "title": "题泊楼", 
        "type": "律诗", 
        "yun": "尤"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "经乱移家君便去，哭君无地况凭棺。", 
            "岂徒贫贱相知少，如此飘危后死难。", 
            "诗不肯存非有待，责犹未了恐难安。", 
            "小桃欲发清明近，一例风光隔世看。"
        ], 
        "title": "挽债庵", 
        "type": "律诗", 
        "yun": "寒"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "村巷朝迎长者车，山堂留客饷胡麻。", 
            "苦吟累我髭都白，老健疑公眼未花。", 
            "念旧稍谈京邸事，采风勤访故人家。", 
            "相期腰脚秋逾好，净土庵中讲法华。"
        ], 
        "title": "喜杨席珊丈见过，留饮", 
        "type": "律诗", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "刻意呕心亦等閒，生生方与世相关。", 
            "葩经草木名新辨，尔雅虫鱼注可删。", 
            "旧学力持倾海国，乡诗平议识凰山。", 
            "湖庐灯火君忘否，一笑成翁卅载间。"
        ], 
        "title": "寄怀胡忏庵", 
        "type": "律诗", 
        "yun": "删"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "平生诗友集中收，君与胡王是一流。", 
            "冷处重过思北渚，春巢佳会记南州。", 
            "伤心东望松林路，作伴还乡蜀国秋。", 
            "莫说高吟惊退笔，钟山坐领岂须愁。"
        ], 
        "title": "读《中国文学月刊》之方湖诗，有怀汪辟疆，用其旧作睇笑诗韵，即寄金陵", 
        "type": "律诗", 
        "yun": "尤"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "试展黄山老画图，且凭松石想髭须。", 
            "二陈既逝文将坠，一李犹存道未孤。", 
            "造诣难登新境界，乱离翻废旧吁喁。", 
            "钞诗曾寄康桥路，劫火还留一字无。"
        ], 
        "title": "怀夏吷庵丈", 
        "type": "律诗", 
        "yun": "虞"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "病肺家居慰寂寥，十年曾未隔晨宵。", 
            "儿曹坐领贫为累，文字追呼鬓已凋。", 
            "偶废吟哦知有意，勤商花树亦无聊。", 
            "相期晚岁专林壑，书局何劳屡见招。"
        ], 
        "title": "纯弟久不作诗，以此调之", 
        "type": "律诗", 
        "yun": "萧"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "休沐相招劫外天，起予有道亦忘年。", 
            "谁相知者成孤往，我自为之觉汝贤。", 
            "能辨真灵辞獭祭，剩携馀味斗鸢肩。", 
            "此怀易逝须珍重，记取残冬有胜缘。"
        ], 
        "title": "诸门生诗社已成，待期招集", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "玉唾银钩缀百哀，江城旧事苦低回。", 
            "轩昂早许倾多士，局蹐终难困此才。", 
            "挂梦蛮荒怀禄去，收身溟渤挟诗来。", 
            "匆匆莫问边陲事，暂卸征衫笑口开。"
        ], 
        "title": "周生子强归自锦洲，出示近作", 
        "type": "律诗", 
        "yun": "灰"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "肝肺槎枒陈吏部，吟噫风莽触胸奇。", 
            "冥搜元化幽荒气，自浥灵根旷古姿。", 
            "诡语横天窥魍魉，贞怀溅雪耿须眉。", 
            "荷衣不与颓流老，国论渊渊是可师。"
        ], 
        "title": "读散原精舍诗", 
        "type": "律诗", 
        "yun": "支"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "远道书成及佳节，江湖百里梦魂通。", 
            "别时记取杏花雨，此日相思蒲艾风。", 
            "围座儿童初解慰，倚楼谈笑可谁同。", 
            "西山岚气收行箧，持语归来照酒红。"
        ], 
        "title": "午日寄莼弟书", 
        "type": "律诗", 
        "yun": "东"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "别来踪迹吟边去，一卷泠风竟夕思。", 
            "神气消磨沈痛地，声香散落少年时。", 
            "不持空念窥三昧，便引棱胸接五噫。", 
            "寂寞城南春自好，看云卧阁泪淋漓。"
        ], 
        "title": "读简庵近作，用其除夕柬潭秋韵即寄", 
        "type": "律诗", 
        "yun": "支"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "市楼邂逅匆匆别，一舸仍归寂寞村。", 
            "林雨破秋书乍到，湖烟和墨气犹温。", 
            "雍容谈道二三子，著录成家千万言。", 
            "为说闭门胡处士，戒诗耽佛了晨昏。"
        ], 
        "title": "得简庵书", 
        "type": "律诗", 
        "yun": "元"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "寒号竞鸣秋，秋老虫转绝。", 
            "不须哀众啾，微叹供一挈。", 
            "四围秋浩荡，其气实凛烈。", 
            "世间趋长夜，墐户那求热。", 
            "可怜金天尽，凌晨更霜雪。"
        ], 
        "title": "秋日杂诗八首 其一", 
        "type": "古风", 
        "yun": "屑"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "入世如食蜜，要当彻中边。", 
            "徇名始言愁，嗟子胡为然。", 
            "我生本无忧，不系风中船。", 
            "颓波终能随，何畏世缆牵。", 
            "明镜无恒姿，秋云无定天。", 
            "鸾翮有时贤，斤斤谋自全。"
        ], 
        "title": "秋日杂诗八首 其二", 
        "type": "古风", 
        "yun": "先"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "昔年谢超宗，使酒好陵忽。", 
            "尝因侍直省，恃醉对金阙。", 
            "虏动三十年，佛出不能歇。", 
            "吾恒爱兹语，隽爽扫理窟。", 
            "世运赴陆沈，沛若万水发。", 
            "钧天梦方酣，小士漫搪揬。", 
            "秋原多烈风，负手看苍鹘。"
        ], 
        "title": "秋日杂诗八首 其三", 
        "type": "古风", 
        "yun": "月"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "日车未能翻，但为秋天晶。", 
            "出门长恻恻，难遣独往情。", 
            "东家殷款庖，西邻勤抚筝。", 
            "亦知今非昨，宁云死得生。", 
            "邱山首空回，蝼蚁安得惊。", 
            "不如长引酒，支解姜与橙。"
        ], 
        "title": "秋日杂诗八首 其四", 
        "type": "古风", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "司空褚彦回，琵琶坐便殿。", 
            "不为中书死，却侍华林宴。", 
            "座逢沈文季，绝叫色俱变。", 
            "斯人髯如戟，千载几望见。", 
            "沈沈青简书，中有眼如电。", 
            "竖儒偶饶舌，秃管蚀秋砚。"
        ], 
        "title": "秋日杂诗八首 其五", 
        "type": "古风", 
        "yun": "霰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "金飙绝海来，离披奄梧楸。", 
            "心知一叶落，遂先天下秋。", 
            "江山忽变衰，岂唯吴王愁。", 
            "时序循如环，白帝主杀收。", 
            "卉木尔何冤，乘化遭虔刘。", 
            "苑中剪綵花，犹歌清夜游。", 
            "念彼桼室人，徒怀千岁忧。"
        ], 
        "title": "秋日杂诗八首 其六", 
        "type": "古风", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "二王号居平，置身已甚巧。", 
            "侍中谢敬冲，引枕色不挠。", 
            "未如王僧祏，朝隐对佼佼。", 
            "爱閒复多病，隽语令人饱。", 
            "吾侪今温史，何用怒搯爪。", 
            "亦莫闵人天，秋颜无由姣。"
        ], 
        "title": "秋日杂诗八首 其七", 
        "type": "古风", 
        "yun": "巧"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "弊庐托穷巷，曾无长者车。", 
            "归时宵辄分，未尝得燕居。", 
            "昨者犯小极，绳床理破书。", 
            "返林风策策，蹈此窗纸虚。", 
            "何时秋已深，起视庭叶疏。", 
            "食贫寒每早，四壁嗟相如。", 
            "卖赋今亦无，俯仰随群狙。"
        ], 
        "title": "秋日杂诗八首 其八", 
        "type": "古风", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "同光往矣沧生桑，天留名德维人纲。", 
            "甘盘耆学牖冲主，后汉今周期可望。", 
            "元祐诸贤存者几，老去风采弥堂堂。", 
            "即言文学世盖寡，挹举深粹森光芒。", 
            "吾生苦晚餍名字，何意躬及陪名场。", 
            "高斋残岁置筵釂，时有温颜相属觞。", 
            "先朝掌故为覼告，方春社宴为料量。", 
            "新诗一出众流汗，伏诵口沫终难忘。", 
            "中原文献久零剥，邹鲁遗化端吾乡。", 
            "诸儒卓荦喜诃谩，此道私意轻披猖。", 
            "公如屹立千仞冈，贞松文梓坚苍筤。", 
            "沧江青璅等一覕，世儿孟浪商行藏。", 
            "群盲抢攘赴脩劫，山河兵火哀荒荒。", 
            "收寻煨烬要宏笔，美新目笑玄亭扬。", 
            "平生二陈夙頫望，秀句愧比西里黄。", 
            "愿言投诗贡所痼，公傥肘后蠲良方。"
        ], 
        "title": "奉呈韬庵师傅（丙辰）", 
        "type": "古风", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "长安黄尘渐污人，朝士争为断毂走。", 
            "送君昨过未央街，索火扣门来已后。", 
            "平生吷厂真解事，归趁青青江南柳。", 
            "九衢日夕春亦尽，郁濯晴光定何有。", 
            "朅逢禊日一临河，上巳清明遇殊偶。", 
            "梁罗选剩能彊欢，念子佳诗不容口。", 
            "颇闻圣湖见劫灰，兵火归装石遗叟。", 
            "春申林际诗翁聚，往复诗篇几盈手。", 
            "陆沈宁恤儒冠饿，日饮无何但濡首。", 
            "作诗相寄幸置旁，他日终穷念君友。"
        ], 
        "title": "春尽日寄吷厂海上兼怀石遗师", 
        "type": "古风", 
        "yun": "有"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "长楸卓立皆老苍，下有篱卉流天香。", 
            "诸贤胜约转后至，恣我凌晓寻花光。", 
            "年年作诗向僧寺，举杯应念山河异。", 
            "脩罗脩罗尔何世，吾侪宁有逃禅地。", 
            "请君摩榜倚荒阁，回心试会西来意。"
        ], 
        "title": "师曾晦闻宰平次公约同崇效寺赏牡丹是为诗社第二集", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "夏日实可畏，开函生清凉。", 
            "秀句谁所持，馈我西里黄。", 
            "平日铅山胡，绩学夙頫望。", 
            "葺庐惟贮诗，萧然一身藏。", 
            "独行追前脩，风彼争夺场。", 
            "世敝道亦丧，殷忧未渠央。", 
            "年来畏文字，隐几甘嗒忘。", 
            "流沫诵君诗，蹶起劳疲牂。", 
            "属和复引惭，乞君为平章。"
        ], 
        "title": "谢诗庐见示近作", 
        "type": "古风", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "病夫傀独如枯僧，绳床缚梦窥孤灯。", 
            "一从瞀眼负秋魄，卧及风力催檐冰。", 
            "累旬越渫罹大札，府种交轹忧成症。", 
            "胜衣素已苦羸顿，那敌熛飓纷凭陵。", 
            "用知维摩非得已，示疾特为群生矜。", 
            "势有至难术乃圣，勿药竟可苏懵憕。", 
            "宵来一涊告脱热，霍若大赦欢中兴。", 
            "可怜万念陷眢井，鸡竿此际谁当徵。", 
            "平生诗垒颇摩厉，蝥弧夺既还先登。", 
            "卫青不死实天幸，收合煨烬犹差胜。", 
            "其馀事变杂朝市，置勿挂齿吾皆应。", 
            "独兹吟境逝复得，色喜正可誇宾朋。", 
            "人生有情在胸臆，孰肯木木侪痴蝇。", 
            "安心是药语良审，奈此佳句千崚嶒。", 
            "要知世有不龟手，未患寒壑探蛟罾。", 
            "跰跹诘旦得学步，便有世故奔填膺。", 
            "尔时索句恐寥落，宁获馀力涂溪藤。", 
            "短章自释博君噱，休语流俗资疑憎。"
        ], 
        "title": "客多劝病中勿作诗占此答之", 
        "type": "古风", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "静习思难新，世残忧早渗。", 
            "一身谢疾疢，万事付䄏祲。", 
            "敢嗟车无驺，终难心作纴。", 
            "出门眺翠微，万户股相枕。", 
            "萧然藏王城，浩若遘大浸。", 
            "冬暄雪胡吝，风怒屋不𢊖。", 
            "方惭随弱波，焉用诩微荫。", 
            "先生适何事，披裘待沽赁。", 
            "解颐唯说诗，垂老不读谶。", 
            "文献要旁徵，笔削慨孤任。", 
            "未烦嗟绝韦，应喜见俶衽。", 
            "前春冥未凋，往毂驰以僸。", 
            "胡然骋高抱，太息寄长吟。", 
            "国门今詄荡，群汇逞排闯。", 
            "祖龙昔固非，山鬼侮已甚。", 
            "雄标实中徂，义剑讵手揕。", 
            "铭钟咸砰磷，击柱各𠐼侺。", 
            "网隳掔互扼，势逼齿殊䫴。", 
            "骎骎鹿走台，悁悁鱼在罧。", 
            "涕洟成四招，慷慨纳一噤。", 
            "有悲当衔碑，有醉合澄窨。", 
            "虚劳虞舜叫，值此皋繇喑。", 
            "刳肝空费词，抉目敢避谮。", 
            "平生迈往志，例受世法禁。", 
            "不如申诃谣，聊以献带衿。", 
            "城东月又斜，何时赋泥饮。"
        ], 
        "title": "冬晚偶成二十六韵呈石遗先生", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "层城沸哀笳，严鼓郁难竞。", 
            "丝杨挂兵气，颓照黤相映。", 
            "残花解人事，晚服谢閒靓。", 
            "恶风驱春华，八表遂同病。", 
            "可怜伤春笔，疲腕不能横。", 
            "终晨厌家食，缘恨畏明镜。", 
            "已甘疏简编，岂曰敢讥评。", 
            "大圜循无穷，焉究衰与盛。", 
            "独忧心声变，噍厉不可听。", 
            "正宫既永绝，明茎罢照暝。", 
            "脩途遂如漆，孤啸未遭省。", 
            "吾生勤俯仰，斗室叹悬磬。", 
            "簏虚那劳障，席破不遑正。", 
            "愀然对哀匏，矍尔避语阱。", 
            "延之昔好咏，望古托龙性。", 
            "此朝信多乱，此士蹙靡骋。", 
            "未能遏横流，复用思潜泳。", 
            "浊漳亦可涉，裳佩要鲜净。", 
            "世间多纤儿，秉杼不布经。", 
            "机钳始交触，毒矢积一迸。", 
            "素鞸成前驱，党属互吞并。", 
            "呜呼士大夫，贵贱系赵孟。", 
            "尔曹致足僇，天王复明圣。", 
            "陆梁望淮蔡，沧景亦剽劲。", 
            "奈何相损之，群帅讵受令。", 
            "政当略烦苛，先务百僚敬。", 
            "补苴定何谓，刻意颂休庆。", 
            "明夷旦未融，琐尾活馀命。", 
            "春轮终奔催，已矣无究竟。"
        ], 
        "title": "丁巳感春用昌黎东都遇春韵", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "我生于秋意萧懔，白藏常恨无留廪。", 
            "饥驱坐作王城虱，每对西山气殊噤。", 
            "盛年房室资笑粲，天之轭才为已甚。", 
            "苦抽词辩酬高旻，往事上心文字饮。", 
            "君从何来示此图，夺眼秋光似镌锓。", 
            "南疆故是山水窟，点染荔丹烂蕉锦。", 
            "君能剪秽穷回溪，拓地几弓营几稔。", 
            "平分四时各可玩，园独名秋志尤凛。", 
            "世乱家居诚不易，得溉寒畦胜甘寝。", 
            "问君胡为复行役，人事迁流视鱼淰。", 
            "嗟予丘壑誓当专，未恨太瘦腰如沈。", 
            "异时度岭会窥园，先激清流容我枕。"
        ], 
        "title": "姚君悫归揭阳营秋园既成北来京师作图索诗", 
        "type": "古风", 
        "yun": "寝"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "峥嵘岁云暮，称诗涕长潸。", 
            "平生闭门人，排闼忧如山。", 
            "昊天何荐瘥，迫使民命艰。", 
            "谗夫始鸱张，大宝尸愚孱。", 
            "寖寻抉馀纪，战气波人寰。", 
            "坐令沦泗鼎，层累窥豪奸。", 
            "晚怜虎豹死，么䯢临九关。", 
            "善词楚台士，绝叫畴援攀。", 
            "固知贞起元，王运循如环。", 
            "奈此逆旅期，千春辞难还。", 
            "旁劳读谶子，诏我忧与患。", 
            "永年甲兵底，暂恋眉睫閒。", 
            "不须照恒河，历劫疲心顽。"
        ], 
        "title": "丁巳除夕 其一", 
        "type": "古风", 
        "yun": "删"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "我生无寸欢，小隐待沈陆。", 
            "廿年长安尘，渥此容膝屋。", 
            "支离见户牖，偪仄杂庖塾。", 
            "寒号嘂风檐，饥羽眷霜木。", 
            "灯棱宵反昏，烟纛晓已矗。", 
            "岁时沈吟人，孤踞恣歌哭。", 
            "冥心每构思，异地觊小筑。", 
            "书城意迤逦，绕舍兼水竹。", 
            "此怀未可遂，贫病复转毂。", 
            "年年尺寸地，伊郁储药曲。", 
            "宁家终无方，短榻譬寄宿。", 
            "浮生事胡尔，风景悲举目。", 
            "瞢腾卒岁歌，忧来急如镞。"
        ], 
        "title": "丁巳除夕 其二", 
        "type": "古风", 
        "yun": "屋"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "儒墨均为禽，典籍肆若罟。", 
            "苍孔胡不仁，殴我入奥府。", 
            "长年鉥肝肾，得句鲠仍吐。", 
            "窥藩初趑趄，闯户忽连嵝。", 
            "所尊唯杜韩，颇亦喜徐庾。", 
            "自憎词失缛，辄恨诣不古。", 
            "荡胸千嶒崚，时亦写媚妩。", 
            "谁知短檠灯，不敌长袖舞。", 
            "道旁昏睡儿，略窃混沌谱。", 
            "浪夸持玉杯，国论供吹蛊。", 
            "毁移乾坤轴，旷野尽兕虎。", 
            "吾侪卒何益，章颂委粪土。", 
            "祭诗还自𧞣，残梦狎鼙鼓。"
        ], 
        "title": "丁巳除夕 其三", 
        "type": "古风", 
        "yun": "麌"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "连晴蓟陌忧尘土，快意空阶听春雨。", 
            "江湖水生吴船暮，念远裁诗唯寄汝。", 
            "君行先到青溪畔，蒋山属想相眉妩。", 
            "淞冰乍坼见奁玉，邓尉残梅寻几许。", 
            "掠天俊鹘令人羡，斜字新笺忽邮予。", 
            "自言初蹋江南路，十年悔不娴吴语。", 
            "春申珠履那足道，楼夜飘灯定谁侣。", 
            "开函一笑旋自失，身欲奋飞山川阻。", 
            "此时西子妆初靓，娭光料迓鸥边橹。", 
            "二堤烟柳殢愁意，六通山茶发新乳。", 
            "茅庵佳处尽商略，翠尊更著盈盈女。", 
            "应缘秀句惊湖侬，二月莺花勤付与。", 
            "可怜癯儒守京国，但逐群盲疲仰俯。", 
            "残棋争劫已堪羞，寒恋重衾梦何苦。", 
            "庭除点滴渐凄清，碎我离心坠风渚。"
        ], 
        "title": "花朝前一夕雨寄众异", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "乱山如马车如箭，蹴逐浮图隐复见。", 
            "何人忽擘双岩赭，尽卷青波拓芳甸。", 
            "此时塔影卓当前，捏钵湖光吐飞练。", 
            "可怜静明园址废，老柳僵欹风荷颤。", 
            "停车村童亟相绐，足茧荒冈荆棘罥。", 
            "磴斜林尽得泉源，万古寒湫突回㳬。", 
            "旧闻昔徵怀麓集，喷雪佳名故泠善。", 
            "留题天语泐穹碑，铢两较称意尤眷。", 
            "岂知世事随逝川，虚受堂前踞鐏甗。", 
            "人间已不重清流，出山何救沧桑变。", 
            "午气全涵华藏海，遗踪空话芙蓉殿。", 
            "笋将夙戒翠微颠，偪促游筇愧难遍。", 
            "客云君漫谢山灵，前路岚光犹扑面。"
        ], 
        "title": "由沙河纵车游玉泉山作", 
        "type": "古风", 
        "yun": "霰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "青山无近姿，眉目恃松栝。", 
            "梵居位其腹，泉响细殊聒。", 
            "入门拾高层，古佛守圯闼。", 
            "稍进排榛芜，頫瞻备巀嶭。", 
            "劫馀双老楸，肃立侍莲钵。", 
            "僧雏逆吾侪，触热但掩褐。", 
            "讯言来何自，何苦犯炎暍。", 
            "导游龙舌泉，浮瓜疗吾渴。", 
            "应真像犹俨，塔石粲不齾。", 
            "缅怀耶律公，勋业照胡鞨。", 
            "跨山遗兹寺，烈绩表幢碣。", 
            "坐令后来人，题字墨屡泼。", 
            "山阿留秀语，欲和气已夺。", 
            "焉知陵谷急，今古等一抹。", 
            "桑门孰云逃，贤劫不自脱。", 
            "同归凭吊资，未救国命活。", 
            "岂如恣游衍，尽意趣快豁。", 
            "向来山贼名，乃附成佛末。", 
            "斯言非寓卮，镌汝在天阙。", 
            "斜阳睪若闻，松叟兀相咄。", 
            "归欤覵云堆，乱峰如拱笏。"
        ], 
        "title": "碧云寺", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "夕气黯八表，无人知自哀。", 
            "伺隙脱其樊，伤哉独此才。", 
            "敷盦示我书，欲哭心已灰。", 
            "脩短等乘化，胡为中路摧。", 
            "绵惙曾几时，方药谁与裁。", 
            "谁为理衾椁，姓字烦疑猜。", 
            "明明眼中人，去年俨衔杯。", 
            "一瞑殆有托，畏睹西日颓。", 
            "林际望春申，魂兮归去来。"
        ], 
        "title": "闻孝觉道殁于上海为诗伤之 其一", 
        "type": "古风", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "识君逾十载，交我淡弥笃。", 
            "相知有真契，未系同舍读。", 
            "中閒各流转，尘土苦日逐。", 
            "晚逢四印斋，握手尽残烛。", 
            "君诗宗义山，西江亦私淑。", 
            "短章夐殊婉，每见辄自恧。", 
            "固知蕴经纶，馀技耻挂目。", 
            "觥觥梁沧江，爱士不饭沐。", 
            "朅从雪堂侣，得伍秦晁属。", 
            "但愁值箭锋，未敢诩寸镞。", 
            "鸢肩最期君，谁料隅有鵩。", 
            "毵毵北河柳，车过痛在腹。", 
            "答书恐无自，歧路馀一哭。"
        ], 
        "title": "闻孝觉道殁于上海为诗伤之 其二", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "粤难夷不易，孰云谋胜天。", 
            "嗟君秉一麾，江海愁空弮。", 
            "岂无袖中策，竖子言徒然。", 
            "坐令左纛渠，狼顾生烽烟。", 
            "昨岁事益急，脱身北走燕。", 
            "积薪太息言，宝剑凄凉篇。", 
            "推枰勿复道，上计归求田。", 
            "时危心不死，密札驰连翩。", 
            "五月得君书，绝句书斜笺。", 
            "岛居送芳春，意汝能安便。", 
            "间关忽贾勇，赍志终沉泉。", 
            "横流固夙知，何以躬临渊。", 
            "世方薄吾侪，为谋徒悁悁。", 
            "诚当恣荒宴，鸾翮无长全。"
        ], 
        "title": "闻孝觉道殁于上海为诗伤之 其三", 
        "type": "古风", 
        "yun": "先"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "长安拙宦不自閒，发兴来看江南山。", 
            "帷车闭置负佳昼，忽有明月开我颜。", 
            "乱山齾齾围釜底，斗大孤城背山起。", 
            "城头冷吹濯新魄，荡曳春姿蘸寒水。", 
            "欲知今夕定何夕，飐暝疏灯星桥隔。", 
            "幽人笔砚待何年，属想云鬟愁脉脉。", 
            "陵隤谷陊岁不同，彭城终为天下冲。", 
            "郊原兵气近暂戢，但见野柳摇春风。", 
            "彭黄汴泗古如此，太息长洪笛声死。", 
            "飙轮携我不少留，独遣清辉送千里。"
        ], 
        "title": "正月十五夜车过徐州见月（己未）", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "荒鸡警寒城，宿雾跨昏旦。", 
            "江声起过客，踊往不待盥。", 
            "极知王气索，壁立想楼观。", 
            "岚形围破堞，云物走高岸。", 
            "翛翛窣堵波，山胁卧丛灌。", 
            "广除虽蔓碧，幢榜尚巍奂。", 
            "世人工啖名，粉饰供陟玩。", 
            "谁怜六朝梦，剩此风竹乱。", 
            "讲台址仅遗，脂井干几断。", 
            "龙鸾既同尽，花雨空呗赞。", 
            "曙钟犹景阳，断续送哀惋。", 
            "何年南皮翁，楼槛著诗翰。", 
            "相期此江山，浩荡列几案。", 
            "焉知蔽阴霾，壮志入夜漫。", 
            "后人乘上游，守险事已半。", 
            "惜哉资竖子，七载四糜烂。", 
            "登高慨邱貊，聊为嗣宗叹。"
        ], 
        "title": "晓雾自下关入南京遂登鸡鸣历览同泰寺台城诸胜", 
        "type": "古风", 
        "yun": "翰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "西湖如天人，初面若夙睹。", 
            "踟蹰情已移，靓极不敢语。", 
            "山灵甚解事，忽作空濛雨。", 
            "神光遂离合，滃碧失残午。", 
            "拿舟追清景，万象赴寒橹。", 
            "不知山有无，但见塔仰俯。", 
            "沈吟问湖波，柔意向何许。", 
            "堤边数柳株，烟视媚洲浦。", 
            "隔雾复相逢，青矶辨孤屿。"
        ], 
        "title": "西湖四首 其一", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "雨湖既清绝，吾艇亦已孤。", 
            "濛濛十顷青，私此一幅蒲。", 
            "维舟得孤山，山静路郁纡。", 
            "藓花留屐痕，隔岭馀啼鸪。", 
            "雨中闻暗香，虚牖缘春芜。", 
            "祠堂本傍竹，倚竹惊幽姝。", 
            "应疑罗浮仙，来访坡与逋。", 
            "苔枝五百年，赪骨莹玉肤。", 
            "相逢复客里，太息容何癯。", 
            "对花念绿华，绝代诚难摹。", 
            "何当共乌篷，烟雨看成图。"
        ], 
        "title": "西湖四首 其二", 
        "type": "古风", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "孤山良不孤，踵起得林社。", 
            "背山巢居阁，下有数枝冶。", 
            "来逢山气曀，去及雨珠泻。", 
            "放舟就杨庄，萝翠已缘瓦。", 
            "主人今安往，往梦记杯斝。", 
            "重帏藏莫愁，小筑胜绿野。", 
            "岂知湖泖兴，暗逐灯烛灺。", 
            "沿堤几名园，水竹尽倩雅。", 
            "过墟但生叹，佳藏亦虚假。", 
            "乃知閒身难，复念真赏寡。", 
            "嗟哉觚庵翁，残吟殉茅把。"
        ], 
        "title": "西湖四首 其三", 
        "type": "古风", 
        "yun": "马"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "近峰压篷背，远峰没云根。", 
            "一艓入寒碧，湖光相吐吞。", 
            "已过西泠桥，斜依阮公墩。", 
            "夕意不可辨，遥怜鸦影翻。", 
            "舟人指三潭，谓有圆月痕。", 
            "略彴极盘折，怪石相跠蹲。", 
            "光景惜不遇，还见烟雨昏。", 
            "南屏递钟声，醒我惘惘魂。", 
            "归当访幽人，盏酒同细论。"
        ], 
        "title": "西湖四首 其四", 
        "type": "古风", 
        "yun": "元"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "苍龙夜半来天目，下瞰平湖拊寒玉。", 
            "寺门拔取双老湫，崩乱云根作溪谷。", 
            "满山𧥄𧥄碧琅玕，破甲森鬐入天绿。", 
            "流泉亦作鳞之而，出没深箐泻哀筑。", 
            "龙泓远对虚檐静，时有茶香洗饥腹。", 
            "朅来层涧望禅关，始觉前峰矫仍矗。", 
            "峰阿礀右几人家，摘荈终悭但编竹。", 
            "清湍漱出石齿齿，迈往舆夫愁涉足。", 
            "居人不识行路难，贪说溪声爱纡曲。", 
            "山深林密最佳处，常遣此曹专妙独。", 
            "南来湖壖恨草草，片晌探骊诧奇福。", 
            "我闻淮海记兹山，湖不能淫论殊笃。", 
            "平生嵇性欲安驯，会截众流位茆屋。"
        ], 
        "title": "龙井至九溪十八涧作", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "吾闻祇园仙，四大供抖擞。", 
            "馨香出毛发，青玉饰肩肘。", 
            "忽憎耆阇崛，地轴入覆手。", 
            "巑岏遂奔凑。", 
            "达蘖略分剖。", 
            "香者为脩楠，玉也化天帚。", 
            "干霄各千尺，遁谷得二友。", 
            "寒湫湛其墟，龙怒不敢吼。", 
            "仍留衲居崇，示以佛力厚。", 
            "人间一理安，妙景罔不有。", 
            "我行踏春雪，万象备搔首。", 
            "初知地天通，自恨体貌丑。", 
            "何人筑经塔，唐突凿灵薮。", 
            "诸天甚震动，欲宥碧千亩。", 
            "世间多斧斤，寸地岂易守。", 
            "感兹忧患急，岚气为昏黝。", 
            "独有暮钟声，悠然出云久。"
        ], 
        "title": "理安寺", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "松钗晶莹山雨过，飞亭上抉云界破。", 
            "前陈绣壤背巉峦，复有精蓝枕其左。", 
            "翠微旧址将毋同，唯见璇题壁间堕。", 
            "蟾蜍峰作伤心色，起伏亭西青一逻。", 
            "槐龙空留遮日爪，岩气翛如蝉腹饿。", 
            "何人喜啖双井名，镜石澄湫得嘉坐。", 
            "忧来不信蒙蔽豁，日暮愁闻邪许和。", 
            "微生亦有览辉思，竹实何年逢止些。"
        ], 
        "title": "香山半山亭特出林表地势视碧云寺塔尤高借用晁具茨香山诗均以写其胜", 
        "type": "古风", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "徙倚高栏看瞑阴。", 
            "溪山如许负登临。", 
            "落花风雨春无奈，呼酒楼台梦可寻。", 
            "寒料峭，昼萧森。", 
            "浴蚕焙鸭总关心。", 
            "商量更有明朝事，重说相思已不任。"
        ], 
        "title": "鹧鸪天·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "玉繠香销，金荃调绝，醉魂何处。", 
            "莺花阅世，那又一番风雨。", 
            "倚空樽、沧波梦回，断肠怕读山阳赋。", 
            "念词仙老矣，消闲镫谜，捻髭吟苦。", 
            "愁伫。", 
            "屯门路。", 
            "奈芳草独寻，落英无语。", 
            "旗亭客散，莫问从前歌鼓。", 
            "便悲凉、天蚃素弦，此时曲误谁更顾。", 
            "望成连、海上无人，水咽荒山暮。"
        ], 
        "title": "锁窗寒·庚寅，一九五○年。清明，客自香江来者，云六禾已归道山。怆然悼念，用玉田哭碧山调", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "絮影吹愁，奁波递笑。", 
            "犀帘还又通微照。", 
            "一番风雨一番晴，较量只觉晴时少。", 
            "杏暖梨寒，鸦昏燕晓。", 
            "春人心事成孤峭。", 
            "从知晴雨总无常，飘零更念闲花鸟。"
        ], 
        "title": "踏莎行·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "曲按金簪夜似年。", 
            "清溪楼阁五云连。", 
            "阿侬青骨举家仙。", 
            "六代江山龙虎地，一番风雨鹧鸪天。", 
            "昆台黄竹咽哀弦。"
        ], 
        "title": "浣溪沙·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "不分低眉强见邢。", 
            "娇憨无限隔银屏。", 
            "佳人一顾自倾城。", 
            "剩遣抛家初绾髻，最怜听雨夜淋铃。", 
            "黄姑一水恨盈盈。"
        ], 
        "title": "浣溪沙·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "沟水东西各自流。", 
            "缄红唾绿有沈浮。", 
            "微波回睇为谁留。", 
            "璧月珠星仍似昨，露花风叶不禁秋。", 
            "那人红袖在高楼。"
        ], 
        "title": "浣溪沙·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "人间圆缺事，广寒路迥，何处问婵娟。", 
            "紫云谁记曲，舞罢霓裳，旧侣散如烟。", 
            "蟾吞兔蚀，奈凋残、镜里山川。", 
            "风露湿、桂华摇梦，吴质倘无眠。", 
            "年年。", 
            "香阶裙屐，画屋笙歌，惹池娥颦怨，秋已隔、琼楼玉宇，碧海青天。", 
            "阿侬玉臂宫砂在，又清辉、寒沁金蝉。", 
            "奁影满，相看耐得相怜。"
        ], 
        "title": "渡江云·庚寅中秋，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "金钗钿盒言犹在。蓉膏薇露香难再。", 
            "鱼尾竹筛筛。凄凉决绝词。", 
            "倚栏人独立。委地花谁拾。", 
            "持酒酹斜阳。满江红断肠。"
        ], 
        "title": "菩萨蛮·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "白社盟荒，金塘梦隔。", 
            "绿云犹滴。", 
            "唤醒惊鸯，脂痕尚狼藉。", 
            "伊谁解语，应惜取、江南秋色。", 
            "寂寂。", 
            "三十六陂，又西风斜日。", 
            "芳年暗忆。", 
            "歌舞池台，红妆照澄碧。", 
            "烟波荡晚，锦翼。", 
            "渺消息。", 
            "却怪玉人别后，翠袖支寒无力。", 
            "奈江湖秋老，谁念青墩词客。"
        ], 
        "title": "惜红衣·庚寅，一九五○年。咏残荷拟白石体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "试回首。", 
            "只旧时青山，相看如旧。", 
            "念燕莺娇小，帘幕尚厮守。", 
            "落花还作东风梦，梦落春归后。", 
            "漫凭阑、病叶欺秋，密云瞒昼。", 
            "憔悴问蒲柳。", 
            "奈翠袖天寒，黄花人瘦。", 
            "宝玦香囊，玉阶伫，怨蛾皱。", 
            "大江流尽残阳去，星汉徘徊久。", 
            "好加餐，为讯人儿健否。"
        ], 
        "title": "探芳讯·庚寅，一九五○年。秋杪寄怀瞿禅", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "珠佩凌波，金茎承露，素肤绰约如雪。", 
            "姚女幽娴，湘灵哀怨，额钿檀晕一捻。", 
            "冁然微笑，试回首、华鬘小别。", 
            "玲珑娇玉，重谱钧天，八琅敲彻。", 
            "步虚晓入瑶台，黄竹歌残，翠篷尘绝。", 
            "青鸟难归，绛河远隔，烟冷沙昏冰结。", 
            "那人何处，又谁省、游仙梦折。", 
            "香云伴我，银蒜春风，半帘淡月。"
        ], 
        "title": "庆宫春·辛卯，一九五一年。咏水仙，依碧山体韵。道斋、藕庵、鹜庭、广厦、少翰、庸斋同作", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "伽篮记古，沤绿凭荒，游衍能共。", 
            "水桧云松，空认李唐移种。", 
            "土偶愁闻桃梗语，刀兵暗袭莲根孔。", 
            "总萧条、剩祝鸡篱落，冠蔬畦瓮。", 
            "更莫问、南强花事，铁柱终埋，珠鞍谁控。", 
            "宛宛流年，付与劫尘飞送。", 
            "无限江山成一唾，至今烟雨都如梦。", 
            "晚归来，怪东风、未消余冻。"
        ], 
        "title": "倦寻芳·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "不道魂销意亦销。", 
            "暗抛别泪注愁苗。", 
            "莺嗔燕妒将何说，钿约钗盟苦见招。", 
            "人默默，夜迢迢。", 
            "强凭歌鼓慰无聊。", 
            "相逢蓦尔成微笑，急掩啼痕对阿娇。"
        ], 
        "title": "鹧鸪天·辛卯，一九五一年。戏调分春近遇", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "叩玉弹珠辗麝尘。", 
            "一帘香梦伴憨云。", 
            "西风吹得秋魂醒，剩遣霜英瘦似君。", 
            "清秘地，懒迂身。", 
            "夔彝螭鼎贮芳春。", 
            "画中定是云林阁，添个当时洗树人。"
        ], 
        "title": "鹧鸪天·辛卯，一九五一年。题邓奇桐《畅秋堂图》", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "䯭泽唇脂许见亲。", 
            "镜鸾还是伴孤颦。", 
            "相逢倚栏徘徊处，一笑拈花自在身。", 
            "无可奈，竟谁因。", 
            "缠绵心绪软于云。", 
            "仙蚕自作同功茧，更遣长丝与缚人。"
        ], 
        "title": "鹧鸪天·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "问讯小姑居那处，青溪盼断娇眉。", 
            "江南惆怅落花时。", 
            "荒唐云雨暮，零落海天涯。", 
            "见说倾城真绝代，姗姗来去何迟。", 
            "当年一顾费矜持。", 
            "佳人难再得，异地耐相思。"
        ], 
        "title": "临江仙·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "不解太清常不净，顽阴仍缀高空。", 
            "云罗哀雁晚匆匆。", 
            "伤心天水碧，残照海桑红。", 
            "历历悲欢成苦忆，芳韶销尽愁中。", 
            "人天一梦付沙虫。", 
            "星辰非昨夜，天地又秋风。"
        ], 
        "title": "临江仙·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "直恁春归天亦老，闲愁尔许茫茫。", 
            "相逢那又各参商。", 
            "绿波成别泪，芳草怨斜阳。", 
            "一切有为如泡影，观人观世无常。", 
            "半帘花雨乱吹香。", 
            "隍蕉空蕉鹿，臧谷竟忘羊。"
        ], 
        "title": "临江仙·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "闻道灵山开法会，飞鸾飞锡相过。", 
            "琉璃云拥曼陀罗。", 
            "大千观世界，不二演禅那。", 
            "卅二金仙相结集，谁延丈室维摩。", 
            "散花示病意云何。", 
            "摇山天帝释，打海跋难陀。"
        ], 
        "title": "临江仙·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "自昔周官陈礼运，祗应天下为公。", 
            "明时可得见康同。", 
            "致知先格物，博爱在非攻。", 
            "舍己芸人初不惮，揠苗原是无功。", 
            "肯容卖剑事春农。", 
            "豚蹄犹自祝，犊鼻拟为佣。"
        ], 
        "title": "临江仙·辛卯，一九五一年", 
        "type": "词", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "刳肝作纸不穷辞，更付缃题寸寸悲。", 
            "何止一时家国恨，后来惇史或能知。"
        ], 
        "title": "梁仲策属题所集任公先生攒泪帖 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "文言罢黜崇俳体，常恐流传误后生。", 
            "异代定传攒泪帖，铸词未信损衷情。"
        ], 
        "title": "梁仲策属题所集任公先生攒泪帖 其二", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "环辙归来感未禁，中庸民性论何深。", 
            "剧怜孝友非时尚，苦遣儒酸惨怛吟。"
        ], 
        "title": "梁仲策属题所集任公先生攒泪帖 其三", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "不记东堂清寂时，却烦儿辈作青词。", 
            "弇州鬻饼真佳喻，何处王韦少作诗。"
        ], 
        "title": "自题所藏渔洋老人手批明刻钤山堂诗选本 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "挂角羚羊诩正宗，每从澹墨想春容。", 
            "如皋马上论诗日，小簇山光几得逢。"
        ], 
        "title": "自题所藏渔洋老人手批明刻钤山堂诗选本 其二", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "冷摊无地访慈仁，听雨楼荒话近邻。", 
            "独拥残书随坐卧，红桥愁忆冶春人。"
        ], 
        "title": "自题所藏渔洋老人手批明刻钤山堂诗选本 其三", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一舟宛转入千蒲，对面山光似画图。", 
            "忽见女墙奁镜底，眼明真忆小西湖。"
        ], 
        "title": "大明湖绝句 其一", 
        "type": "绝句", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "暮角声中万柳凉，临流楼宇各堂堂。", 
            "山东豪杰今安在，却遣崇祠祀李张。"
        ], 
        "title": "大明湖绝句 其二", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "蒲鱼新味上湖舟，北客能逢醉便休。", 
            "若论汇波楼下水，柔情那得拟杭州。"
        ], 
        "title": "大明湖绝句 其三", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "河济交流尚旧形，楸桐左右已冥冥。", 
            "济南艳说多名士，不见题诗历下亭。"
        ], 
        "title": "大明湖绝句 其四", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "乱后山容黯淡青，寺门黄竹亦伶俜。", 
            "松寥旧榻敷何许，鸭脚当阶寂掩扃。"
        ], 
        "title": "秋日阴雨独游翠微纪以三绝 其一", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "欹水虬枝兀可伤，摩登禅室事荒唐。", 
            "壁间纵觅前题在，无复涛声倚夕阳。"
        ], 
        "title": "秋日阴雨独游翠微纪以三绝 其二", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "镇日山行为觅诗，岩腰深拥绿参差。", 
            "戒坛云气桑乾水，并作秋山一段奇。"
        ], 
        "title": "秋日阴雨独游翠微纪以三绝 其三", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "妙严已见留砖在，皇妹还闻送膳来。", 
            "何限禅门公案事，钵莲无语背人开。"
        ], 
        "title": "妙严公主拜砖", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "意里乌山隔廿霜，但将合眼当还乡。", 
            "外家池馆儿嬉地，似有书声在我旁。"
        ], 
        "title": "自题小象寄舜卿 其一", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "岱顶跻攀子最豪，东华尘土我空劳。", 
            "莫从别后夸年鬓，明镜新惊有二毛。"
        ], 
        "title": "自题小象寄舜卿 其二", 
        "type": "绝句", 
        "yun": "豪"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "隔巷诗心念此才，九州归梦尚崔嵬。", 
            "临川诗诣何人到，独许逢原国士来。"
        ], 
        "title": "简瘦湘 其一", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "涪翁硬语压江西，流汗时贤觅径蹊。", 
            "至竟蝤蛑风不易，想从妥帖试新题。"
        ], 
        "title": "简瘦湘 其二", 
        "type": "绝句", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "独笑深林剩几枝，繁华空说介溪碑。", 
            "凋零如汝犹多幸，及见荷亭作柱时。"
        ], 
        "title": "极乐寺访海棠还至觉生寺观大钟庭有松绝奇古并纪之 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "际地蟠空一亩松，禅庭能驻看花筇。", 
            "恨渠托命依村寺，不向西山补卧龙。"
        ], 
        "title": "极乐寺访海棠还至觉生寺观大钟庭有松绝奇古并纪之 其二", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "巨冶曾传永乐间，更凭龙藏护楼阑。", 
            "西来今日声闻寂，特地鲸铿可是难。"
        ], 
        "title": "极乐寺访海棠还至觉生寺观大钟庭有松绝奇古并纪之 其三", 
        "type": "绝句", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "念乱忧生每自哀，苦持残笑看池台。", 
            "乐农轩畔丁香雪，一日须看一万回。"
        ], 
        "title": "三月向尽复游颐和园见景福阁下环坡皆丁香流连久之 其一", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "肯来寂寞行宫地，怅望苍茫斗将辰。", 
            "惟有湖波窥我意，远从木杪照行人。"
        ], 
        "title": "三月向尽复游颐和园见景福阁下环坡皆丁香流连久之 其二", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "萧瑟泓峥并此亭，晴川千里俯冥冥。", 
            "政须小李将军手，貌取天然紫翠屏。"
        ], 
        "title": "散释书来极道香山雨后泉声之胜新秋诣之涧水犹㶁㶁遂登看云起小亭西望群峰苍翠如滴写二绝句寄之 其一", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "为爱山洪远损书，我来鸣玉已纡徐。", 
            "人间行潦愁难涉，万壑千岩傥著予。"
        ], 
        "title": "散释书来极道香山雨后泉声之胜新秋诣之涧水犹㶁㶁遂登看云起小亭西望群峰苍翠如滴写二绝句寄之 其二", 
        "type": "绝句", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "萧辰如例叩禅关，岁岁仙郎共往还。", 
            "今日若传南雁讯，茶床孤对半房山。"
        ], 
        "title": "九日向晚西山麓茗坐记散释所语 其一", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "青铜半翳遥峰暝，绿锦无多近陇明。", 
            "赖是秋人无好伴，若教凭眺更伤情。"
        ], 
        "title": "九日向晚西山麓茗坐记散释所语 其二", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "青山如幄裹河声，𥥆窕秋原十里明。", 
            "欲掷积哀人境外，当头落日尚峥嵘。"
        ], 
        "title": "九月三十日登石景山最高处", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一世沉沉恋夜行，朱门冻骨对纵横。", 
            "独呼卯酒先群动，要遣人间识启明。"
        ], 
        "title": "癸亥十二月十八日淩晨置酒奉宴太夷先生赋呈六绝句 其一", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "湛卢去国十三年，驼陌重经恨万千。", 
            "不为侵晨憎速客，高楼残夜久无眠。"
        ], 
        "title": "癸亥十二月十八日淩晨置酒奉宴太夷先生赋呈六绝句 其二", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "拊海吞江剩一楼，未衰犹可著兜牟。", 
            "神京狐鼠浑如昔，残腊何因此少留。"
        ], 
        "title": "癸亥十二月十八日淩晨置酒奉宴太夷先生赋呈六绝句 其三", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "咫尺东华记马蹄，玉音问答梦今迷。", 
            "悬知每饭终难忘，破晓来供感旧题。"
        ], 
        "title": "癸亥十二月十八日淩晨置酒奉宴太夷先生赋呈六绝句 其四", 
        "type": "绝句", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "瞳旭窥窗酒半酣，未应末座得何戡。", 
            "坐中却有贞元士，解作开天菊部谈。"
        ], 
        "title": "癸亥十二月十八日淩晨置酒奉宴太夷先生赋呈六绝句 其五", 
        "type": "绝句", 
        "yun": "覃"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "四海微闻讯鬓霜，谁知平旦气堂堂。", 
            "琴边别泪非吾意，看取挥戈唤鲁阳。"
        ], 
        "title": "癸亥十二月十八日淩晨置酒奉宴太夷先生赋呈六绝句 其六", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "玄同塔下千株杏，新赐王孙作墓田。", 
            "蹇驴不前花碍帽，可怜古隧沉荒烟。"
        ], 
        "title": "大宫山花下逢徐森玉 其一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "徐生花下语悤悤，流感云居第几峰。", 
            "无量波旬方灭法，休谈发穴七天龙。"
        ], 
        "title": "大宫山花下逢徐森玉 其二", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "屋山苔影雨深深，病榻怜君不废吟。", 
            "举世尽知蝉腹饿，却教千雀在高林。"
        ], 
        "title": "瘿公既写林文忠送黄壶舟诗相贻复示病中近诗奉讯二首（壶舟名浚） 其一", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "人间名字非真我，同己无心异不求。", 
            "珍重故人相厚意，解韬馆后又壶舟。"
        ], 
        "title": "瘿公既写林文忠送黄壶舟诗相贻复示病中近诗奉讯二首（壶舟名浚） 其二", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "为爱奔泉访远山，谁知泉意只閒閒。", 
            "西山几得南荣胜，十顷凉风属此间。"
        ], 
        "title": "静福寺听泉遂于香静阁前坐卧竟日书寄远伯", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "倾城弦管让花卿，藕孔君能独避兵。", 
            "莫管海尘前度事，归来及息触蛮争。"
        ], 
        "title": "九月八日集无边华庵饯浣华韵伯作画余名之曰秋槎图并赋三绝句 其一", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "昭谏凋零举座伤，尽将旧泪注欢肠。", 
            "明朝便是登高节，不为临歧劝一觞。"
        ], 
        "title": "九月八日集无边华庵饯浣华韵伯作画余名之曰秋槎图并赋三绝句 其二", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "郑公草隶雄千古，瓢叟画禅无世情。", 
            "写出碧山红树意，江湖满地送君行。"
        ], 
        "title": "九月八日集无边华庵饯浣华韵伯作画余名之曰秋槎图并赋三绝句 其三", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "槐堂梦觉又惊秋，夜半真成失壑舟。", 
            "我愧甑尘贫不扫，那能钩曲羡封侯。"
        ], 
        "title": "九月二十一日作 其一", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "人情似水方圆易，世事如风捉搦难。", 
            "只有古人不欺我，案头欧史试重看。"
        ], 
        "title": "九月二十一日作 其二", 
        "type": "绝句", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "海曲终归自窜人，中书坐领岁华新。", 
            "救黥医劓知难暇，却写霜筠寄病身。"
        ], 
        "title": "答众异 其一", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "万事真难鸟迹追，静中生忆复生悲。", 
            "一帘淞雨濒湖屋，到老从君或有时。"
        ], 
        "title": "答众异 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "破春万瓦玉迢迢，侵晚严妆意也消。", 
            "能与贫家同耐冷，千秋惟有一青腰。"
        ], 
        "title": "开岁三日雪（乙丑）", 
        "type": "绝句", 
        "yun": "萧"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "独自携樽吊绿苔，断桥荒径几徘徊。", 
            "江山我辈寻诗料，风月当年付将才。", 
            "百战孤城吴土地，一椽千古宋亭台。", 
            "残荷满目旌旗杳，秋草秋花无限哀。"
        ], 
        "title": "讲武亭", 
        "type": "律诗", 
        "yun": "灰"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "太白醉魂今在不，宫袍零落泣山丘。", 
            "九天珠玉馀仙笔，万古乾坤一酒楼。", 
            "已觉腾霄耀鸾凤，可怜撼树困蚍蜉。", 
            "芙蓉清水天然致，长爪儿郎空自愁。"
        ], 
        "title": "书李太白集后", 
        "type": "律诗", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "长安市上复谁语，永夕盘桓非偶然。", 
            "交味醲于公瑾酒，吟情孤似伯牙弦。", 
            "赖君抗节砥流俗，与世殊科追昔贤。", 
            "銮辂东回尝胆日，哀时词客倍缠绵。"
        ], 
        "title": "与胡漱唐同年夜话", 
        "type": "律诗", 
        "yun": "先"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "宦味乡心各黯然，莫教清泪堕樽前。", 
            "放歌共醉燕城月，相对徒忧杞国天。", 
            "此日蓬莱仙气减，故园松桂梦魂牵。", 
            "归哉拟逐秋鸿去，早向湖滨买钓船。"
        ], 
        "title": "中秋示同寓诸公", 
        "type": "律诗", 
        "yun": "先"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "临岐犹恋五云深，只恐楼台暮色侵。", 
            "金爵觚棱萦别梦，黄龙边塞入秋心。", 
            "悲歌未已频看剑，倦翮何之且择林。", 
            "君自诗名遍都下，奚劳重碎子昂琴。"
        ], 
        "title": "送胡雪抱出都", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "倚汉如天亦太愚，长鲸卷海倩谁屠。", 
            "侧身东望悲何极，残影西颓淡欲无。", 
            "钟虡销沉同一泪，楼台歌舞漫相娱。", 
            "骊龙睡去伤心久，竟失千金颔下珠。"
        ], 
        "title": "次韵胡雪抱感事二首 其一", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "旭日扬旗到国门，三韩风物未堪论。", 
            "哀涛咽石知鸣恨，大字摩崖愧纪恩。", 
            "梦里山河馀想断，画中城郭旧痕存。", 
            "烟波浩渺秋风冷，何处重招故国魂。"
        ], 
        "title": "次韵胡雪抱感事二首 其二", 
        "type": "律诗", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "帝乡绵邈恨如何，萧瑟穷庐强啸歌。", 
            "薇蕨应非周草木，桃花未识汉山河。", 
            "愁看落日吟怀远，闻道中原战骨多。", 
            "黯黯金台春又暮，天南回首泪滂沱。"
        ], 
        "title": "山居感怀", 
        "type": "律诗", 
        "yun": "歌"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "夕阳楼阁减浓阴，无数残蝉噪故林。", 
            "春竟何归肠欲断，物犹如此泣难禁。", 
            "玉阑干外霜千树，红板桥头月一砧。", 
            "回首章台悲往事，花骢系处怕重寻。"
        ], 
        "title": "秋柳", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "我念故园结遥梦，梦醒尚疑闻冷香。", 
            "几日江湖得消息，一天风雪助悲凉。", 
            "繁华已谢岁云暮，芳意无多愁正长。", 
            "美人娟娟在何许，瑶林玉树空相望。"
        ], 
        "title": "忆梅", 
        "type": "律诗", 
        "yun": "阳"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "剧怜生小住柴门，洗尽铅华本色存。", 
            "帘卷西风人比瘦，窗延斜月梦留痕。", 
            "饥寒托兴陶公节，零落伤怀屈子魂。", 
            "谁识此中真意在，悄然无语伴黄昏。"
        ], 
        "title": "咏菊四首 其一", 
        "type": "律诗", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "眼底桑田第几回，黄花无恙谢尘埃。", 
            "一生俱淡色香味，三径就荒归去来。", 
            "采采愁添今日鬓，深深情落故人杯。", 
            "相思莫更言红豆，迟暮于今寸意灰。"
        ], 
        "title": "咏菊四首 其二", 
        "type": "律诗", 
        "yun": "灰"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "此心甘与岫云侔，殊性还从逸品求。", 
            "敢谓孤芳能傲世，自知老气独宜秋。", 
            "疏篱曲槛境逾寂，故枕遗囊思更幽。", 
            "冷到极时亲绮语，閒情作赋亦风流。"
        ], 
        "title": "咏菊四首 其三", 
        "type": "律诗", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "休放新晴照淡妆，晨曦相对转凄凉。", 
            "梅花以外赏音少，松石之间含趣长。", 
            "天假冰霜炼孤格，我愁风雨过重阳。", 
            "泛英只作忘忧计，恐负今朝且举觞。"
        ], 
        "title": "咏菊四首 其四", 
        "type": "律诗", 
        "yun": "阳"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "别后蓬莱系梦思，殷勤青鸟忍长辞。", 
            "宁知驿柳催程日，已是宫梧溅泪时。", 
            "让德弥增尧母痛，吟魂徒使楚臣悲。", 
            "春风吹断情何在，惟见城头半展旗。"
        ], 
        "title": "隆裕皇太后挽诗二首 其一", 
        "type": "律诗", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "天地无情万态殊，岂真金石可为躯。", 
            "鹃声悽恻三更梦，龙种伶仃六尺孤。", 
            "北阙烟云过眼急，西陵风雨此心俱。", 
            "悔迟五载攀髯去，仙路何由问鼎湖。"
        ], 
        "title": "隆裕皇太后挽诗二首 其二", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "富贵犹存初志违，思乡心逐陇云飞。", 
            "暮年须发愁生镜，乱世功名泪满衣。", 
            "野色饱谙春路草，尘襟羞对故山薇。", 
            "凄凉璧马伤前事，秦树青青眼底非。"
        ], 
        "title": "有画百里奚食牛图者戏题一诗", 
        "type": "律诗", 
        "yun": "微"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "一抹寒光豁远眸，迷离城阙怅夷犹。", 
            "峰痕尚忆西山暮，云气遥连朔漠愁。", 
            "图画依稀谁蘸笔，乾坤寥落此登楼。", 
            "冰壶濯魄存真面，写照还堪色相求。"
        ], 
        "title": "眺雪", 
        "type": "律诗", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "贫士家传只一经，春风偏不到空庭。", 
            "案头旧帙能分白，座上寒毡欲失青。", 
            "愧我竟成餐字蠹，凭渠权作照书萤。", 
            "化为银界清凉近，凄绝遗山野史亭。"
        ], 
        "title": "映雪", 
        "type": "律诗", 
        "yun": "青"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "苇荻悲鸣水国宽，北风吹霰得鱼难。", 
            "江湖漂泊蓬双鬓，天地苍茫竹一竿。", 
            "孑影何能支晚岁，孤舟且复吊荒寒。", 
            "虬飞鹤舞山河改，春水桃花梦里看。"
        ], 
        "title": "钓雪", 
        "type": "律诗", 
        "yun": "寒"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "吹来轻与柳花同，尚说佳人咏物工。", 
            "正借回飙能作态，岂无硬语可横空。", 
            "梁王宾客酡颜后，学士文章禁体中。", 
            "歌罢阳春和逾寡，楚骚哀怨复何穷。"
        ], 
        "title": "吟雪", 
        "type": "律诗", 
        "yun": "东"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "五十六年百无补，频看青镜负头颅。", 
            "艰难去日复来日，牢落今吾仍故吾。", 
            "自护微躯如拱璧，每垂双泪却明珠。", 
            "江河不废遗经在，大地穷天一腐儒。"
        ], 
        "title": "生日", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "风雨柴荆屡款门，咨嗟无力浣乾坤。", 
            "久枯泪眼馀豪兴，大索诗肠有罪言。", 
            "落拓半生同我拙，苍茫独立与谁论。", 
            "纷纷讳疾堪长叹，孤负良方肘后存。"
        ], 
        "title": "赠医士杨敬斋", 
        "type": "律诗", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "春灯燕子羞名士，邂逅如何托契深。", 
            "我为白圭惜微玷，谁怜沧海有冤禽。", 
            "伤哉负米售书日，凄矣哀湘吊贾心。", 
            "望断苍梧酬一死，空山斜月泣残琴。"
        ], 
        "title": "书邝湛若峤雅后", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "萧萧落木动商声，万里长空秋雁鸣。", 
            "故国山河供洒泪，中原父老盼休兵。", 
            "凄凉杜宇通魂梦，寂寞柴门隐姓名。", 
            "仙阙如今佳气尽，云霞谁问旧蓬瀛。"
        ], 
        "title": "秋感八首 其一", 
        "type": "律诗", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "记曾射策集彤墀，阊阖晨开肃汉仪。", 
            "宫草细连鳷鹊观，炉烟香过凤凰池。", 
            "天回珠斗星辰近，春入银毫雨露滋。", 
            "荏苒十年嗟老大，西风残照有馀悲。"
        ], 
        "title": "秋感八首 其二", 
        "type": "律诗", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "颐和园馆俯清流，石色泉声澹百忧。", 
            "岂谓上林虚禁苑，遂教今日老菟裘。", 
            "寒烟白拥湖边舫，落影红沉槛外楼。", 
            "苍莽乾坤惟片土，可怜无地卜林丘。"
        ], 
        "title": "秋感八首 其三", 
        "type": "律诗", 
        "yun": "尤"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "西苑门前几度过，长虹一道卧晴波。", 
            "金堤杨柳开图画，玉殿芙蓉照绮罗。", 
            "华表鹤归仙梦断，鼎湖龙去故情多。", 
            "荒村萧瑟违壶峤，东海扬尘近若何。"
        ], 
        "title": "秋感八首 其四", 
        "type": "律诗", 
        "yun": "歌"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "翠柏青松陵树存，蒽茏相望月黄昏。", 
            "桥山剑舄精灵聚，上谷冈峦气象尊。", 
            "莫使九疑荒舜冢，徒闻四海颂尧门。", 
            "白头哭拜容他日，聊复孤吟和暮猿。"
        ], 
        "title": "秋感八首 其五", 
        "type": "律诗", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "太行秋色帝城西，看罢浮云满眼悽。", 
            "花落枝空春鸟散，香销漏尽夜乌啼。", 
            "汾阳旧宅残歌舞，天宝遗民痛鼓鼙。", 
            "不信王孙豪意在，九衢归马尚骄嘶。"
        ], 
        "title": "秋感八首 其六", 
        "type": "律诗", 
        "yun": "齐"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "霄汉难扶赤日轮，觚棱黯淡独伤神。", 
            "荆公炫世筹新法，梅尉辞官失诤臣。", 
            "吾道藩篱空自坏，狂澜砥柱竟何人。", 
            "玄黄变色哀天地，回首长安事已陈。"
        ], 
        "title": "秋感八首 其七", 
        "type": "律诗", 
        "yun": "真"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "沧波末静我安归，四顾茫然赋采薇。", 
            "幽念不随鸦噪乱，故交真似蝶来稀。", 
            "长留诗卷贫何病，复抱琵琶老更非。", 
            "千古湘累同此恨，孤臣已换芰荷衣。"
        ], 
        "title": "秋感八首 其八", 
        "type": "律诗", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "斗茶天气袅烟丝，散步风前洗积悲。", 
            "疏雨酿成鶗鴂瘦，稚寒禁否鹧鸪知。", 
            "书寻古籀难谐俗，饭罢胡麻不耐饥。", 
            "莫唱芜菁春事句，微阴犹及种花时。"
        ], 
        "title": "雨", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "菩提坊里听疏钟，纸阁藤床寄病容。", 
            "灯影昏憧浑似客，瓶花清损若为慵。", 
            "身閒渐少市朝梦，心在已随云水筇。", 
            "冥想尖山滇海外，芒鞋携杖拾飞松。"
        ], 
        "title": "病中遣怀", 
        "type": "律诗", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "焚香消受凉檐雨，此意深微汝傥同。", 
            "梦里繁喧惊蟋蟀，镜中清影惜梧桐。", 
            "天心难待乌头白，世事都成马耳风。", 
            "闻说维摩初示病，应怜花雨映阶红。"
        ], 
        "title": "暑雨初成蜀葵乍落循檐得句寄芷青", 
        "type": "律诗", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "九年京国作重九，此度逢秋祇唈悲。", 
            "戡乱颇闻黄素诏，湔冤先仆党人碑。", 
            "帝言罪己宁非誷，民听惟天敢谓卑。", 
            "三户亡秦殷鉴在，群公何以弼清时。"
        ], 
        "title": "九日", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "江汉哀鼙辇毂惊，谗夫灌灌足倾城。", 
            "初闻铁豹传新檄，又见卢龙勒变兵。", 
            "就邸仓皇怜济北，托孤涕泪恃东平。", 
            "老臣那有桥山痛，缓急相须作阿衡。"
        ], 
        "title": "九月十一日书事", 
        "type": "律诗", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "悲风一夕遍江关，垂老诗人掉臂还。", 
            "过客已怜江令宅，坏垣能见翠微山。", 
            "悬知畎亩终吾事，颇恐尘沙未放閒。", 
            "南望战云初不极，更移归梦入刀环。"
        ], 
        "title": "重过小秀野堂有感", 
        "type": "律诗", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "倚枕沈思百念寒，极天兵火霸图残。", 
            "惊呼大将薨来歙，坐遣中朝镇谢安。", 
            "毅豹敢论明日事，浮沤聊聚十旬欢。", 
            "知君急棹江南去，一叹歧途泪未阑。"
        ], 
        "title": "舜卿归闽有期书此寄之时方避地天津也", 
        "type": "律诗", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "眼底风波讯未能，随缘示疾例枯僧。", 
            "深秋帘幕初宜雨，将晚房栊未上灯。", 
            "残菊吹香来细细，远山笼雾湿层层。", 
            "臣心已共疏花碎，莫向壶中问片冰。"
        ], 
        "title": "眼底", 
        "type": "律诗", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "北阙龙吟事可知，家居毕竟坏纤儿。", 
            "射钩早使为良相，负扆犹能奠大基。", 
            "三载金縢成怨府，千秋青史积烦悲。", 
            "摩崖重省中兴颂，月黑东陵泣子规。"
        ], 
        "title": "十月十六日作", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "先生安稳赋郊居，种竹调琴兴不虚。", 
            "北斗阑干南斗换，新交寥落旧交疏。", 
            "酒肠别后都函泪，诗病秋深稍读书。", 
            "安得移家就江水，饱尝朱橘降霜初。"
        ], 
        "title": "寄石遗先生", 
        "type": "律诗", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "西山连日黛眉攒，斗换星移欲语难。", 
            "骑岁放晴消薄凇，五更回梦觉春寒。", 
            "峥嵘士气吾当贺，褦襶朝官兴傥阑。", 
            "持向瘿公索诗句，应从物外赏孤欢。"
        ], 
        "title": "春日柬瘿公（壬子）", 
        "type": "律诗", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "狐鼠纷纷世可悲，自将哀泪迸新诗。", 
            "已无弦望供偻计，似有星辰入寤思。", 
            "亢志知君在霄汉，食贫聊为拄门楣。", 
            "苍茫两戒兵戈满，辛苦鹪鹩觅一枝。"
        ], 
        "title": "寄舜卿", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "微波传语意难申，蹋地清歌涴酒尘。", 
            "翻使倾城称绝色，谁令空谷迓佳人。", 
            "风流暂隔余能惜，顽艳相乘感未均。", 
            "鄂渚春来花正发，遥知环佩动江滨。"
        ], 
        "title": "瘿公有诗送贾郎之汉上即次其均", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "深宵刁斗警严城，钟室呼天百旅惊。", 
            "缚虎固知难少缓，养鹰微叹太无情。", 
            "爰书断定山谁撼，狡窟新移狗可烹。", 
            "从此烧城多赤舌，莫教三尺误苍生。"
        ], 
        "title": "八月十六日作 其一", 
        "type": "律诗", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "健儿身手国殇魂，功罪峥嵘待史论。", 
            "大树可曾思让爵，幽兰终竟忌当门。", 
            "生全首领朋侪愧，死锡铭旌礼遇尊。", 
            "成败一邱狐貉耳，漫从屠醢说疏恩。"
        ], 
        "title": "八月十六日作 其二", 
        "type": "律诗", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "西风瑟瑟雨如丝，迎面西山翠皱眉。", 
            "天外高楼来远恨，秋中残角入新诗。", 
            "孤怀阅世狂成癖，青眼看人语更悲。", 
            "回首陆沈无尽泪，群公传句我哀时。"
        ], 
        "title": "遥集楼晚眺", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "宣南渐觉秋风满，禅味无多境更超。", 
            "梦起忽惊佳札至，情深能使雅音姚。", 
            "委心任世吾何术，抱膝看天子不憀。", 
            "寂寂秋堂诗病苦，西山猿鹤倘相招。"
        ], 
        "title": "答抱存次其均", 
        "type": "律诗", 
        "yun": "萧"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "秋怀夭袅已如丝，永夜清歌祗蹙眉。", 
            "凤去台空难驻恨，燕归梁好待添诗。", 
            "千场弦管幢幢过，别样风情悄悄悲。", 
            "独有罗虬慵索句，城南小史别经时。"
        ], 
        "title": "秋夜闻歌戏再用前均柬瘿公即讯贾郎消息", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "冻衾梦返听欢呼，起视檐牙霰转无。", 
            "空际优昙归变幻，望中西崦落模糊。", 
            "料量寒味知春近，温养禅心觉气粗。", 
            "独有先生閒袖手，新诗如火索前逋。"
        ], 
        "title": "瘿公淩晨以雪诗见示作此奉和", 
        "type": "律诗", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "静中明镜翳飞埃，素质成缁绝可哀。", 
            "起听霜钟催远月，悬知风叶满孤台。", 
            "小言嫉世天宁喻，长袖揄春意暂开。", 
            "谁遣伤时似杜牧，寸心长恐逐芳灰。"
        ], 
        "title": "夜坐和鬯威韵", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "小车轣辘转东阡，斜巷寒檐地已偏。", 
            "有弟能为同砚读，看云犹喜对床眠。", 
            "背城草绿宜娱目，近野风严重着棉。", 
            "衰世吾生艰一饱，负薪何日共求田。"
        ], 
        "title": "往东城视两弟读书塾中归途怃然成咏", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "闲事闲谈不著哀，拨残炉火覆余杯。", 
            "天涯梦醒孤衾冷，窗外风呼大雪来。"
        ], 
        "title": "宿锦州", 
        "type": "绝句", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "来对浮图思渺茫，辽西终古总荒凉。", 
            "千年风雨鸣归鸟，万劫沧桑剩夕阳。"
        ], 
        "title": "锦州广济寺前对大塔", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "饼圆如月月如霜，秋思槎期两渺茫。", 
            "杯酒倚楼酬过雁，莫传私语到潇湘。"
        ], 
        "title": "丁亥沈阳中秋对月", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "有约成痴忆镜台，王昌无碍自为媒。", 
            "谢斟菊酒留同饮，踏月掀帘雪夜来。"
        ], 
        "title": "有约", 
        "type": "绝句", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "百孔千疮待罪身，扪心搔首忆前因。", 
            "无能强笑无能哭，四十年来只自嗔。"
        ], 
        "title": "棒下觳觫吟（一九五七年作） 其一", 
        "type": "绝句", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "千夫所指宁将死，一息能存尚欲生。", 
            "夏日经天诚可畏，河山光耀喜明明。"
        ], 
        "title": "棒下觳觫吟（一九五七年作） 其二", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "往来谈笑有诸天，此日无言眉目横。", 
            "犹是爱师传一纸，知非促我认平生。"
        ], 
        "title": "棒下觳觫吟（一九五七年作） 其三", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "四年未见刘通老，两谒高斋怅不逢。", 
            "百尺楼涵湖海气，春风依旧荡心胸。"
        ], 
        "title": "访谒刘通叔先生不遇", 
        "type": "绝句", 
        "yun": "冬"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "桃红柳绿竹篱笆，依旧当年处士家。", 
            "闲煞斜阳待吟客，悄移山影上窗纱。"
        ], 
        "title": "过刘腴深教授故居", 
        "type": "绝句", 
        "yun": "麻"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "名山翠拥积微居，皓首传经意自如。", 
            "长忆几回随杖履，开颜常问有诗无。"
        ], 
        "title": "过麓山馆怀杨遇夫师", 
        "type": "绝句", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "舒红展绿一时新，着意留春转恨春。", 
            "四十六年如此过，懒随蜂蝶逐春尘。"
        ], 
        "title": "留春绝句", 
        "type": "绝句", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "明朝天石无炊米，谋妇求邻怅落空。", 
            "顾我夜窗留坐久，固穷聊慰有诗工。"
        ], 
        "title": "戏赠王天石", 
        "type": "绝句", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "早禾齐手卷金黄，晚稻扬眉吐碧苍。", 
            "又是一番风景异，郊原无处不清香。"
        ], 
        "title": "油圳杂咏六首 其一", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "风抹炊烟澹晚墟，送粮收草百忙余。", 
            "及时雨过凉如水，灯外传哼唱本书。"
        ], 
        "title": "油圳杂咏六首 其二", 
        "type": "绝句", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "山鸠知雨曼呼妇，野燕凌风欲剪云。", 
            "水满平畴绿深浅，田禾塍豆眼中分。"
        ], 
        "title": "油圳杂咏六首 其三", 
        "type": "绝句", 
        "yun": "文"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "自携竹椅上禾场，蒲扇轻衫纳晚凉。", 
            "谈笑不知风露重，柳筛月影荡西墙。"
        ], 
        "title": "油圳杂咏六首 其四", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "老屋墙空老树稀，老农谈往欲歔欷。", 
            "稻田多稼称今是，才见牛羊鸡豕肥。"
        ], 
        "title": "油圳杂咏六首 其五", 
        "type": "绝句", 
        "yun": "微"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "廿里贪凉作早行，水田处处有蛙声。", 
            "晓风生树山初醒，三五小星犹自明。"
        ], 
        "title": "油圳杂咏六首 其六", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "粟塘喜雨在春深，蔬菜满畦花满林。", 
            "绝似天鹅绒绿毯，丈田寸水攒秧针。"
        ], 
        "title": "粟塘杂诗二首 其一", 
        "type": "绝句", 
        "yun": "侵"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "农急饷牛鸡蛋酒，春催致力稻粮棉。", 
            "东奔西唤躬耕馌，忙煞田家四月天。"
        ], 
        "title": "粟塘杂诗二首 其二", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "夜深寒雨响秋蛙，一二三声在水洼。", 
            "况复阵鸿飞过去，梦回枕上忆蒹葭。"
        ], 
        "title": "宿滩头坪", 
        "type": "绝句", 
        "yun": "麻"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "才鬼嗤人妄诩高，诗囚画地自为牢。", 
            "何如有得于心处，不遣情波作怒涛。"
        ], 
        "title": "次萧湘雁韵", 
        "type": "绝句", 
        "yun": "豪"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "刀光剑影催人老，涧草岩花劝我闲。", 
            "三万六千能有几，风檐展卷一开颜。"
        ], 
        "title": "开颜", 
        "type": "绝句", 
        "yun": "删"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "同嬉共读影相连，契阔无端卅二年。", 
            "万种悲欢成往事，酒边惟话弟兄缘。"
        ], 
        "title": "喜见平哥", 
        "type": "绝句", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "卅年不见周郎面，闻道飘萧鬓发皤。", 
            "都是沙虫留劫后，任他猿鹤笑如何！"
        ], 
        "title": "柬周家乾", 
        "type": "绝句", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "红烛青衫旧著魔，泪痕常比酒痕多。", 
            "浮生有梦难逢蝶，红拂毋劳送眼波。"
        ], 
        "title": "红烛", 
        "type": "绝句", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "花晨月夕旧时情，老去搔头百感生。", 
            "月忌太圆花忌艳，枉劳燕燕与莺莺。"
        ], 
        "title": "百花生日之夜望月", 
        "type": "绝句", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "斫地谈天拨劫灰，故人星散几时回。", 
            "秦淮夜月巴山雨，合眼依然入梦来。"
        ], 
        "title": "秋夜有怀台澎及海外诸友", 
        "type": "绝句", 
        "yun": "灰"
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "稳泛涟漪一棹轻。", 
            "远山螺黛若为情。", 
            "东风燕子又清明。", 
            "曲岸孤亭回旧梦，小桥疏柳弄新晴。", 
            "暮烟袅袅太寒生。"
        ], 
        "title": "浣溪沙 湖上漫兴", 
        "type": "词", 
        "yun": null
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "楼宇参差悬碧空。", 
            "卷帘人在画图中。", 
            "盘旋戏鸽频频见，掩映牵牛点点红。", 
            "院落静，淡烟笼。", 
            "新凉天气喜微风。", 
            "殷勤一片蝉声唱，老子婆娑兴不穷。"
        ], 
        "title": "鹧鸪天 初秋即景", 
        "type": "词", 
        "yun": null
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "早岁轩昂弥自负，壮怀直欲拿云。", 
            "萋萋芳草送王孙。", 
            "马蹄轻浪迹，鸿爪漫留痕。", 
            "历劫余生嗟老朽，长年偃息衡门。", 
            "无端风雨又黄昏。", 
            "亲交凋谢尽，谁与共温存。"
        ], 
        "title": "临江仙 秋怀", 
        "type": "词", 
        "yun": null
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "淡淡银汉涌玉盘。", 
            "人间天上共团圞。", 
            "神州大陆正腾欢。", 
            "一统山河欣在望，万端经纬蔚奇现。", 
            "金瓯无缺壮瀛寰。"
        ], 
        "title": "浣溪沙 今年国庆，适值中秋，佳节团圞，万方同乐，纪兹盛况，辄复倚声。", 
        "type": "词", 
        "yun": null
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "海上风光秋渐好，迎来丹桂飘香。", 
            "淡烟疏雨近重阳。", 
            "老残依旧在，世事几沧桑。", 
            "五十余年如一梦，人间宠辱休惊。", 
            "幸逢盛世继炎黄。", 
            "但求完大业，千载共辉煌。"
        ], 
        "title": "临江仙", 
        "type": "词", 
        "yun": null
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "宝马难逢，香衾莫共。", 
            "心如古井无波动。", 
            "怪他暝色太匆匆，等闲又把斜阳送。", 
            "细雨缝愁，孤灯煮梦。", 
            "难忘临别称珍重。", 
            "至今音信杳无凭，凤箫空自殷勤弄。"
        ], 
        "title": "踏莎行 古意", 
        "type": "词", 
        "yun": null
    }, 
    {
        "author": "黄驾白", 
        "era": "近现代", 
        "subtype": null, 
        "text": [
            "病榻恹恹感万千。", 
            "云烟过眼水流年。", 
            "天涯芳草可人怜。", 
            "绮思闲情留枕上，坠欢断梦逼灯前。", 
            "黄昏微雨苦缠绵。"
        ], 
        "title": "浣溪沙 忆旧", 
        "type": "词", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "小草暗沾桃李露，春风不识也欣然。", 
            "别离未饯先生馔，趋步难忘子弟缘。", 
            "蛮峒辞归随豹隐，山庄笑指是龙眠。", 
            "一丘一壑依然在，社燕衔花献野筵。"
        ], 
        "title": "李肖聃师于辰溪匆遽言旋未及送别谨赋一章寄呈", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "就读名山意未休，相将把臂作西游。", 
            "蛮花对客惊开谢，犵鸟窥人任去留。", 
            "跌宕浅斟侑低唱，揶揄浊世拟清流。", 
            "近闻归去豪情甚，我欲来掀百尺楼。"
        ], 
        "title": "寄赠陈有觐", 
        "type": "律诗", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "五溪回首几多程，倦看山城爱水城。", 
            "到此湘西失本色，又来沅上集离情。", 
            "楼披瓦砾成倾倚，堞乱风灯半灭明。", 
            "歌啸无端消小劫，我来莫笑太憨生。"
        ], 
        "title": "步自西舟次常德韵", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "八百洪涛任逐流，洞庭波静载行舟。", 
            "朗吟我亦从仙后，好景时看出树头。", 
            "揽茝难忘三户意，盟鸥始作五湖游。", 
            "云山分翠飞蘋渚，雨气因晴向晚收。"
        ], 
        "title": "次自西舟过洞庭原韵", 
        "type": "律诗", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "探幽随径入祠来，隐逸邺侯安在哉！", 
            "一个芋渠人易啖，十年宰相任难推。", 
            "图书雅慕名山业，风月宜将浊酒杯。", 
            "嵩华何如此间乐，东南佳气入楼台。"
        ], 
        "title": "邺侯祠", 
        "type": "律诗", 
        "yun": "灰"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "礼山投宿与僧谋，短榻西厢入夜幽。", 
            "萤火穿帘争照客，虫声瞒月各鸣秋。", 
            "题诗恐疥朗公壁，怯露还添季子裘。", 
            "好梦却嫌钟打醒，正观日出在峰头。"
        ], 
        "title": "宿半山亭畔玄都观", 
        "type": "律诗", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "权遏心潮侍眼波，由来名士总情多。", 
            "倡条冶叶秦淮梦，豪竹哀丝楚馆歌。", 
            "一代兴亡评未已，三生恩怨意如何。", 
            "年年柳色楼依旧，艳月愁春下碧莎。"
        ], 
        "title": "观董小宛剧", 
        "type": "律诗", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "相逢别道故乡情，此日渝州是入京。", 
            "笑我风尘牛马走，讶君词笔鬼神惊。", 
            "鸡鸣雨夕天如晦，龙跃云津壑有声。", 
            "余子已空谁与侣，呼鸥招鹤订诗盟。"
        ], 
        "title": "渝州赠周策纵", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "安危无计仗专城，一片东南杀伐声。", 
            "烽火月余难问讯，家园万里剧关情。", 
            "危巢覆卵信耶梦，涕泗空书妹与兄。", 
            "忍共寒蝉同寂寞，乱离凄楚向谁鸣。"
        ], 
        "title": "抗战思痛诗二首 其一", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "万里家山一旦隳，呼号创痛待谁医。", 
            "心危赤马红羊劫，泪洒青天白日旗。", 
            "秦岂无人谋未用，楚虽三户恨宁移。", 
            "翻怜工部同遭遇，枯坐惟吟入蜀诗。"
        ], 
        "title": "抗战思痛诗二首 其二", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "为开风气奋匡时，老入蛮荒总不辞。", 
            "酉洞遍探资考据，辰阳夕宿有沉思。", 
            "几回西笑结吟社，一卷南华忆侍帷。", 
            "讶报春风鹃唤歇，名山草木共低垂。"
        ], 
        "title": "挽曾星笠师", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "风啸秋高白帝城，空山圮堞不胜情。", 
            "夔门峙峡增雄势，滟滪回澜带恨声。", 
            "鼎足力争酬付托，布衣臣本爱躬耕。", 
            "渔樵江上闲歌唱，犹似当年子弟兵。"
        ], 
        "title": "游白帝城", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "一舟容与趁朝晖，四面江风曳客衣。", 
            "黄鹤有楼人已去，红羊历劫景全非。", 
            "傍山城郭余残垒，拍岸波涛涌断矶。", 
            "感慨风流诗酒地，李崔陈迹认依稀。"
        ], 
        "title": "汉口渡江游黄鹤楼", 
        "type": "律诗", 
        "yun": "微"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "怕插茱萸向水滨，西风白下可怜身。", 
            "疏荷衰柳秋无赖，萧寺危楼迹已陈。", 
            "明代君臣孤注客，卢家夫妇有情人。", 
            "欲将菊酒倾千盏，一为浮生洗劫尘。"
        ], 
        "title": "乙酉重九游莫愁湖登胜棋楼", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "锄非抗节有难弟，顶礼心香夙慕之。", 
            "生死都成开国士，姓名犹载党人碑。", 
            "欢愉民主千秋业，开拓心胸万顷陂。", 
            "此日茝兰迎杖履，邅回浦溆意何其。"
        ], 
        "title": "寄呈刘揆一老湘西", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "不教火树映芳园，别有情怀避市喧。", 
            "今夜月看圆白下，去年人忆约黄昏。", 
            "梅怜带露春心冷，鹦笑题笺旧语温。", 
            "为脱敝貂沽酒去，且将醉意养吟魂。"
        ], 
        "title": "元夜作", 
        "type": "律诗", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "师门一别感怀多，每托鸿鳞问学科。", 
            "诗稿订存情恳恳，干戈催老鬓皤皤。", 
            "南船北马嗟蓬转，画壁笼纱许妓歌。", 
            "太息劫余辽海鹤，高飞长谢北山罗。"
        ], 
        "title": "哭宗子威师即用壬午见赠诗原韵", 
        "type": "律诗", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "能兼金石诗书画，愈见推陈愈出新。", 
            "八十六年奋斗史，百千万劫过来身。", 
            "豪情骇座龙蛇舞，直骨凌霄燕雀瞋。", 
            "太息如今犹仆仆，南船北马未归人。"
        ], 
        "title": "白石老人莅南京谒谈感喟赋呈长句", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "一十三年看世移，出山便是道南时。", 
            "多情手欲扶名教，余事人偏号画师。", 
            "到眼江山郑侠泪，呕心文字楚骚辞。", 
            "六朝如梦应增感，犹剩斜阳傍酒旗。"
        ], 
        "title": "金陵喜晤溥心畬先生历谈往事并观画展因赋奉赠", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "流坎随缘又别京，哑然自笑作么生。", 
            "漫天大雪三边静，半担残书万里行。", 
            "皂帽欲寻高士侣，青骢不减少年情。", 
            "当炉买醉祛寒去，残垒飘旗望远城。"
        ], 
        "title": "度辽途中作", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "一怒搴旗刃镝摧，号天叱咤万人哀。", 
            "孤怀耿耿雄风动，长夜漫漫曙色开。", 
            "白发将军誇矍铄，青山故国赋归来。", 
            "八千子弟齐翘首，相见如狂泪满腮。"
        ], 
        "title": "沈阳访马占山将军后赋呈", 
        "type": "律诗", 
        "yun": "灰"
    }, 
    {
        "author": "黄质", 
        "era": "近现代", 
        "subtype": "七言绝句", 
        "text": [
            "漫天一色乱云浮，黄叶萧疏已入秋。", 
            "却喜南华刚读罢，会心濠濮惠庄游、"
        ], 
        "title": "为石予绘近游图附题一绝", 
        "type": "绝句", 
        "yun": "尤"
    }, 
    {
        "author": "黄英", 
        "era": "近现代", 
        "subtype": null, 
        "text": [
            "暝色下崇陵，十里征人蹶。", 
            "马毛汗作冰，行伴边城月。", 
            "醉渴夜不寐，拨火茶烟灭。", 
            "井深泉味咸，呼僮扫坡雪。"
        ], 
        "title": "水北河", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "丈室凝寒秋已深，扶筇园馆偶窥临。", 
            "卧霜小菊黄初褪，作雨远山红欲沈。", 
            "乱世有身终是赘，端居无怍即安心。", 
            "能贫能病还多事，野菽斋糜更苦吟。"
        ], 
        "title": "病起", 
        "type": "律诗", 
        "yun": "侵"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "荒居晏岁来亲友，话取霜檐一夕天。", 
            "相讶耽吟何太瘦，渐疑寒饿各生怜。", 
            "尖风著鼻镫方缩，薄酒温肠人欲眠。", 
            "此会未应三日恶，可堪哀乐易中年。"
        ], 
        "title": "寒夕杨介崖过话", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "生事残毡复何谓，营营蚁磨解哀怜。", 
            "禅无可问我方惜，诗纵能昌世未贤。", 
            "已分栖迟专一壑，尚堪濩落著千年。", 
            "寄声略有相忘意，岁晚江湖却惘然。"
        ], 
        "title": "寄淡如", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "雪意当楼酒不空，相逢一醉冒寒风。", 
            "侈谈新政矜年少，欲就佯狂学此翁。", 
            "身外谗言成市虎，眼前荆棘笑冰虫。", 
            "冥心似我疏顽甚，通介随时有异同。"
        ], 
        "title": "余聘三徐耔荒过话", 
        "type": "律诗", 
        "yun": "东"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "曾因荒乱听萧瑟，据槁看云又十旬。", 
            "更使中年念兄弟，岂容幽抱没风尘。", 
            "簿书龊龊终非计，铅椠劳劳可疗贫。", 
            "孤榻我留东野泪，几时镫火对酸辛。"
        ], 
        "title": "寄莼弟南昌", 
        "type": "律诗", 
        "yun": "真"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "不须破睡碾团茶，历耳窗鸣风力加。", 
            "似借僧寮收柿叶，未宜棐几较簪花。", 
            "能书识字多千累，使墨如泥自一家。", 
            "小试腾拿来腕鬼，眼前秋气战槎枒。"
        ], 
        "title": "秋夜不寐起临快雪堂帖", 
        "type": "律诗", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "荒庵小筑宜清寂，檐月林风吐纳新。", 
            "对榻渐能忘作客，忍饥何事讳言贫。", 
            "未妨离乱昌诗气，如此湖山强笑颦。", 
            "畦芋园菘殊可念，料量晴雨更思亲。"
        ], 
        "title": "客湖口宿莼弟斋中", 
        "type": "律诗", 
        "yun": "真"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "近来诗瘦如人瘦，饮罢姜椒复碾茶。", 
            "听雨一楼忘在市，养屙三日屡思家。", 
            "吟哦亦颇为佳耳，镌刻何须自苦耶。", 
            "只是乱离调旧癖，依然肝鬲长槎枒。"
        ], 
        "title": "莼弟来书问近状并和诗二首，作此答之", 
        "type": "律诗", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "轻装晓渡趁归程，舍楫缘堤没踝行。", 
            "低挟涛声云欲暝，寒欺酒力雪初成。", 
            "披胸尘壒垂垂尽，刮眼林丘历历生。", 
            "能对妻孥存汉腊，还山应复厌长征。"
        ], 
        "title": "雪中孤塘晓发", 
        "type": "律诗", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "瓣香不负平生愿，湖上端居望俨然。", 
            "剩与颓流存硕果，尚堪史笔抗华颠。", 
            "西江师说馀唐绪，莲社诗传是晋年。", 
            "方惜行吟迷醉醒，湔肠从与乞灵泉。"
        ], 
        "title": "谒散原丈", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "清思所诣迥酸咸，肯向儒林挈大凡。", 
            "访子一镫惟四壁，置予万壑与千岩。", 
            "纵横风雨天如晦，支拄山川气自严。", 
            "待却蒸炊胸饮雪，文心莫惜费雕镵。"
        ], 
        "title": "溽暑访肖伋，读所藏画幅", 
        "type": "律诗", 
        "yun": "咸"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "子胡忍弃藏山屋，栖息来营市隐楼。", 
            "语不能长家在乱，地如可避世何求。", 
            "到门静破三弓月，欹榻吟收一阁秋。", 
            "今后烦冤宁止此，暂湔忧臆枕寒流。"
        ], 
        "title": "寓楼", 
        "type": "律诗", 
        "yun": "尤"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "江湖倡仄吾初信，穷似寒郊更恋家。", 
            "林叶声留秋后雨，盆梅香减去年花。", 
            "诗功暂许昌言说，世故惟馀旧叹嗟。", 
            "折脚铛中安稳去，夜窗还课涤膻茶。"
        ], 
        "title": "还家作", 
        "type": "律诗", 
        "yun": "麻"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "劫外趋承得所师，匡山亲炙道之腴。", 
            "投身合向歌吟老，刮目惊看气类孤。", 
            "共听松涛传颏唾，相从濡沫托江湖。", 
            "居然无己祧双井，写入江西诗派图。"
        ], 
        "title": "题胡佩九诗卷", 
        "type": "律诗", 
        "yun": "虞"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "提挈豪情压几筵，年来踪迹半幽燕。", 
            "偶从诗卷传天宝，暂领湖山续月泉。", 
            "怀远梦惊西海雨，长征衣剩雁门烟。", 
            "飞笺选胜能盟我，不念南村二顷田。"
        ], 
        "title": "城西雅集简蒋大川先生", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "梅花坊巷罗含宅，问道甘趋几研旁。", 
            "大隐竟能忘魏晋，承平应尚梦同光。", 
            "未妨入社穷谐谑，倘许呵毫写老苍。", 
            "击钵拈题勤管领，城西容我立斜阳。"
        ], 
        "title": "赠罗伯诚世丈", 
        "type": "律诗", 
        "yun": "阳"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "相忘廿载竟无书，田舍江湖各自如。", 
            "曾是去官长橐笔，何妨因乱屡移居。", 
            "危疆野史添行卷，朝报微言见唾馀。", 
            "欲借尺缣对颜色，墨云能否一相嘘。"
        ], 
        "title": "王简庵别二十年，近于报章读其诗文，因次移居望城冈韵寄怀，并索书尺幅", 
        "type": "律诗", 
        "yun": "鱼"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "曲肱长枕簿书眠，苏麓相从竟未然。", 
            "脱命流离千里外，来书珍惜十年前。", 
            "久经忧患君能健，谢却江湖我自贤。", 
            "乱后徐亭朋旧散，肥荷高柳为君妍。"
        ], 
        "title": "寄怀李孑云南昌，用其病中旧作韵", 
        "type": "律诗", 
        "yun": "先"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "卅龄以后逢今日，岁岁尊前祝太平。", 
            "纵有雄黄能辟毒，恐无藕孔可逃兵。", 
            "隔墙兄弟欢仍旧，入座妻孥眼暂明。", 
            "渐老逢辰弥可惜，要将安稳续馀生。"
        ], 
        "title": "午日示莼弟", 
        "type": "律诗", 
        "yun": "庚"
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "高眠聊减应酬烦，强写吟笺乱墨痕。", 
            "讳老心情殊自罔，迫人岁月复何言。", 
            "耽诗稍觉精能聚，看世翻愁眼不昏。", 
            "待与江山开翳障，秋瞳如水望中原。"
        ], 
        "title": "目疾", 
        "type": "律诗", 
        "yun": "元"
    }, 
    {
        "author": "黄炎培", 
        "era": "近现代", 
        "subtype": "七言绝句", 
        "text": [
            "孽海烟花早品题，忏将绮梦付惊鼙。", 
            "词人老去留仙蜕，白发秋娘日夕啼。"
        ], 
        "title": "虞山怀旧", 
        "type": "绝句", 
        "yun": "齐"
    }, 
    {
        "author": "黄治峰", 
        "era": "近现代", 
        "subtype": "七言绝句", 
        "text": [
            "男儿立志出乡关，报答国家那肯还。", 
            "埋骨岂须桑梓地，人生到处有青山。"
        ], 
        "title": "无题", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "九服奰未安，畴可活国命。", 
            "逌然天门老，正色耿澹定。", 
            "大云久不出，众生暵将病。", 
            "谁知掣鲸手，方造诗境圣。", 
            "温公诚独乐，士议已相庆。", 
            "平生旌节花，四裔被照映。", 
            "晚来茶瓶厅，端坐戢群横。", 
            "洁身辞闰朝，抵几嫉媮政。", 
            "浩然中有恃，所养孰如孟。", 
            "至今泊园竹，苍挺见贞劲。", 
            "火星初西流，众绿意殊盛。", 
            "屋隅净业水，莹我千尺镜。", 
            "深衣一徘徊，得句备秀夐。", 
            "愿陪习池饮，觇此洛生咏。", 
            "吾闻龙能潜，云物会终迎。", 
            "请为甘雨颂，以写君子性。"
        ], 
        "title": "寿沈观先生六十", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "赞皇不传姑臧集，太白久敚草堂诗。", 
            "大年蓬山阙真本，遂初小藁存者希。", 
            "文人著述例散落，泰山豪芒供嗟咨。", 
            "秋晨海王事披拣，眼明楮帙光参差。", 
            "青藤铺面凤尾薄，绀缕画格蝇头欹。", 
            "古香出纸声满室，自钤作者樊武威。", 
            "谛观行里绝涂乙，想见落笔腕有羲。", 
            "会稽题诗丰润跋，垂四十年无伤亏。", 
            "覆寻岁月略可记，升平已远频忧危。", 
            "沉酣帝所正长夜，兵马乃在越裳陲。", 
            "中朝牛李始党鬨，清才屈宋湮衙推。", 
            "斜街讨春剩连辔，翠微济胜仍乘欙。", 
            "忽然陇月照毛檄，三峰四扇劳雄辞。", 
            "毾衣脂烛龙凤怨，尽拾万感收嚘咿。", 
            "其馀汉波与湖渌，偃伏寸卷通精思。", 
            "成鞬十掷盛自抑，椽笔始得江山资。", 
            "江山寂寥气变衰，斧柯几烂仙童棋。", 
            "天琴阁前树如盖，日月磨我千隃麋。", 
            "流传钞帙付蓟市，来往知换醪几鸱。", 
            "谁知是翁尚大隐，秋霜不敢窥髭须。", 
            "赫蹄不穿蠹不食，此本倘系天扶持。", 
            "白公诗置东林寺，南丰集赖韩维碑。", 
            "存亡完阙百有数，连城欲返心终疑。", 
            "愿藏箧衍流沫诵，今日卧游须导师。"
        ], 
        "title": "偶过厂肆得樊山翁手写所为十鞬斋诗若干卷卷耑有李越缦张篑斋辈题识盖光绪庚辰癸未之间作也走笔成长句柬翁乞和", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "江山于诗无尽藏，端待幽人凿新句。", 
            "京口兵残酒犹冽，畀子津梁慰迟暮。", 
            "我行昨蹋中吴春，停车曾记朱方路。", 
            "断肠烟柳正斜阳，一角飞甍过北固。", 
            "心知浮玉有闲客，抱关静领沧州趣。", 
            "秋来寄我新锦囊，撚尽微髭见孤慕。", 
            "词场能争青兕锋，巷陌倘共寄奴住。", 
            "应怜人物随浪淘，望里金银气非故。", 
            "中原承平失草草，铁瓮江声定馀怒。", 
            "不如葺取妓堂春，期我扁舟邀笛步。"
        ], 
        "title": "鹤亭月来累邮新诗赋此却寄", 
        "type": "古风", 
        "yun": "遇"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "哦诗晨为昏，深语百取一。", 
            "岂无运斤手，怊怅几妙质。", 
            "偿春定何事，守此青镂笔。", 
            "团茶助吟声，忽与寸卷昵。", 
            "清哉西江源，排闼竟入室。", 
            "思来决秋隼，人海变明瑟。", 
            "此才挽犹难，忍使交臂失。", 
            "吾意拓其樊，加理益邃密。", 
            "改图宗临川，高议欲造膝。", 
            "散原别都阔，近说寡所悉。", 
            "独当叩吷庵，得颔或可必。", 
            "圣处嗟安繇，教我傥多术。"
        ], 
        "title": "题王瘦湘诗稿兼寄吷庵", 
        "type": "古风", 
        "yun": "质"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "我方跰跹君示病，起视天容叹春盛。", 
            "梦中小桃红欲坼，高柳弥天郁相映。", 
            "此时西陌讨春人，蹀躞连钱与花竞。", 
            "谁知是梦不关春，丈室埋头事篇咏。", 
            "我诚蹇足不病心，能辨斯文色犹正。", 
            "世风下如丸走坂，欲起兹衰恐难更。", 
            "毁经反常生倖期，顾恺何因论定命。", 
            "向来士气如太阿，孰纵狂童司其柄。", 
            "逝当劝君歌五噫，穷岁攀寻敩禽庆。", 
            "山泉甚泚石甚确，草木乘春解相敬。", 
            "美哉丘壑有平秩，乱世经纶在荒夐。", 
            "京西诸山虽培塿，杰起神皋倍能圣。", 
            "离宫苍苍接琳宇，晚落贵游恣吞并。", 
            "年时与君玩泉石，麋鹿匏瓜孰成性。", 
            "平生正坐造化弄，下笔无端迫豪横。", 
            "青山红袖定何预，不救衰时泪波迸。", 
            "况今不乐闭房闼，抛撇春光怕临镜。", 
            "广除回暖清明过，阑药莳花自为政。", 
            "量腰莫诧带眼宽，扑面已消风力劲。", 
            "会思彊起从君游，敷榻绿阴期夏令。"
        ], 
        "title": "清明日用昌黎寒食出游韵柬奇觚时余足疾不出君亦卧病", 
        "type": "古风", 
        "yun": "敬"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "秩宗不祭天荐瘥，浊世黮忽皈脩罗。", 
            "朅来文字更败坏，妙语寂寂留岩阿。", 
            "四山无风柏意静，逾㵎忽起千坡陀。", 
            "就中袤广可百步，到眼毡笠伛摩挲。", 
            "断林绝壑遂一往，欢喜如得波罗伽。", 
            "字深以寸方两尺，取势骏发若挺戈。", 
            "上承乙瑛狎刁惠，鹤铭驹谷同臼科。", 
            "徂徕石经接尺咫，资證齐代容非讹。", 
            "尔时禅意始入腕，梁父有令能擘窠。", 
            "武平丧乱彼何世，无愁天子长傞傞。", 
            "弥罗用兵极惨澹，明月无计东临河。", 
            "写经忏劫念殊苦，磊落陡壁遭镌劘。", 
            "兹山昔为帝王宅，七十二君逶且迤。", 
            "丸金寸玉不可见，翻藉佛力常撝诃。", 
            "我来赤地值大祲，北里槁尽封禅禾。", 
            "枯泉燥石伤此峪，但有暗响藏微莎。", 
            "水痕蚀字剩九百，想见雨后生怒涡。", 
            "人间榜书罕能健，我欲挟席穷观摩。", 
            "惜哉天下兵又动，坐对高岸来悲歌。"
        ], 
        "title": "经石峪", 
        "type": "古风", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "岳宗表东海，意态硕且俨。", 
            "初观疑肤宽，徐进愈拘歛。", 
            "迸生柏蒙茸，累戴石崿剡。", 
            "东西实两涧，互出山所掩。", 
            "我行及中观，小憩赖崖厂。", 
            "天门尚寥绝，缺齿齤危隒。", 
            "悬磴若涸流，受日㸌馀闪。", 
            "舆夫发高叹，跻胜此其渐。", 
            "远瞻行朽兀，心识环道险。", 
            "相追入窔辽，横舁乃冉冉。", 
            "言从朝阳洞，松柏始分陕。", 
            "仰面窥抗峰，超足践深崦。", 
            "当前怖千盘，回望渺九点。"
        ], 
        "title": "泰山纪游四首 其一", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "天阙踞松顶，重关犹穹窿。", 
            "极高地转坦，突兀归琳宫。", 
            "同游何所祈，泽旱徵神功。", 
            "珉碑扪未竟，飒然来天风。", 
            "振策遂直上，两袂云气充。", 
            "但见群龙脊，蜿蜒奔向东。", 
            "日观屹吾前，馀皆青濛濛。", 
            "排闼急呼酒，未惮寒气攻。", 
            "万窍合一号，浩浩山发谼。", 
            "少焉雨脚住，始觉众象空。", 
            "下瞰千寻壑，云絮方蓬蓬。", 
            "暮色随筇来，霞彩知煁烘。", 
            "中夜观日出，铸橘无其红。", 
            "名山信多姿，晴雨彰妍工。", 
            "兹游兼众美，贶我盖已丰。", 
            "乃知五岳顶，呼吸皆潜通。", 
            "惜哉石坞幽，坐失指顾中。"
        ], 
        "title": "泰山纪游四首 其二", 
        "type": "古风", 
        "yun": "东"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "岱游选佳胜，二桥固称最。", 
            "云步揕岩腰，若束紫玉带。", 
            "得名抑已夙，山水适相会。", 
            "倾湍虽幽绝，峻隘毋乃太。", 
            "吾爱东西桥，回峦映朝霭。", 
            "泉流取遥势，万笏拱其外。", 
            "沿桥张翠幄，了不杂松桧。", 
            "嘉名锡柏洞，郁郁建天旆。", 
            "徘徊数石齿，寒意出微濑。", 
            "颇如行韬光，密竹作遮盖。", 
            "流莺时一闻，远涧爽清籁。", 
            "雄深含幽茜，乃见泰山大。"
        ], 
        "title": "泰山纪游四首 其三", 
        "type": "古风", 
        "yun": "泰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "览古登泰山，古碑竟安有。", 
            "唐宗馀摩崖，泰石兀谁偶。", 
            "吾稽闻见录，载笔者朱叟。", 
            "乾隆十三年，皇帝幸淄右。", 
            "泰安盛县丞，洒道供奔走。", 
            "旧碑刊九十，残碣付毁蹂。", 
            "廓除方自侈，神怒击而掊。", 
            "我来审题字，濯濯叹灵薮。", 
            "下山观岱祠，罗列诧星斗。", 
            "凿坏为碑林，元气出户牖。", 
            "臣斯三五篆，异宝敌岣嵝。", 
            "谁欤拾残缺，畀彼苍官守。", 
            "嵯峨峻极殿，画壁烂昏黝。", 
            "玉圭诚晚出，铁桶佚已久。", 
            "唐槐或不妄，龙意入老丑。", 
            "森森汉家柏，作伪吾无取。", 
            "归欤出东郭，承盖笑社首。"
        ], 
        "title": "泰山纪游四首 其四", 
        "type": "古风", 
        "yun": "有"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "山风忽微鸣，华月始一吐。", 
            "遥冈抱平野，浸此千尺雾。", 
            "空香出众绿，幽露在芒屦。", 
            "不见趺龛人，法身或自度。", 
            "唯有清凉姿，长怜梦中路。"
        ], 
        "title": "夜由香界寺陟宝珠洞望月", 
        "type": "古风", 
        "yun": "遇"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "人生适意秋前雨，寂历金缸照虫语。", 
            "莫拟文园病渴时，鬓影茶香相尔汝。", 
            "逋客忧时傥未休，高天谁鉴此诗囚。", 
            "怜渠倒海翻江意，赢得空阶点滴愁。"
        ], 
        "title": "八月一夕有忆", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "危时陵谷同崩骞，苍髯不复甘龙挛。", 
            "异事胫走骇市廛，我诗哀之思恻然。", 
            "娲皇不作鸣风弦，颠越何止魁梧怜。", 
            "傅侯脱手擘两笺，谋句所得奡且妍。", 
            "使我内怍笔力愆，汗流却上荒山颠。", 
            "绝槛下瞩髡虬眠，旁干伐尽馀中权。", 
            "翠钗千股无寸全，舆夫踦语野父传。", 
            "阇黎乃證维摩禅。", 
            "有女窥室颜如莲，迎归法喜夸四筵。", 
            "杲日方炙雷填填，老龙抉起清泠渊。", 
            "僧俗怛欢不能饘，咄嗟丈室空花軿。", 
            "破寂独剩寒阶泉，我闻斯言一笑嘕。", 
            "沙门久隳骨腥膻，贞色肯与相周旋。", 
            "超身不受萝茑缠，幽燕直视墟无烟。", 
            "弱荷作柱蒿刺天，先脱贤劫宁非贤。", 
            "慷慨还为松柏篇，真同参军摹傅玄。"
        ], 
        "title": "治芗既和余所为悼龙泉庵古松诗复成长句相视因纪所闻于山中人者兼呈治芗", 
        "type": "古风", 
        "yun": "先"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "石景山头落日赭，扁舟铁索桑乾下。", 
            "仆夫乱流竞千喧，迎面众峰勒奔马。", 
            "廿年自笑幽并客，晚备萧辰始谋野。", 
            "垄旁麦秀垄柳黄，决决寒渠水光泻。", 
            "今年千里高田荒，污土深耕天所假。", 
            "人生不齐例如此，欲餍双眸敢愁踝。", 
            "何时健步穷追攀，长向秋岚乞茅把。", 
            "人间兴亡事愈急，壁上石经谁读者。", 
            "回看金阁寺傍松，正拥斜阳踞苍瓦。"
        ], 
        "title": "晚渡浑河望石景山", 
        "type": "古风", 
        "yun": "马"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "太行北干天下雄，截山乃得祗洹宫。", 
            "重楼翠阜閟霜晓，晚蹑堕叶希高踪。", 
            "黄昏到寺意已肃，秋阴十丈森房栊。", 
            "上方花木护幽梦，昧旦始喜瞻灵松。", 
            "龙蛇偃蹇备天仗，铃铎涌动摩神穹。", 
            "莲花阻远活动燬，老衲指语殊从容。", 
            "鹅头开山事非远，祖典可数先唐幢。", 
            "普贤后至擅传律，戒神侍墄坛恢崇。", 
            "中更三姓有踵作，璇题珉碣皆丰丰。", 
            "应真徙居示异兆，大兴壁记辞尤恭。", 
            "由来佛法佞贵宦，涂饰宸构劳巧工。", 
            "岂知阎浮有变坏，龙种今与凡人同。", 
            "山中亦忆兴废事，却扫禅闼称寄公。", 
            "神京北望堕何许，唯见烟雾沈尧封。", 
            "回看极乐似灵壁，午气时复随斋钟。", 
            "吾生所志在岩壑，登临多难摧心胸。", 
            "负墙古佛但微笑，浑河如玦萦南东。"
        ], 
        "title": "戒坛", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "渊然引人深，渺然绝人眇。", 
            "初知川原大，所恨林木少。", 
            "昨从千崖底，入望舌已挢。", 
            "负天一青嶂，素壁炯双瞭。", 
            "今来蹑岭脊，健步碎秋晓。", 
            "连山若骇浪，陡落千丈摽。", 
            "刺云得微径，屩响逼栖鸟。", 
            "寒僧守松扃，古窦闭阴窱。", 
            "濛濛东何届，昆明诚瓦沼。", 
            "于焉接浩气，穴处罢尘扰。", 
            "是间信极乐，礼佛三匝绕。", 
            "逝当弃敝屣，结屋俯林杪。"
        ], 
        "title": "极乐洞", 
        "type": "古风", 
        "yun": "筱"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "初阳含清晶，筛绿被脩径。", 
            "长松既礧砢，群石郁相称。", 
            "微风吹山舆，冉冉度秋磬。", 
            "水筒汨有声，远与寒翠亘。", 
            "山幽林易绛，路仄语初定。", 
            "渐高穷真源，绵邈合涧磴。", 
            "俄凌桬椤杪，复得栏楯凭。", 
            "青龙飞安往，遗此半亩滢。", 
            "空令出山泉，混浊不能凝。", 
            "西山病旷莽，幽窅独兹胜。", 
            "回语素心人，一瓢惬新赠。"
        ], 
        "title": "晨游龙潭", 
        "type": "古风", 
        "yun": "径"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "后峰硉兀前峰翱，势与秋气相争高。", 
            "我从窈霭出旷廓，上有盘径如秋毫。", 
            "舆夫恃勇各猱进，所践自谓皆坚劳。", 
            "四山如炊云气熟，阴壑远听风声号。", 
            "历崖度坂断复乱，始觉身命非吾曹。", 
            "我生故在山水窟，廿年插脚辞崩涛。", 
            "王城尺咫恣吟眺，培塿夙昔轻神皋。", 
            "岂知危栈属眼底，乃以一快偿群劳。", 
            "行行村落接麻峪，已见老柳欹残濠。", 
            "料量馀勇贾后约，天风吹酒期题糕。"
        ], 
        "title": "潭柘越山至麻峪", 
        "type": "古风", 
        "yun": "豪"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "邺台策科何所求，孝弟仁义皆赘疣。", 
            "竹林礼教更埽地，胡乱惨黩哀神州。", 
            "本实先拨世同责，儒冠岂必讥兜牟。", 
            "我生胡为遘阳九，所见拂戾心烦忧。", 
            "仙人绿华戏三昧，绰约偶作姑山游。", 
            "歌声夙在九天上，孰信信美兼姱修。", 
            "龙阳圣童老愈放，颠倒色相酣吟讴。", 
            "大名九牧竟何用，美疢恶疾终同休。", 
            "先生庶几有遗行，复遣骍角逾犁牛。", 
            "舶来新说诧一世，局促久已轻轲邱。", 
            "空令伊人馈药笼，道路感叹传麦舟。", 
            "观君聪明胜冰雪，痴事毋乃违时流。", 
            "十年知子愧不尽，始叹敦厚繇温柔。", 
            "作诗但质天琴叟，掉头肯语刘鸺鹠。"
        ], 
        "title": "赠浣华", 
        "type": "古风", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "中宵起推衾，灵府若被刃。", 
            "呼儿瘖莫答，虽颔气已仅。", 
            "南荣参未横，一息竟吾吝。", 
            "汝疾吾内忧，强忍实自镇。", 
            "心知岁多沴，万一脱美疢。", 
            "奈何案头方，夺汝不容瞬。", 
            "抱中冰雪姿，瘢疻那可认。", 
            "汝生爱绯袍，付去作棺榇。", 
            "世方轻恩慈，吾意卒难信。", 
            "作诗复哀汝，已恐星上鬓。"
        ], 
        "title": "哀勋儿 其一", 
        "type": "古风", 
        "yun": "震"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "吾生爱河岸，逐流知无津。", 
            "缘法卒未了，岂能齐冤亲。", 
            "眼中第三儿，文褓工娇嚬。", 
            "每念世危乱，顾复弥汝仁。", 
            "以兹牵一爱，意或苦乐均。", 
            "今年迫大札，皇路闻病呻。", 
            "伤哉修罗场，不许嫛婗春。", 
            "春风吹千忧，忧思薶我身。", 
            "谁能悲孺子，悬哀为僇民。"
        ], 
        "title": "哀勋儿 其二", 
        "type": "古风", 
        "yun": "真"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "大房号奥室，雄深蔽幽都。", 
            "我行犯阳𦦨，西笑矜良图。", 
            "连山鄣良乡，剑弩为前驱。", 
            "笋将五十里，何止痡仆夫。", 
            "岂知神灵宅，其藏固郁纡。", 
            "襟喉孤山口，左转徐崎岖。", 
            "翠岑从天来，远观疑路无。", 
            "渐穷擘苍苍，松石礐且粗。", 
            "翼然一茅庵，接引名不虚。", 
            "稍得辨山脚，真面仍模糊。", 
            "微径据蜿蜒，众壑皆北趋。", 
            "回看衔尾舆，若缘九曲珠。", 
            "一转一绝壁，肃与人间殊。", 
            "峭碧耸山骨，缛绿敷山肤。", 
            "千寻竦长戟，两涧刓谲觚。", 
            "阴阴坠萝春，邈邈馀禽呼。", 
            "仰睇狭旻色，臆想必日晡。", 
            "遂忘跻攀缓，但有颜神愉。", 
            "粼粼欢喜台，挂岭支我趺。", 
            "上犹岧峣青，下已杳窱逾。", 
            "用叹兹山阿，颀然甲朔区。", 
            "当年华严师，扰龙安浮屠。", 
            "是何无外力，凿此造化炉。", 
            "吾生厌忧患，回向期团蒲。", 
            "何时象王峰，盂杖相提扶。"
        ], 
        "title": "初入房山", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "两崖刺苍天，寂寞下千尺。", 
            "山云无尽幽，山径抉危碧。", 
            "何人结茆庵，蚁附见行迹。", 
            "磴高时入云，云絮软可擘。", 
            "想当龙公来，万瀑荡云脉。", 
            "山晴礀亦静，佳绿在娟柏。", 
            "攀梯孰云倦，寒意满篸帻。", 
            "独有上方钟，泠然识閒客。"
        ], 
        "title": "云梯庵", 
        "type": "古风", 
        "yun": "陌"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "斜河左挂窥荒龛，云陴黮起南山南。", 
            "露篁无声钟意歇，若有清梵来相参。", 
            "疏星正在水精域，千载夜气专瞿昙。", 
            "仰天拊枕不复寐，归去吾亦营茅庵。"
        ], 
        "title": "法华庵夜坐", 
        "type": "古风", 
        "yun": "覃"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "浸假身为输与马，拘拘犹是劳生。", 
            "不祥无那又人形。", 
            "未须烦罔两，特操问吾行。", 
            "拾得杨花沾臆泪，朅来一例飘零。", 
            "所思何处遗芳馨。", 
            "无因窥宋玉，未嫁老云英。"
        ], 
        "title": "临江仙·辛卯，一九五一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "玉醉香温。", 
            "正红罗宴罢，梦绕朝暾。", 
            "年光渐移东阁，已换芳春。", 
            "绀雪嵰山飞遍，料沧海、都是红尘。", 
            "天人会华首，色界金迷，香国花薰。", 
            "岁寒三友健，便巡檐索笑，乍展朱唇。", 
            "江城何处，笛声吹裂娇云。", 
            "倘念山空人远，剩猿鹤、相守黄昏。", 
            "从来好颜色，一例倾城，一样销魂。"
        ], 
        "title": "国香慢·辛卯，一九五一年。予尝为红梅诗七首，窃比六义之旨，辄成七宝之咏。分春词人见而击节，更命檃括辞意，拍演斯谱，不计献技之拙也", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "倩青镫、伴将癯影，白头徒自吟苦。", 
            "平生长抱兰成恨，萧瑟暮年词赋。", 
            "孤迥处。", 
            "正百感茫茫，愁对同寅谱。", 
            "昔盐旧雨。", 
            "记北斗京华，南溟海运，天步几延伫。", 
            "轻肥愿，裘马当年共许。", 
            "春明一梦无据。", 
            "歌筵舞席旗亭畔，惟见晓星朝露。", 
            "君倘悟。", 
            "垂柳地、江潭再过成枯树。", 
            "婆娑漫抚。", 
            "好偕隐珠湄，传经石笥，归事老农圃。"
        ], 
        "title": "摸鱼子·辛卯，一九五一年。偕隐翁出示《读同年录感怀词》，奉和原谱", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "寒勒珠蕤未许红。", 
            "粉痕和泪湿金虫。", 
            "天涯晼晚蘼芜老，肠断关山笛里风。", 
            "愁不奈，望都空。", 
            "一楞残月五更钟。", 
            "还家燕子春如梦，梦入飞花细雨中。"
        ], 
        "title": "鹧鸪天·乙亥，一九三五年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "啼笑无端自不知。", 
            "好天凉月酒醒迟。", 
            "锦衾狂梦耐沈思。", 
            "乍去乍来相识燕，先开先谢最高枝。", 
            "断肠人拾落花归。"
        ], 
        "title": "浣溪沙·丙子，一九三六年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "黄花三两点。", 
            "问人意秋容，比花谁澹。", 
            "青衫酒痕黯。", 
            "自拈花无语，一襟香艳。", 
            "松阴苒苒。", 
            "便翠滴、眉梢似染。", 
            "看当阶、卅六江流，风起月移菱芡。", 
            "应感。", 
            "篷窗贮梦，宝剑敲词，岁华如闪。", 
            "芦漪潋滟。", 
            "縠纹净，皱人面。", 
            "似坡仙笠屐，放翁团扇。", 
            "那样闲情不减。", 
            "待商量、耒耜笺经，耦耕更念。"
        ], 
        "title": "瑞鹤仙·丁丑，一九三七年。题《澹翁凹园图》，依梅溪体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "寒玉笼纱薇露涴。", 
            "胭脂露浥芙蓉朵。", 
            "光敛螭唇珠穟火。", 
            "云乍过。", 
            "奁波浸月青天坠。", 
            "雾鬓风鬟相背坐。", 
            "替描花样添闺课。", 
            "待解娇嗔无计可。", 
            "莲房颗。", 
            "是甜是苦真难唾。"
        ], 
        "title": "渔家傲·戊寅夏夕，一九三八年。和双树与六禾，遐庵慈溪同作", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "济川旧愿何时了。", 
            "怅极浦，余残照。", 
            "天涯望眼虚悬，江上愁心孤悄。", 
            "鲎背影斜寒正峭。", 
            "试指点、远山痕小。", 
            "待说与惊波，有樯乌能晓。", 
            "半江秋色栏腰绕。", 
            "暮云连，乱流渺。", 
            "寄身一例漂萍，别恨暗牵芳草。", 
            "问讯行人无恙也，恁此去、马当风饱。", 
            "奈殢雨昏烟，又错疑归鸟。"
        ], 
        "title": "昼夜乐·帆影。己卯，一九三九年。和双树、六禾", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "梦觉残柯，鼾回病榻，一寸微阳眼都涩。", 
            "鲲鹏水翻海运远，蛟龙气带江云湿。", 
            "峭风惊，怒涛咽，共歍唈。", 
            "君看钵昙开又霎。", 
            "君看豆萁煎方急。", 
            "帝释兵尘藕根入。", 
            "流莺比邻空自语，狂花付水何人拾。", 
            "暮禽归，旧巢破，将焉集。"
        ], 
        "title": "千秋岁引·庚辰，一九四○年。次六禾韵，用荆公体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "莫道仙娥无恨，楚身轻瘦，眉萼愁凝。", 
            "绿草南国，寂寞祗剩残英。", 
            "翠蓬远、羽衣寒怯，绣帷悄、金粉香零。", 
            "作么生。", 
            "棠阴酣睡，梨月初醒。", 
            "分明。", 
            "翩翩曼舞，衱腰珠佩，避面银屏。", 
            "媚子堪怜，眼波回睐为谁青。", 
            "酥醪梦、空山怨鹤，浣花咏、香树捎莺。", 
            "忒伤情。", 
            "几番风雨，芳讯沈冥。"
        ], 
        "title": "玉蝴蝶·庚辰，一九四○年。慈溪九龙寓斋，飞集大蝴蝶。约演梅溪此调", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "虫沙化古碧。", 
            "水冷鱼龙寒寂寂。", 
            "秋入怒笳怨笛。", 
            "正孤鹜落霞，栖鸦斜日。", 
            "浓愁似织。", 
            "溅露蕤、铅泪犹滴。", 
            "家何处、暮云合沓，梦也去无隙。", 
            "消息。", 
            "了无寻觅。", 
            "更盼断、天涯草色。", 
            "青山看尽过客。", 
            "落落松篁，悄悄泉石。", 
            "有人来画壁。", 
            "便好对、歌鬟按拍。", 
            "浑相笑、江湖樽酒，一呴涸鱼湿。"
        ], 
        "title": "霓裳中序第一·庚辰秋日，一九四○年。吴亮侪招饮九龙山馆，为谱白石此调", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "天涯芳草浑伤别。", 
            "燕子欲归山万叠。", 
            "梨云和梦付东风，梦重云轻吹不灭。", 
            "梢头犹有旧时月。", 
            "款款思存谁与说。", 
            "人间明月几回圆，只恐圆时还易缺。"
        ], 
        "title": "玉楼春·辛巳，一九四一年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "辞枝噤蚻。", 
            "苔衣槁、凄凉卧掩霜叶。", 
            "足跫绝岛，神游故国，雾山一发。", 
            "饥鸮啄月。", 
            "縠波起、银蟾影没。", 
            "倒苍天、天沈海立。", 
            "人在梦中活。", 
            "无那沧江夜，水击鹏风，血吹鲸渤。", 
            "小楼伏枕，飒商飙、压衾如铁。", 
            "角惨镫昏，倍愁我、伤鳞呴沫。", 
            "对哀蛩、有语欲说不敢说。"
        ], 
        "title": "凄凉犯·辛巳，一九四一年。予避兵海上四年矣，辛巳十月廿四日，日本飞机侵袭九龙，投掷炸弹，予受伤。夜半，日兵闯入。炮火中，倚声记事。用白石体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "叶底阴晴蝶未知。", 
            "春明苒苒梦中移。", 
            "残红飞尽，还抱旧花枝。", 
            "故国江山妖蜃气，高楼风雨乱鸦啼。", 
            "荒凉天地，不见古人归。"
        ], 
        "title": "琴调相思引·壬午，一九四二年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "结梦桐阴，又叶瘁云寒，渐老秋色。", 
            "苇折鸠移，柳枯蝉噤，薄寒中人犹力。", 
            "故山倦翼。", 
            "海天南尽伤心碧。", 
            "渺讯息。", 
            "谁念白头多病茂陵客。", 
            "听说夜语，几度潮生，半江鱼龙，依旧岑寂。", 
            "夜何其、鸡鸣未已。", 
            "潇潇风雨此何夕。", 
            "蕙怅芰裳应记得。", 
            "说与猿鹤，遮莫为我惊疑，草堂归去，露驰烟驿。"
        ], 
        "title": "秋霁·癸未，一九四三年。和慈博市桥候潮，用梅溪韵", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "海气生员峤。", 
            "笙鹤不归寒峭。", 
            "兰魂碧化楚江烟，霜鸿啼月，梦断素娥渺。", 
            "春风去后无芳草。", 
            "积雨花应恼。", 
            "伤心说与蝴蝶，再来只怕残枝槁。"
        ], 
        "title": "青门引·甲申，一九四四年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "春风吹绿上蛾眉。", 
            "梨颊靧胭脂。", 
            "相逢一笑去依依。", 
            "拈带憺无辞。", 
            "樽前金缕君须记，香正好、蝶醉蜂痴。", 
            "朅来莫负看花期。", 
            "惆怅看花归。"
        ], 
        "title": "月中行·丙戌，一九四六年。西园席上，颙庵命赋撷华词，为拟清真此解，并示六禾、仲衡、方子、酌霞", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "草瘁山昏怜野烧。", 
            "便说登高，谁与同歌啸。", 
            "秋色秋花浑瘦了。", 
            "阿侬却被秋花笑。", 
            "颤叶惊鸦寒正峭。", 
            "故国西风，匹马看残照。", 
            "九点齐州烟缥渺。", 
            "眼中天下吾犹小。"
        ], 
        "title": "蝶恋花·丁亥九日，一九四七年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "霞彩簇憨鬟。", 
            "一捻红脂绣可餐。", 
            "待到花时人欲醉，陶然。", 
            "绣幄香温玉辟寒。", 
            "金蝶莫摧残。", 
            "笑倚春明梦未阑。", 
            "富贵只应吾自有，凭栏。", 
            "谷雨风迟总耐看。"
        ], 
        "title": "南乡子·戊子春日，一九四八年。玉繠楼宴集，赏牡丹", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "袖海浇尘，嘘云作雨，羃䍥春满人间。", 
            "绿草南园蝴蝶，伴我芳樽。", 
            "游丝何缘羁落日，醉襟应不怯余寒。", 
            "徘徊处、柳色青青，离亭一笛阳关。", 
            "相看。", 
            "幽抱好，玄鬓在，此身禁得清顽。", 
            "徙倚崆峒长剑，手辟榛菅。", 
            "南云大鸟搏溟澥，西风匹马度天山。", 
            "归来也、重与细斟醽醁，浩唱刀环。"
        ], 
        "title": "昼锦堂·戊子，一九四八年。南园饯别林仲容，用片玉体", 
        "type": "词", 
        "yun": null
    }, 
    {
        "author": "黄宗麟", 
        "era": "近现代", 
        "subtype": "七言律诗", 
        "text": [
            "芳草斜阳村外村，春花秋月泪多痕。", 
            "群峰突兀蹲云表，万木萧森拱墓门。", 
            "半壁江山终不国，故宫帝子尚招魂。", 
            "阿侬无限沧桑感，那忍从头仔细论。"
        ], 
        "title": "游朝鲜闵妃墓", 
        "type": "律诗", 
        "yun": "元"
    }, 
    {
        "author": "黄坤", 
        "era": "近现代", 
        "subtype": "五言律诗", 
        "text": [
            "一刷尘氛气，心如水在瓶。", 
            "断云超绝壑，微雨露孤星。", 
            "檐际萦稀度，草间虫耐听。", 
            "闲愁千万种，付与一灯青。"
        ], 
        "title": "夏夜雨后", 
        "type": "律诗", 
        "yun": "青"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "杨白花，本自因风起。", 
            "飘风自南复自北，杨花常在飘风里。", 
            "飘风一夕起天涯，人间无处不杨花。", 
            "杨花已尽风无力，独对垂杨泪沾臆。"
        ], 
        "title": "杨白花", 
        "type": "乐府曲辞", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "永巷春风暗自惊，随宜梳洗可怜生。", 
            "也应长被青楼笑，不向人间得姓名。"
        ], 
        "title": "为友人题仕女画四绝句 其一", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "戌削风仪背面春，压残金线十年身。", 
            "何因尚爱兰为佩，惭愧牵萝补屋人。"
        ], 
        "title": "为友人题仕女画四绝句 其二", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "搊尽琵琶不忆家，梦中应是惯胡沙。", 
            "汉宫未必恩长浅，莫怨东风当自嗟。"
        ], 
        "title": "为友人题仕女画四绝句 其三", 
        "type": "绝句", 
        "yun": "麻"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "无匹匏瓜有叹伤，轻云蔽月态难详。", 
            "只应攘腕归神浒，付与春波照断肠。"
        ], 
        "title": "为友人题仕女画四绝句 其四", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "远峰吐月近峰吞，云影要遮竹影翻。", 
            "至竟圆灵谁不死，竹间验取露华存。"
        ], 
        "title": "香山雨香馆夜坐得四绝句 其一", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "岩窦新泉㶁㶁鸣，一池侵晓不辞盈。", 
            "怜渠定向秋来涸，忍睡来听齧石声。"
        ], 
        "title": "香山雨香馆夜坐得四绝句 其二", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "四松魁伟影相重，势压松颠更一峰。", 
            "未必大夫为莽屈，迟他岁月不成龙。"
        ], 
        "title": "香山雨香馆夜坐得四绝句 其三", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "决去泉声亦一奇，可应泉脉有穷时。", 
            "导河积石非无愿，未许支祈圣得知。"
        ], 
        "title": "香山雨香馆夜坐得四绝句 其四", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "腐肠伐性日悠悠，不死天还贷十秋。", 
            "若问旧时病痕迹，孤儿酸泪在心头。"
        ], 
        "title": "病院杂诗 其一", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "忍辱为仙理自深，病中英气未销沈。", 
            "也知来日终成累，留取冤禽一寸心。"
        ], 
        "title": "病院杂诗 其二", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "师友勤过百尺楼，怜才恩意总难酬。", 
            "文章若果能憎命，药裹关身是自由。"
        ], 
        "title": "病院杂诗 其三", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "每从虚幌辨朝晖，亦有花光霭更微。", 
            "白氎匡床秋不到，看人日日换裳衣。"
        ], 
        "title": "病院杂诗 其四", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "身似长亭不自惊，雷车辊梦满秋城。", 
            "漫漫已分甘长夜，谁料晨鸡亦五更。"
        ], 
        "title": "病院杂诗 其五", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "诗谶微疑说有因，泊园安稳蜕吟身。", 
            "病中不敢吞声哭，生灭从知臂屈伸。"
        ], 
        "title": "病院杂诗 其六", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "文章抛尽爱功名，忽忆衡州语暗惊。", 
            "病里管城先见访，又疑食肉断今生。"
        ], 
        "title": "病院杂诗 其七", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "水陆街头草草游，紫烟落日万家浮。", 
            "北兵不识南皮恨，月里吹笳奥略楼。"
        ], 
        "title": "薄游武昌归来酒次有歌汉调者 其一", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "破敌初闻卷白波，回肠奈此曼声何。", 
            "坐中玉斗多新赠，莫为君侯致楚歌。"
        ], 
        "title": "薄游武昌归来酒次有歌汉调者 其二", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "马头江上始维舟，十七年间又此游。", 
            "一塔负洲迎棹立，两山凝黛斗波柔。"
        ], 
        "title": "福州杂诗 其一", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "扬子归来又溯江，江心垒石刷奔泷。", 
            "泥沙未下渔梁浅，閒听舟人话晚窗。"
        ], 
        "title": "福州杂诗 其二", 
        "type": "绝句", 
        "yun": "江"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "石遗老子何所匹，坐拥匹园千帙书。", 
            "结梦十秋今始到，过墙梧竹影萧疏。"
        ], 
        "title": "福州杂诗 其三", 
        "type": "绝句", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "廿年不到旧吟台，伐竹髡崖百事哀。", 
            "只有沁泉山馆月，破云重见我归来。"
        ], 
        "title": "福州杂诗 其四", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "偃盖孤松表故青，雨中重看旧池亭。", 
            "难忘日夕佳楼畔，睨尽斜阳默孝经。"
        ], 
        "title": "福州杂诗 其五", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "眼底残冬似早秋，韩园无树不青虬。", 
            "年时触热翻新样，买断山居更枕流。"
        ], 
        "title": "福州杂诗 其六", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "溪光映紫岭拖蓝，霜桕微丹柳半毵。", 
            "终古耿王庄北路，七桥秋色似江南。"
        ], 
        "title": "福州杂诗 其七", 
        "type": "绝句", 
        "yun": "覃"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "嶕峣石坼一百尺，趵突泉支三十年。", 
            "八十老翁长捧日，梦回泉石定芳妍。"
        ], 
        "title": "福州杂诗 其八", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "朱亭占断水云西，抹勒苍崖照径蹊。", 
            "左泐元丰右淳祐，兴衰都付壁间题。"
        ], 
        "title": "福州杂诗 其九", 
        "type": "绝句", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "大顶峰如覆釜然，洞天戴笠白云悬。", 
            "昔贤取譬皆深肖，不是亲来莫浪传。"
        ], 
        "title": "福州杂诗 其十", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一径松风引磬音，寺门端似岫云深。", 
            "年来可惜魁梧尽，只有龙孙细细吟。"
        ], 
        "title": "福州杂诗 其十一", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "双岩钩赭水如油，侧卧篮舆看放舟。", 
            "唤起富春黄子久，冬山更写荔阴稠。"
        ], 
        "title": "福州杂诗 其十二", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "文山半面瞰洪塘，谁擘苍岩贮水光。", 
            "隐者即今无郑育，路人那解唤黄裳。"
        ], 
        "title": "福州杂诗 其十三", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "茶棚午憩粗芦店，松坞危过竹仔山。", 
            "至竟盛朝饶物力，子孙酾酒扫碑还。"
        ], 
        "title": "福州杂诗 其十四", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "人欲横流世可伤，吾家犹峙表贞坊。", 
            "千秋节孝留宗法，绰楔宜为里乘光。"
        ], 
        "title": "福州杂诗 其十五", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "方塘二亩水痕青，亏有屏山作画屏。", 
            "我爱钓鲈桥畔地，桄榔荔竹乱冥冥。"
        ], 
        "title": "福州杂诗 其十六", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "环碧池亭系梦思，濛濛略彴夹明漪。", 
            "园林只好儿时忆，老大来看恍有疑。"
        ], 
        "title": "福州杂诗 其十七", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "编竹裁杉山压园，张生意匠祖南垣。", 
            "壁间罗瘿遗诗在，可逐梅花共返魂。"
        ], 
        "title": "福州杂诗 其十八", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "万瓦浮空月堕烟，徘徊八十一阶前。", 
            "丛祠朔骑还吹角，不许南人媚九仙。"
        ], 
        "title": "福州杂诗 其十九", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "咫尺旗山信翠旓，溪源宫里想萧条。", 
            "可怜今日洪塘客，后夜相思隔海潮。"
        ], 
        "title": "福州杂诗 其二十", 
        "type": "绝句", 
        "yun": "萧"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "策策高寒度晚烟，梦中陵谷及今年。", 
            "何时补入湖壖记，百尺从君筑阁眠。"
        ], 
        "title": "叔雍属题高梧轩图 其一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "意中庭院眼中人，海角逢君语最真。", 
            "只恐他时被花恼，洗桐阳羡唤前身。"
        ], 
        "title": "叔雍属题高梧轩图 其二", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "江山憔悴劫痕微，一老湖居世所依。", 
            "最早春生白傅路，吟髭冁对雪花飞。"
        ], 
        "title": "次韵呈散原 其一", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "生事无功诗胆微，湖光山绿与因依。", 
            "萧条寒壑罾蛟手，惭被人间唤佽飞。"
        ], 
        "title": "次韵呈散原 其二", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "残热犹烘一角山，涛形眼底走间关。", 
            "扁舟起破湖天睡，只有邻钟较我閒。"
        ], 
        "title": "八月二十晨湖上", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "碧山禅伯老何能，唯有诗瞳炯胜冰。", 
            "料得冷窗还病肺，窗前应共月鬅鬙。"
        ], 
        "title": "夜窗见月占寄又点丈", 
        "type": "绝句", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "满眼宵来是鼓山，啼春怪鸟梦间关。", 
            "不知东际楼头月，端待何秋照我还。"
        ], 
        "title": "梦鼓山", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "别里江南尽可哀，肯来北阙看崔嵬。", 
            "人天空劫皆无量，携手曷梁记此回。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其一", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "燕市繇来只酒人，相逢投辖意还亲。", 
            "应怜澈骨奇寒日，剩对梅花作小颦。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其二", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "卑甚西山不足言，山阿车马自朝昏。", 
            "君来合拜迦音墓，此是金台一泪痕。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其三", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "已过霜林浅绛容，空山唯剩柏龙钟。", 
            "西湖今日无驴背，记向西山道上逢。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其四", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "堤柳全髡湖欲冰，更凭风力上高层。", 
            "廿年长见铜牛在，未信昆明有废兴。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其五", 
        "type": "绝句", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "楼台倒影自槃槃，穿尽前湖又后山。", 
            "要向荒寒识全盛，断垣颓照试回看。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其六", 
        "type": "绝句", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "梦奠微言托两楹，穹碑崇殿礼难明。", 
            "眼怜吾道终成裂，庭燎趋跄记五更。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其七", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "谁壅残贼援天下，璧水虽荒道故存。", 
            "寄语并时韩侂胄，莫将太学当南园。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其八", 
        "type": "绝句", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "儒佛平分夹苑墙，密宗演揲说荒唐。", 
            "众生今日无遮甚，不用天花作道场。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其九", 
        "type": "绝句", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "高楼蜜炬夜深深，销尽鸾鞋一握金。", 
            "知汝司空经见惯，故分茶盏照沈吟。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "吴姬脂面小如拳，调笑公然隔座妍。", 
            "莫怕北风掀纸屋，凤巢为说廿年前。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "万岁山光罨画屏，倒涵暝色上龙亭。", 
            "宫鸦作意嘲閒客，冻翅还捎九子铃。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十二", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "南客休嗟惊玉戏，今年冬暖雪迟迟。", 
            "试尝党帐羊羔味，更唱旗亭画壁词。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十三", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "平铺玉屑三千亩，密缀琼尘一万枝。", 
            "奇景当前翻缩手，只疑风力透玻璃。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十四", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一角江亭寂寞隈，恨君不趁夏秋来。", 
            "穿芦便是西溪艇，拄颊还疑白下杯。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十五", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "四十长贫竟不官，此心新向镜中寒。", 
            "江亭诗案从人䛡，霜鬓朝朝只自宽。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十六", 
        "type": "绝句", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "此间惟著丁香雪，唐碣全刊栝亦孤。", 
            "莫话白头王检讨，春光能似昔年无。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十七", 
        "type": "绝句", 
        "yun": "虞"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "别却江春近一年，赠君惟有衍波笺。", 
            "故人给札如相问，怀刺生毛尚自贤。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十八", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "仙梦罗浮近未安，且从明镜驻朱颜。", 
            "烦君更谱金环巷，纤手新橙点染间。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其十九", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "玉环分付早归来，红萼须君作主裁。", 
            "莫忘春风轰醉约，城西十里小桃开。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其二十", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "春头未了销寒会，岁莫旋为惜别诗。", 
            "能使我思才几辈，海风吹雨梦来时。"
        ], 
        "title": "丁卯仲冬叔雍薄游北都并载俊寻几遍郊甸于其将行为绝句二十一首赠之杂陈吾意不尽纪游 其二十一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "众生魔窟缚冤愆，示病毗耶独解禅。", 
            "久信八风吹不动，自将洗伐悯人天。"
        ], 
        "title": "寄讯任公先生病 其一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "东来不复立文字，禅定自然能发聋。", 
            "欲为先生参此意，雨兵静俟修罗终。"
        ], 
        "title": "寄讯任公先生病 其二", 
        "type": "绝句", 
        "yun": "东"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "亭午荷香不著衣，围荷高柳未全非。", 
            "廿年簪笔经行地，今日初成买棹归。"
        ], 
        "title": "己巳端午挈儿辈游南海得三绝句 其一", 
        "type": "绝句", 
        "yun": "微"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "流水音中追昔游，当年宾客半山邱。", 
            "眼前事事皆陈迹，岂必回谈宝月楼。"
        ], 
        "title": "己巳端午挈儿辈游南海得三绝句 其二", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "瀛台禊事旧无诗，安顿伤心到此时。", 
            "僵柳已薪春水涸，西山不刬泪空垂。"
        ], 
        "title": "己巳端午挈儿辈游南海得三绝句 其三", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "乌云含雨又趖西，湖水高梁岸与齐。", 
            "自是故乡人意倦，晴鸠也懒出林啼。"
        ], 
        "title": "夏秋之间多雨纪游得十绝句 其一", 
        "type": "绝句", 
        "yun": "齐"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "捧土何能塞众流，漂残垄麦已无秋。", 
            "商羊欲舞焦明出，传语乖龙可少休。"
        ], 
        "title": "夏秋之间多雨纪游得十绝句 其二", 
        "type": "绝句", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "雨后昆湖潋潋青，西山一逻当南屏。", 
            "我来亦挟红衣伴，只恨晚钟无处听。"
        ], 
        "title": "夏秋之间多雨纪游得十绝句 其三", 
        "type": "绝句", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "每岁湖游爱后山，扁舟今许雨中还。", 
            "四围松筱碧相瞰，几菂芡荷玉自攀。"
        ], 
        "title": "夏秋之间多雨纪游得十绝句 其四", 
        "type": "绝句", 
        "yun": "删"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "将雨园林压夕阴，避风山鹊动归心。", 
            "刹那凉燠畴分别，付与狂生冷眼吟。"
        ], 
        "title": "夏秋之间多雨纪游得十绝句 其五", 
        "type": "绝句", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "但矜树木如名节，谁信池台有废兴。", 
            "溜雨可怜千尺柏，雨馀虫蚁各凭陵。"
        ], 
        "title": "夏秋之间多雨纪游得十绝句 其六", 
        "type": "绝句", 
        "yun": "蒸"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "莫倚廊腰近砌苔，鹤声萤照漫相猜。", 
            "十年拜月窥星地，又共凉宵赏雨来。"
        ], 
        "title": "夏秋之间多雨纪游得十绝句 其七", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "瀁月池头千竹声，水声还杂雨声清。", 
            "儿时爱雨閒滋味，百度追摹总不成。"
        ], 
        "title": "夏秋之间多雨纪游得十绝句 其八", 
        "type": "绝句", 
        "yun": "庚"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "宣南梦味廿年中，雨后街泥浩荡逢。", 
            "今日小车仍犯雨，长街不见白灯笼。"
        ], 
        "title": "夏秋之间多雨纪游得十绝句 其九", 
        "type": "绝句", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "檐雨冥冥晚益豪，垣苔墙荔自相高。", 
            "北窗何用占龟兆，正欲当门一径蒿。"
        ], 
        "title": "夏秋之间多雨纪游得十绝句 其十", 
        "type": "绝句", 
        "yun": "豪"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "青山似识看花人，为障风沙勒好春。", 
            "一色锦屏三十里，先生未信是长贫。"
        ], 
        "title": "辛未清明重至旸台探杏历大觉消债秀峰诸寺得四绝句 其一", 
        "type": "绝句", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "一院花光旧有诗，赏音词客逝多时。", 
            "九仙山下辛夷雪，溅泪还应忆故枝。"
        ], 
        "title": "辛未清明重至旸台探杏历大觉消债秀峰诸寺得四绝句 其二", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "遗迹金仙话大辽，潭身松臂对嶕峣。", 
            "披榛漫笑舆夫绐，正为中年试脚腰。"
        ], 
        "title": "辛未清明重至旸台探杏历大觉消债秀峰诸寺得四绝句 其三", 
        "type": "绝句", 
        "yun": "萧"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "劈取阴崖贮一庵，踰垣狂客诧幽探。", 
            "由来灵窟真如砺，避世何须问北南。"
        ], 
        "title": "辛未清明重至旸台探杏历大觉消债秀峰诸寺得四绝句 其四", 
        "type": "绝句", 
        "yun": "覃"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "展卷风光昨岁疑，铜街又到曲尘时。", 
            "旧京寥落天何意，赚取曹郎七字诗。"
        ], 
        "title": "题纕蘅庚午春游诗后 其一", 
        "type": "绝句", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "樊叟联吟十八年，枣花感旧最清妍。", 
            "重来若补浇红宴，地下伤春定惘然。"
        ], 
        "title": "题纕蘅庚午春游诗后 其二", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "展卷知君中岁书，郎潜风月正相于。", 
            "秋来不作江东忆，小史翩翩载后车。"
        ], 
        "title": "吴镜芙属题瘿公赠华渲诗卷 其一", 
        "type": "绝句", 
        "yun": "鱼"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "长把清诗换美男，玉郎终为妥仙龛。", 
            "九京若慰悽惶念，邻笛心知莫弄三。"
        ], 
        "title": "吴镜芙属题瘿公赠华渲诗卷 其二", 
        "type": "绝句", 
        "yun": "覃"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "荒碧劖天尔许顽，前台欢喜后哀湍。", 
            "可怜绝代王孙笔，剩写幽都一角山。"
        ], 
        "title": "题溥心畬画册 其一", 
        "type": "绝句", 
        "yun": null
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "别却房山十一年，胸中云嶂故森然。", 
            "错刀咫寸呈新法，失喜仙乡卧看便。"
        ], 
        "title": "题溥心畬画册 其二", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "兵卫严城雁不过，将军日饮亦亡何。", 
            "延秋门畔防胡策，万户空怜月色多。"
        ], 
        "title": "绝句二首 其一", 
        "type": "绝句", 
        "yun": "歌"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "中原老去朔风寒，本意和戎此一韩。", 
            "办作鲸鲵向人海，两都耆旧泪休乾。"
        ], 
        "title": "绝句二首 其二", 
        "type": "绝句", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "不信春风有岁年，椒盘寂寂事难全。", 
            "长閒渐悟贫犹病，未醉终知浊是贤。"
        ], 
        "title": "和前溪元日绝句三首 其一", 
        "type": "绝句", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "辽鹤缡褷去不回，江豚吹浪复相催。", 
            "一尊坐对修罗世，噀酒谁能灭火来。"
        ], 
        "title": "和前溪元日绝句三首 其二", 
        "type": "绝句", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": "七言绝句", 
        "text": [
            "皂帽忧时意自高，精神宁为作诗劳。", 
            "书蟫老我愁秦火，何术能教鲁壁逃。"
        ], 
        "title": "和前溪元日绝句三首 其三", 
        "type": "绝句", 
        "yun": "豪"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "九载衣冠陪粉署，三年涕泪改朱颜。", 
            "棋枰翻覆兴亡际，珉玉纷纭贵贱间。", 
            "诗向陶韦寻轨辙，人从匡蠡占湖山。", 
            "黄河中断音书绝，遥望旌旗吊故关。"
        ], 
        "title": "自咏", 
        "type": "律诗", 
        "yun": "删"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "芳情岁岁属蘼芜，恩眷何心问彼姝。", 
            "汉殿苔生沦玉玺，唐宫叶落掩金铺。", 
            "最怜秋扇思难罄，谁谓新亭泪亦无。", 
            "极目已收云五色，龙蟠曾是帝王都。"
        ], 
        "title": "十二月二十五日", 
        "type": "律诗", 
        "yun": "虞"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "邯郸枕上梦无痕，兵革馀生彩笔存。", 
            "自写胸怀伤阮籍，早凭骨相识虞翻。", 
            "苍穹力倦春风薄，大地阳回晓日温。", 
            "我对晴窗新索句，不教剥啄到蓬门。"
        ], 
        "title": "晨起试笔", 
        "type": "律诗", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "前度刘郎何处寻，江涛澎湃岳云深。", 
            "攀髯空抱遗臣憾，叩马谁原义士心。", 
            "玉宇琼楼劳远想，青天碧海动悲吟。", 
            "殷勤寄语惊弦雁，莫更传书到上林。"
        ], 
        "title": "有赠", 
        "type": "律诗", 
        "yun": "侵"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "眇焉前后各千载，举酒浇愁杯不停。", 
            "道困难支如病鹤，夜寒有耀见孤萤。", 
            "文身独觉怜虞仲，胡服何为始武灵。", 
            "又使繁华成逝水，杜鹃啼处岂堪听。"
        ], 
        "title": "怀古", 
        "type": "律诗", 
        "yun": "青"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "云满凰山归卧时，远闻樵唱辄相思。", 
            "疏灯独夜情无限，秋草长门怨可知。", 
            "回首难忘燕市酒，伤心每诵杜陵诗。", 
            "碧桃红杏君休问，赢得淮南桂树枝。"
        ], 
        "title": "再寄吴广平", 
        "type": "律诗", 
        "yun": "支"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "避世心情久泊如，且随潘岳赋閒居。", 
            "却缘迟暮好言命，敢借穷愁轻著书。", 
            "绮绣川原非昔日，青荧灯火自吾庐。", 
            "文章傥有光芒在，未觉人间事事虚。"
        ], 
        "title": "避世", 
        "type": "律诗", 
        "yun": "鱼"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "小酌村醪忧绪删，苔苍藓碧未嫌顽。", 
            "醉来不觉嗤刘项，乐处安从證孔颜。", 
            "耿耿余怀坚自信，滔滔天下苦相关。", 
            "徒令野兴亲猿鹤，惆怅寒林落照闲。"
        ], 
        "title": "八月六日酒后", 
        "type": "律诗", 
        "yun": "删"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "楚楫吴樯忆客程，寒芦相对惯凄清。", 
            "一篷秋雪不知冷，两岸夜潮时有声。", 
            "水涘伊人情缱绻，江头司马泪纵横。", 
            "萧然岂是东风路，漫羡春堤柳絮轻。"
        ], 
        "title": "见人为芦花诗戏和之", 
        "type": "律诗", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "争奈欷歔百感中，惊飙拂树落疏桐。", 
            "悠悠独咏响相答，寂寂无人山更空。", 
            "纵已辞柯犹带露，休因坠地便随风。", 
            "泥涂甘与花俱尽，谁向斜阳惜晚红。"
        ], 
        "title": "落叶", 
        "type": "律诗", 
        "yun": "东"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "徘徊日暮早还辕，病里寒衾梦九阍。", 
            "每为故君哀蜀魄，忽传仙尉殉吴门。", 
            "西园翰墨皆泡影，南国蘼芜有泪痕。", 
            "悟彻彭殇更何憾，只凭幽郁动乾坤。"
        ], 
        "title": "挽邹咏春师", 
        "type": "律诗", 
        "yun": "元"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "往时白眼睨才彦，岂意匆匆人事更。", 
            "顿触鲸牙甘百挫，幸离虎口得馀生。", 
            "灰残烬冷诗犹在，山裂城崩恨未平。", 
            "六印何如元亮酒，春秋佳日劝飞觥。"
        ], 
        "title": "答沈伯夔明经见怀之作", 
        "type": "律诗", 
        "yun": "庚"
    }, 
    {
        "author": "黄锡朋", 
        "era": "近现代", 
        "subtype": "七言律诗", 
        "text": [
            "鹤立鸡群意洒然，飘飘仙翮起青田。", 
            "吟残秋雨甘尘蠹，吹借春风笑纸鸢。", 
            "珍重人生三可惜，唏嘘才命两难全。", 
            "杜陵已老宗之美，玉树珊柯尚少年。"
        ], 
        "title": "题胡百宜以谨诗词集", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "早怜盲俗须人纪，手挽颓流作世师。", 
            "此意震奇天所忌，江山摇落怅归迟。", 
            "终身吾欲韩公望，盛德深惭叔度知。", 
            "一叹推书重惘念，斗杓默默夜何其。"
        ], 
        "title": "寄呈任公先生", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "信宿追欢迹已阑，寄诗郑重讯春寒。", 
            "眼中犀角翻成厄，天外鸿毛故易残。", 
            "婉娈花枝怜独笑，伶俜尘色祝多餐。", 
            "风华莫遣凋零尽，神雾山南隐约看。"
        ], 
        "title": "寄抱存", 
        "type": "律诗", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "曾是百年郊祀地，萧森千木雪成茵。", 
            "钿车雷响难通语，珠衱容光不障尘。", 
            "游女那能知往恨，雕甍何意阅芳辰。", 
            "病身休作苍茫感，是处烟花且酿春。"
        ], 
        "title": "薄暮游天坛书所见（癸丑）", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "斜街惆怅又花时。", 
            "春月娟娟媚芳树，歌尘黯黯入新诗。", 
            "焚香读画真清绝。", 
            "惆怅承平游艳地。"
        ], 
        "title": "癸丑二月八夕与易石甫罗瘿庵两先生集奉瑁盦观奉卿所藏名迹因联句赠主人", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "暂从檐柳认佳晨，又共离人蹋陌尘。", 
            "坐惜芳时春已烂，近怜诗病意全贫。", 
            "逃虚合羡归田乐，阅世真愁累卵身。", 
            "徙倚危阑任肠断，游心难忘是江春。"
        ], 
        "title": "清明日与众异芷青陪石遗先生登江亭话别", 
        "type": "律诗", 
        "yun": "真"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "入门失恸声先结，此士彫残忍问天。", 
            "隔宿岂期成死别，耽书终以夭天年。", 
            "世閒缘法君能了，去日朋尊倍可怜。", 
            "一诺九原吾敢负，强挥哀泪校诗篇。"
        ], 
        "title": "哭芷青", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "亭角天香不可闻，朅来游兴惜全分。", 
            "看君萧寺搜孤艳，应有诗情寄断云。", 
            "欧碧鞓红归寂寞，斜风丝雨任氤氲。", 
            "十年花梦销沈尽，独把芙蓉问麝薰。"
        ], 
        "title": "亮奇以牡丹诗索和即次其均", 
        "type": "律诗", 
        "yun": "文"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "情知芳味属春边，著意留春似小年。", 
            "病榻破寒宜鲁酒，歌筵临雨近吴天。", 
            "家山词曲谁能念，客子光阴强自妍。", 
            "重展君诗增昔感，檀尊如梦楝花前。"
        ], 
        "title": "再次亮奇闻歌韵", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "漠漠丁香春向阑，推尊世念觉全寒。", 
            "酸辛文字中宵迸，生死亲朋入梦残。", 
            "不信读书能损福，偶因行脚问加餐。", 
            "江湖知有归来集，画烛纱幮取次看。"
        ], 
        "title": "寄抱存再用阑字均", 
        "type": "律诗", 
        "yun": "寒"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "善病维摩道益尊，藤床深对雨灯昏。", 
            "高居龙象缘难寂，小枕虫天梦自温。", 
            "尚有游心寄缣素，故应冥想到邱樊。", 
            "平生不信形骸累，多谢高轩日过门。"
        ], 
        "title": "病中谢众异亮奇过存", 
        "type": "律诗", 
        "yun": "元"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "一暑能令万绿深，背窗蛛网照沈吟。", 
            "书来疏答宁关病，诗苦兜愁渐上心。", 
            "入世羽毛空自惜，窥人魑魅任相侵。", 
            "别来颜色知何似，庭柳扶疏又几寻。"
        ], 
        "title": "寄舜卿", 
        "type": "律诗", 
        "yun": "侵"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "榆叶经虫髡复青，清香宴寝昼冥冥。", 
            "墙陬瘦竹秋初上，帘表啼螀疏可听。", 
            "寸廪驱人妨素志，畹兰纫佩感孤馨。", 
            "何当刺棹横江去，占取吴山作小屏。"
        ], 
        "title": "偶成", 
        "type": "律诗", 
        "yun": "青"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "半晌惊鸿剧耐思，皓眸回月去还疑。", 
            "从知锁骨生无分，终奈微波不可持。", 
            "密意镇随车毂转，浅涡轻度粉香迟。", 
            "缘橦舞马都成恨，赚取萧郎七字诗。"
        ], 
        "title": "即事书石甫幽恨词后", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "河流一折更苍苍，谁遣长虹卧两冈。", 
            "从此鱼龙沈夜睡，唯馀驾雁点秋光。", 
            "当头北斗原无恙，悬想昆崙应已荒。", 
            "何必奔流东注海，留波人世亦沧桑。"
        ], 
        "title": "夜过黄河桥", 
        "type": "律诗", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "斯人一别沦江海，猿臂真成叹数奇。", 
            "犹有光芒天所妒，故应肝胆世难窥。", 
            "淋漓元气供神笔，检点年华送短诗。", 
            "我道先生须悯世，危楼摩眼夕阳时。"
        ], 
        "title": "海上晤太夷先生赋赠", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "五年属梦海藏楼，今日凭瞻意更遒。", 
            "丛菊漫蠲陶令恨，江关能动子山愁。", 
            "从知不寐依南斗，刃使埋忧老此邱。", 
            "风骨建安休拟似，自怜孱笔负沧洲。"
        ], 
        "title": "再成一律呈太夷兼谢题赠之作", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "平生千遍诵君诗，执袂惊看意转疑。", 
            "岂有声名能濩落，近怜肝肺益支离。", 
            "群儿流汗终难及，天意沈冥抑可知。", 
            "霜棹江南容小驻，剡藤取次乞新词。"
        ], 
        "title": "奉赠散原先生便乞写示近诗", 
        "type": "律诗", 
        "yun": "支"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "孤尊海角斟愁地，握手逢君转惘然。", 
            "客里园林秋更悄，霜初风物静能妍。", 
            "贾胡辟地从人羡，酸士沈吟得子怜。", 
            "早识世缘皆偶值，肯教哀乐与缠绵。"
        ], 
        "title": "沪上逢众异遂同游哈同花园", 
        "type": "律诗", 
        "yun": "先"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "南行十日趁馀秋，误被先生唤俊游。", 
            "海澨楼台殊照眼，酒边笙吹不关愁。", 
            "梅王度曲名能迥，樊郑拈髭兴未休。", 
            "共念五郎寒坎壈，霜桥乘醉听吴讴。"
        ], 
        "title": "戏答石甫相讯之作", 
        "type": "律诗", 
        "yun": "尤"
    }, 
    {
        "author": "黄浚", 
        "era": "近现代", 
        "subtype": "七言律诗", 
        "text": [
            "主人早挈仙舟侣，来结高斋半日缘。", 
            "此意可怜耽水石，俊游终惜欠风泉。", 
            "凌寒苍翠容无改，入画溪山晚更妍。", 
            "长遣清音生寤寐，羡君心法得安便。"
        ], 
        "title": "抱存招同石甫彤士瘿公鬯威葆之众异数君小集流水音鸥客为绘寒庐茗话图题以一律", 
        "type": "律诗", 
        "yun": "先"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "夜夜潮声入梦来，朝朝指望海云开。", 
            "相期共醉春风里，不话离怀话壮怀。"
        ], 
        "title": "简台澎故旧", 
        "type": "绝句", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "快哉初上岳阳楼，喜雨催诗兴更幽。", 
            "湖送波光风送爽，君山暮霭亦夷犹。"
        ], 
        "title": "登岳阳楼", 
        "type": "绝句", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "三十三年成契阔，相逢一笑万惊疑。", 
            "犹能健在殊堪慰，不话风云只话诗。"
        ], 
        "title": "迎春诗书画会上喜逢廉秋", 
        "type": "绝句", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "老去偏留旧梦痕，城南把臂话黄昏。", 
            "古今万事供歌哭，渺渺予怀酿酒温。"
        ], 
        "title": "赠张竹书", 
        "type": "绝句", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "四十一年谋一面，太平洋上定风波。", 
            "笑看乔木高如许，夏拥君山翠更多。"
        ], 
        "title": "喜晤卢滨峰博士从美归来", 
        "type": "绝句", 
        "yun": "歌"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "朗月逾窗跃上床，病躯支起玩清光。", 
            "薰风慰我殷勤送，著意催眠枕簟凉。"
        ], 
        "title": "住长沙市第三医院八病室作", 
        "type": "绝句", 
        "yun": "阳"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "湿云垂雨润秋色，老树欹岩驻午阴。", 
            "漱玉亭依青玉峡，三千丈瀑作龙吟。"
        ], 
        "title": "秀峰漱玉亭", 
        "type": "绝句", 
        "yun": "侵"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "苦竹黄芦叹谪居，夭桃迎客意何如。", 
            "我来亭上留连甚，恍见青衫四月初。"
        ], 
        "title": "花径景白亭", 
        "type": "绝句", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "溷茵随遇任升沉，文字论文味最醇。", 
            "久假好书曾不索，谁如慷慨李蘋荪。"
        ], 
        "title": "还书谢蘋荪", 
        "type": "绝句", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "橘花香里任夷犹，弃仗披襟笑沐猴。", 
            "安得有缘长驻此，马王堆上作菟裘。"
        ], 
        "title": "五一劳动节留疗养院", 
        "type": "绝句", 
        "yun": "尤"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "心波起处语如湍，鉴往昭来策治安。", 
            "我写我生当日事，他年莫作谤书看。"
        ], 
        "title": "整理旧诗稿", 
        "type": "绝句", 
        "yun": "寒"
    }, 
    {
        "author": "黄假我", 
        "era": "近现代", 
        "subtype": "七言绝句", 
        "text": [
            "病中不改恋清阴，祛却名心与利心。", 
            "闲爱扶筇一坐石，紫微花下作秋吟。"
        ], 
        "title": "马王堆疗养院", 
        "type": "绝句", 
        "yun": "侵"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "水可西流，天可东望。", 
            "论语非薪，虽烧无恙。", 
            "我虽刍狗，彼岂生象。", 
            "是非纷然，达士不尚。", 
            "宜效田巴，洪名揖让。", 
            "勿为王生，失据而逿。", 
            "曰月昭昭，照我江上。", 
            "高歌鹿呜，念子怆悢。", 
            "郤曲迷阳，足不可丧。", 
            "如何能来，因风南向。", 
            "尚慎旃哉，复初剥往。", 
            "君子得舆，胡为悒快。"
        ], 
        "title": "赠林次公", 
        "type": "四言诗", 
        "yun": null
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "久不呼肴共一卮，别如苦雨暗生悲。", 
            "无端歌哭天涯路，偶动情怀月上时。", 
            "举世沉迷何忍醒，斯人脱俗可言诗。", 
            "裁笺忽觉难将意，风弄垂杨万缕诗。"
        ], 
        "title": "龙公自芜湖寄简并诗作此复之", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "寸长尺短未全乖，各有因缘莫妄谐。", 
            "春月自宜花赏识，诗人惟肯酒安排。", 
            "弄潮湖海馀豪气，跃马幽燕骋壮怀。", 
            "爱听夜莺啼到晓，好音和梦入萧斋。"
        ], 
        "title": "萧斋题壁", 
        "type": "律诗", 
        "yun": "佳"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "心如砚墨少波浪，身似城乌半饱饥。", 
            "招我以弓成独往，更谁把袖惜分飞。", 
            "重重叠叠关山路，暮暮朝朝涕泪衣。", 
            "辜负重阳好时节，黄花何瘦蟹何肥。"
        ], 
        "title": "重九有作", 
        "type": "律诗", 
        "yun": "微"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "犹带支离破碎心，仰天时作出关吟。", 
            "客归大马水生面，风动寒禽雪满林。", 
            "二月无花春寂寞，一灯如豆夜深沉。", 
            "含情欲觅还乡梦，薄醉朦胧独抱衾。"
        ], 
        "title": "犹带", 
        "type": "律诗", 
        "yun": "侵"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "睡起袪疲一欠伸，匆匆鼓暮又钟晨。", 
            "未谙坟典索丘意，自笑东西南北人。", 
            "尝遍马肝知别味，生成龙性有难驯。", 
            "狂歌拂袖乘风去，期我当于东海滨。"
        ], 
        "title": "睡起", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "不知时已到中元，父老寒暄偶为言。", 
            "一雨增凉秋飒飒，三边馀雾日昏昏。", 
            "世逢多难忘怜鬼，人去长征未祭墦。", 
            "麦饭如金争妒汝，哀鸿凄切哭辽浑。"
        ], 
        "title": "中元节作", 
        "type": "律诗", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "欲望青天笑戴盆，脱盆放眼气贲贲。", 
            "纵无官守有言责，要采舆情振国魂。", 
            "已矣浮名轻草芥，浩然大气撼昆仑。", 
            "心胸万古凭开拓，冠冕虽无亦至尊。"
        ], 
        "title": "记者节有作", 
        "type": "律诗", 
        "yun": "元"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "万绪游离乱渐迷，风前狂絮或沾泥。", 
            "立功不朽犹人耳，何德之衰彼凤兮。", 
            "工部愁多忧大局，义山情集咏无题。", 
            "轻舟渡客闲来往，半载乡思向远溪。"
        ], 
        "title": "漫成", 
        "type": "律诗", 
        "yun": "齐"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "伊谁多事辟鸿濛，咄咄难书对太空。", 
            "天地为庐吾岂敢，舟车载梦思无穷。", 
            "关东又见烟儿雪，邦彦犹存浪子风。", 
            "笑煞龙门几措大，争承道统妄称雄。"
        ], 
        "title": "伊谁", 
        "type": "律诗", 
        "yun": "东"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "举世谁为耐久朋，萧郎顾我最殷勤。", 
            "三年既放劳驰问，廿载相交快论文。", 
            "绕宅畦蔬映芳草，在山泉水契闲云。", 
            "天宽地阔供吟啸，无碍湫龙静夜闻。"
        ], 
        "title": "读湘雁诗集后慨然有作", 
        "type": "律诗", 
        "yun": "文"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "谲诡波云不厌奇，纵观今古复奚疑。", 
            "笑嬉怒骂非关酒，离合悲欢懒向蓍。", 
            "未解浮生真若梦，尚余结习是吟诗。", 
            "芭蕉静掩纱窗绿，雨雨风风总得知。"
        ], 
        "title": "漫成四首 其一", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "奋臂同争黑白棋，后先一著有差池。", 
            "晓风好熟梦中梦，夕照斜明枝外枝。", 
            "静对莺花饶寄托，闲将诗酒养顽痴。", 
            "灵均一事最堪笑，苦问苍苍未必知。"
        ], 
        "title": "漫成四首 其二", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "玉笛难谐铁板腔，金鱼长适水晶缸。", 
            "本来面目尘生镜，未了因缘烛映窗。", 
            "太上忘情终有偶，吾家数典重无双。", 
            "滔滔东去注之海，我所思兮在大江。"
        ], 
        "title": "漫成四首 其三", 
        "type": "律诗", 
        "yun": "江"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "夙慕独来还独往，而今谁毁复谁誉。", 
            "尚堪小试频吹剑，偶得清闲便读书。", 
            "戏雨晚春飞蛱蝶，战风深夜响棕榈。", 
            "何时得与人同乐，行有车兮食有鱼。"
        ], 
        "title": "漫成四首 其四", 
        "type": "律诗", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "穷愁潦倒竟谁陈，痼疾投荒忍受辛。", 
            "破涕苍黄惊幻梦，伤心飘泊作归人。", 
            "旧栽松菊已无分，遍倚门闾尚有亲。", 
            "随俗浮沉恐淹没，应持坚白玉精神。"
        ], 
        "title": "易升权自北归诗以勉之", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "望秋搔首特难支，羞见黄花著蕊枝。", 
            "三径蓬蒿谁送酒，重阳风雨莫催诗。", 
            "病方苦我贫如旧，壮不如人老可知。", 
            "欲与来鸿共商略，上书北阙待何时。"
        ], 
        "title": "望秋", 
        "type": "律诗", 
        "yun": "支"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "每逢佳处惯盘桓，车马关山路窄宽。", 
            "旧日亲朋馀谑笑，半生诗酒有辛酸。", 
            "梦中惊魇醒犹悸，死后成名生大难。", 
            "晚节留香秋气肃，霜篱可待落英餐。"
        ], 
        "title": "静坐有作", 
        "type": "律诗", 
        "yun": "寒"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "风尘役役脱羁初，不足能安胜有馀。", 
            "陋巷箪瓢自今古，北山猿鹤侣樵渔。", 
            "神游大地依三户，梦忆儿时读四书。", 
            "啖蔗回甘真味在，淡烟疏雨赋闲居。"
        ], 
        "title": "闲居", 
        "type": "律诗", 
        "yun": "鱼"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "已成诗句墨痕干，肠热终难压胆寒。", 
            "马足车尘由世路，鸡声灯火误儒冠。", 
            "却无可却三年艾，精益求精百尺竿。", 
            "一笑开轩迎杲杲，万枫叶老竞舒丹。"
        ], 
        "title": "晨兴", 
        "type": "律诗", 
        "yun": "寒"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "布帛衣冠鬓发新，相逢犹话旧时人。", 
            "不拘物议易为达，尽信书云未必真。", 
            "爆竹惊心辞虎岁，持杯分酒送瘟神。", 
            "渡江梅柳催波绿，俯仰悠悠天地春。"
        ], 
        "title": "次韵答震伯寄怀之作", 
        "type": "律诗", 
        "yun": "真"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "三万六千行乐日，底争廊庙与江湖。", 
            "死生契阔雨新旧，兰絮因缘梦有无。", 
            "得洗甲兵如愿足，犹存姓字任人呼。", 
            "酒杯炉火当除夜，感慨中年作病夫。"
        ], 
        "title": "壬寅除夕作", 
        "type": "律诗", 
        "yun": "虞"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "绿野芃芃幽鸟鸣，心安何事不能平。", 
            "窗有弟随相伴读，陇无妇馌自躬耕。", 
            "应求天下肱三折，莫向人前眼一横。", 
            "苦咬菜根宜领略，世间滋味便分明。"
        ], 
        "title": "赠勉升权", 
        "type": "律诗", 
        "yun": "庚"
    }, 
    {
        "author": "黄假我", 
        "era": "近现代", 
        "subtype": "七言律诗", 
        "text": [
            "一灯一卷慨平生，偶像钱神懒乞灵。", 
            "竟得文君作知己，况逾子厚亦修龄。", 
            "天留猿鹤供歌泣，世历沧桑自渭泾。", 
            "万物有情梅有约，酒边长啸我长醒。"
        ], 
        "title": "卌七生日作", 
        "type": "律诗", 
        "yun": "青"
    }, 
    {
        "author": "黄君坦", 
        "era": "近现代", 
        "subtype": null, 
        "text": [
            "渺斜阳一角古台城，倚阑看神州。", 
            "对平湖千顷，环堤弱柳，摇曳清秋。", 
            "隐约丛荷深处，三两采菱舟。", 
            "呜咽南朝水，依旧东流。", 
            "记得年时俊赏，正菊黄载酒，吟啸高楼。", 
            "奈钟声换世，笼壁旧题留。", 
            "共阇黎沧桑细话，问大千浩劫几时休。", 
            "颓垣外，乱蛩絮语，泪眼难收。"
        ], 
        "title": "八声甘州 暮登鸡鸣寺远眺", 
        "type": "词", 
        "yun": null
    }, 
    {
        "author": "黄君坦", 
        "era": "近现代", 
        "subtype": null, 
        "text": [
            "马足车尘，有谁识，南冠倦客。", 
            "漫细数、莫愁吟侣，清凉游屐。", 
            "虎踞龙盘成断梦，河山孤注嗟轻掷。", 
            "到而今烟锁石头城，潮空拍。", 
            "兴亡事，休重忆。", 
            "青衫泪，怕沾臆。", 
            "莽斜阳故垒，鸦痕翻墨。", 
            "玉树空翻商女曲，一楼剩对秦淮月。", 
            "抚前番稚柳已成围，伤心碧。"
        ], 
        "title": "满江红 重游金陵感作", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "斜阳里，瘦影待谁怜。", 
            "人意已随流水远，秋声先伴暮蝉还。", 
            "憔悴又今年。"
        ], 
        "title": "江南好", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "归思永，飘泊又经秋。", 
            "遥望寒烟萧瑟远，沧波无际使人愁。", 
            "日暮独登楼。"
        ], 
        "title": "江南好", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "斟白酒，燎沈香。", 
            "几日愁霖懒启窗。", 
            "刚道晚晴天气好，不堪满目是残阳。"
        ], 
        "title": "捣练子", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "春晓深宫乍起时。", 
            "景阳楼畔斗腰支。", 
            "如今已是清秋节，独向西风敛翠眉。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "怅望隋堤日晚时。", 
            "万株垂柳尚如丝。", 
            "可怜秋色年年改，帝子无愁竟未知。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "曾作飞花送客船。", 
            "江关秋尽转凄然。", 
            "柔丝更比春前短，枉把离人旧恨牵。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "怅望云軿归路。", 
            "鬓影环声何处。", 
            "翠幕自黄昏，不管烧残香炷。", 
            "人去。", 
            "人去。", 
            "恨久更难分付。"
        ], 
        "title": "如梦令", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "梦到灯窗竹院。", 
            "意密翻令肠断。", 
            "旧恨已拼销，新恨从教宛转。", 
            "难遣。", 
            "难遣。", 
            "晶枕啼痕犹泫。"
        ], 
        "title": "如梦令", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "灯焰飐，簟文摇。", 
            "独掩虚房，罗袂无声魂暗销。", 
            "砌虫孤咽恨迢迢。", 
            "高梧笼湿月，冷秋宵。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "幽梦已醒慵更觅，对残灯。", 
            "相望处，楼阁几多层。", 
            "危栏忆同凭。", 
            "销凝。", 
            "如今还独登。", 
            "梦无凭。"
        ], 
        "title": "诉衷情", 
        "type": "词", 
        "yun": "蒸"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "胡蝶。胡蝶。", 
            "飞上罗裙双帖。便教叠入空箱。", 
            "差胜分飞断肠。肠断。", 
            "肠断。忍向别枝重见。"
        ], 
        "title": "转应曲", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "雨后桃花红满地。", 
            "春光湿尽飞难起。", 
            "小庭深院又斜阳，莺声细。", 
            "扶残醉。", 
            "花间自洒相思泪。"
        ], 
        "title": "天仙子", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "只有闲愁销未尽。", 
            "春来屡寄天涯信。", 
            "垂杨绿遍不归来，空有恨。", 
            "谁相问。", 
            "花开又是清明近。"
        ], 
        "title": "天仙子", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "青羽裁裙短，朱蠙缀履明。", 
            "长昼踏莎行。", 
            "此时刚一见，已多情。"
        ], 
        "title": "南歌子", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "绿波惟解送归桡。", 
            "路迢迢。", 
            "恨迢迢。", 
            "江上回头，无语暗魂销。", 
            "细省相逢真似梦，拼酒醒，更无聊。"
        ], 
        "title": "江城子", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "他乡又是深秋。", 
            "使人愁。", 
            "萧飒西风斜日独登楼。", 
            "家山好。", 
            "归期渺。", 
            "为谁留。", 
            "祇是年华心事两悠悠。"
        ], 
        "title": "相见欢", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "思故国。", 
            "万里沧溟归不得。", 
            "秋来仍作天涯客。", 
            "高楼此夜空相忆。", 
            "一声笛。", 
            "满城但见秋烟碧。"
        ], 
        "title": "归国谣", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "无情有情。亲卿怨卿。", 
            "楼头对数飘零。有箫声笛声。", 
            "灯青鬓青。愁醒梦醒。", 
            "深宵醉倚云屏。听长更短更。"
        ], 
        "title": "醉太平", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "一任花风飏鬓丝。", 
            "禅心定处自家知。", 
            "床头金字未须持。", 
            "万一尘缘终不断，他生休昧此生时。", 
            "华鬘忉利也情痴。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "萧萧落叶还依树。", 
            "一阵西风无觅处。", 
            "绿阴留与隔年人，莫为婆娑伤岁暮。", 
            "风流往事谁堪诉。", 
            "悽怆江潭人已去。", 
            "飘零不惜向天涯，祇有斜阳犹可语。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "黑风吹海沙，七日此时出。", 
            "光音虽高且犹梵，宁有焰摩与兜率。", 
            "世间国上皆危脆，凡楚存亡焉足述。", 
            "佛无如何况神鬼，吁嗟时日何时没。"
        ], 
        "title": "七日谣", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "阳藏龙勿用，所居宜在渊。", 
            "奈何需于沙，翻受蝼蚁怜。", 
            "强弱各有时，巨细何算焉。", 
            "长松笑秾李，不吾身为椽。"
        ], 
        "title": "遣兴四首 其一", 
        "type": "古风", 
        "yun": "先"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "富贫与贵贱，其位有时更。", 
            "世有真强梁，亦能保弱茕。", 
            "伤哉众暴寡，此陷无由平。", 
            "公平饮狂泉，始知醉胜醒。"
        ], 
        "title": "遣兴四首 其二", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "尾生空尔信，交甫亦见欺。", 
            "万事堪伤心，不如生别离。", 
            "民生固有乐，天命盖可疑。", 
            "谷异死则同，皎日以为期。"
        ], 
        "title": "遣兴四首 其三", 
        "type": "古风", 
        "yun": "支"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "吾生倾倒者，独有一汪东。", 
            "所异惟形骸，心同事复同。", 
            "七年共昕昼，一别经春冬。", 
            "再会恐未然，生死梦魂通。"
        ], 
        "title": "遣兴四首 其四", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "是非亦缴绕，至理存天钧。", 
            "托生浊俗中，立辟每危身。", 
            "早年慕轻侠，晚节师天民。", 
            "称讥已兼忘，虚室宁元神。", 
            "岂无二三子，惟德与我邻。", 
            "正衿发微言，君曹听其真。", 
            "七尺不自济，焉能济斯人。", 
            "为仁本由己，名实久相宾。", 
            "浊醪既可饮，槁简亦可呻。", 
            "挈瓶智有限，慎勿轻前文。", 
            "斗很终为灾，祸来及所亲。", 
            "迷涂我新反，覆辙君毋循。", 
            "此诗虽质朴，歌罢意未申。"
        ], 
        "title": "夜坐示弟子", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "荒园临路门常扃，客稀予以无人名。", 
            "丛树停风叫孤乌，深苔兼露流残萤。", 
            "吾兄居此百无畏，一灯夜静青荧荧。", 
            "虚堂梵诵清入耳，或恐窃听来妖精。", 
            "持灯遍觅那可见，乃知此相由心生。", 
            "人心好喧不好寂，阳舒阴惨皆恒情。", 
            "岂独深山隐魑魅，亦有奇鬼窥高明。", 
            "视人罔极不如鬼，当昼百辈呈殊形。", 
            "山阿披荔固宜笑，慰我枯槁何庸惊。", 
            "请君试续九歌响，重写萧萧风木声。"
        ], 
        "title": "容子居鄂园中夜闻曳履声以语侃为诗记之", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "女萝何袅袅，松柏生崇岗。", 
            "因缘自同体，欢悦诚难忘。", 
            "常恐寒风至，弱身付严霜。", 
            "相依虽不久，执节固有常。", 
            "君身上青云，万岁何讵央。", 
            "妾身委尘埃，还在深根旁。", 
            "脩短自有命，焉能咎穹苍。", 
            "良辰宜出游，相期得何许。", 
            "或在上宫旁，或在浍之浒。", 
            "见时舜婆娑，别时泪如雨。", 
            "常恐华色衰，弃捐等尘土。", 
            "视尔若朝霞，桃李非其侣。", 
            "各保盛年欢，何为有愁苦。", 
            "莫嫌昼作宵，缱绻常从汝。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "人好生，胡为发杀机。", 
            "天好生，胡为降大戾。", 
            "生斯国上为斯民，无可如何但流泪。", 
            "举家十口三遇兵，所忧此世无宁岁。", 
            "却顾街衢十空九，令节良辰总虚置。", 
            "暗雾愁云欲压城，此中冤气兼兵气。", 
            "吁嗟乎，华山之冠空自高，天下安宁不可冀。"
        ], 
        "title": "五月五日作", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "蜂房各启窗，雁户俱接宇。", 
            "万声杂啼噱，百族混勤窳。", 
            "蚊蝇已相狎，燕雀还见侮。", 
            "入夜厌歌呼，当昼困炎暑。", 
            "卞戏隔邻儿，妍妆当牖女。", 
            "羁怀日淩谇，旅病躬摚拒。", 
            "未敢怨颠连，尚聿逃吞咀。", 
            "酒罢得微吟，人多戒偶语。", 
            "生世甚飘蓬，邦家任离黍。", 
            "老弱果安全，禄命髓龃龉。", 
            "梦乡托华胥，书城在环堵。", 
            "问字冀侯芭，裹粮慰桑雽。", 
            "明明看日月，郁郁愁霖雨。", 
            "且为尺蠖藏，漫羡冥鸿翥。", 
            "来日未可知，今兹遽如许。"
        ], 
        "title": "陋巷 辛酉五月在汉口委巷中作", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "佳兵戒好还，戎首将受咎。", 
            "鱼腹书成大楚兴，夥涉为王亦非久。", 
            "坐令天下骨成丘，秦法虽苛恐非偶。", 
            "苍生好乱终自残，发难微功何足狃。", 
            "神州纷乱且十年，楚中士女日颠连。", 
            "不须共效穷途哭，请诘当时首事贤。"
        ], 
        "title": "偶成 辛酉五月在汉口作", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "穷冬霆亦收，亢旱龙亦隐。", 
            "圣德有时衰，世乱今方蠢。", 
            "夫子昔匡时，诸华幸无陨。", 
            "殊勋竟不报，奇策嗟仍蕴。", 
            "删订呃穷馀，歊蒸出芝菌。", 
            "岂惟饱邦民，百世知绳准。", 
            "周鼎与康壶，贵贱未容泯。", 
            "尝闻当夏暴，桑榆弥易忍。", 
            "黄绮终逃秦，嬴宗久颠霣。", 
            "所期餐紫芝，脩龄恕堪引。", 
            "更希强著书，真宗示阅尹。"
        ], 
        "title": "与旭初连句呈章先生", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "姓光照书帷，北阜在檐际。", 
            "顿起寻山情，良辰不烦筮。", 
            "和风拂衣裾，细草承车轊。", 
            "徐行出闉阇，辇路无驰䮋。", 
            "青葱识陵邑，颓墉想前制。", 
            "追怀匡夏功，光灵如未逝。", 
            "惟伤沦化萌，莫睹休明世。", 
            "神州复昏垫，嘉绩谁纂缀。", 
            "侵堧彼何人，尧蹠岂同例。", 
            "仰瞻翠微高，苍松郁相槷。", 
            "敷衽一陈词，皇鉴宜无蔽。"
        ], 
        "title": "谒孝陵作 二月廿八日", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "山桃明夕阳，轻轺过村坞。", 
            "重岭藏招提，灵境未易睹。", 
            "永怀高栖人，舍宅事已古。", 
            "虽惭幽贞操，亦欲洗尘土。", 
            "翠屏当我前，攀陟不足苦。", 
            "况得将家来，更有良朋伍。", 
            "山中富水石，世上多豺虎。", 
            "遐心此焉契，送老甘林莽。", 
            "昏鸦邀我来，共听香林鼓。"
        ], 
        "title": "摄山纪游诗十首 其一 栖霞山驿", 
        "type": "古风", 
        "yun": "麌"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "伞山尚其名，亭僮似车盖。", 
            "我从葩瑵间，仰观天晻霭。", 
            "繁英作金华，赪霞充綪茷。", 
            "竟欲乘云车，一与群真会。", 
            "尝闻明居士，皎皎缁尘外。", 
            "眇然一精庐，久矣同蝉蜕。", 
            "浮屠岂不贪，此宅尚烦丐。", 
            "写象遍苔岩，供养亦已汰。", 
            "桃萼点华鬘，松涛和清籁。", 
            "徘徊香门前，永愿辞尘壒。"
        ], 
        "title": "摄山纪游诗十首 其二 栖霞寺", 
        "type": "古风", 
        "yun": "泰"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "隋家崇佛事，壮观逾南朝。", 
            "峨峨崒堵波，千载峙烟霄。", 
            "当时诸巧工，变相穷摹描。", 
            "艺能绝薪燄，名氏随风飘。", 
            "徒令海西客，赞叹不敢骄。", 
            "何独一元琳，巨象存山椒。", 
            "瞻拜浑忘疲，凉月升松标。"
        ], 
        "title": "摄山纪游诗十首 其三 隋舍利塔", 
        "type": "古风", 
        "yun": "萧"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "春月已娱人，况在深山里。", 
            "圆光出东峰，法界浮氛滓。", 
            "杖策遂跻攀，良游未可歭。", 
            "行登玉冠峰，千岩绕吾趾。", 
            "长啸作鸾音，寥天送神理。", 
            "芬馨发草树，山溜清入耳。", 
            "冲襟得胜缘，此遇平生始。", 
            "但畏晨钟鸣，便令清景驶。"
        ], 
        "title": "摄山纪游诗十首 其四 玉冠峰", 
        "type": "古风", 
        "yun": "纸"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "朝暾入深树，揽衣亟呼俦。", 
            "誓登云峰上，一瞰沧江流。", 
            "中道伤故人，灵骨痉山幽。", 
            "折麻聊展拜，尚忆平生不。", 
            "无生亦无灭，白云去夷犹。", 
            "前行登崱屴，十步欲九留。", 
            "巍峨三茅宫，苍然居上头。", 
            "僶俛陟其巅，快哉豁双眸。", 
            "钟山如部娄，万物成蜉蝣。", 
            "举觞劝青天，乐死复何求。"
        ], 
        "title": "摄山纪游诗十首 其五 自宗仰上入塔登绝顶", 
        "type": "古风", 
        "yun": "尤"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "衡山有禹碑，未知谁所造。", 
            "袭缪欺方来，陋儒滋足媢。", 
            "惟有天开岩，劖削自玄昊。", 
            "真宰之所存，稍足慰孤抱。", 
            "谛观昔人书，半掩丰草茆。", 
            "空山水潺湲，高冥日旰暤。", 
            "古今归一眴，怊怅焉能道。"
        ], 
        "title": "摄山纪游诗十首 其六 天开岩", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "昔年诵离骚，意已愤谗谄。", 
            "虽云谣咏工，恶名不可掩。", 
            "生为豺虎弃，死乃托岩隒。", 
            "言毒类脩蛇，俗说匪深贬。", 
            "犹蒙象教力，久及脱缠染。", 
            "一发菩提心，荦确失其险。", 
            "寄言彼纤人，可以息诐憸。"
        ], 
        "title": "摄山纪游诗十首 其七 靳尚词杜", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "赁庐爱建业，独恨井水浑。", 
            "及兹得槛泉，一饮清而暾。", 
            "沈竿测其底，奇诡难具论。", 
            "蠙蛛何玓瓅，石罅徐徐喷。", 
            "所畏扰潜虬，近瞩不敢扪。", 
            "何须觅品外，即此莹心魂。"
        ], 
        "title": "摄山纪游诗十首 其八 珍珠泉", 
        "type": "古风", 
        "yun": "元"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "江碑出重摹，王记嗟久缺。", 
            "唐宗擘窠书，何人妄镌锲。", 
            "东海有双鸾，题名留嵽嵲。", 
            "苔藓虽斑璘，幸未全瀎泧。", 
            "篆法超斯冰，毫芒示真诀。", 
            "不但洨长书，收拾存埻臬。", 
            "山灵长护持，毋令閟嵓穴。"
        ], 
        "title": "摄山纪游诗十首 其九 二徐题名", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "山川本无情，会心皆足恋。", 
            "矧伊林壑美，古来集群彦。", 
            "涧户鲜猿惊，原野从龙战。", 
            "九州岂不广，老至恐难遍。", 
            "昨游逢嘉月，宵景弥堪忭。", 
            "今晨叹有渰，气候曛朝变。", 
            "后来知如何，临发怀深眷。"
        ], 
        "title": "摄山纪游诗十首 其十 归途", 
        "type": "古风", 
        "yun": "霰"
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "禁攻无宋钘，弃知非慎到。", 
            "横流满中土，微禹畴能导。", 
            "行看钜野溢，何论底柱漕。", 
            "寻仙乏龙蹻，辟地殊皂帽。", 
            "百年辙藩杝，一旦堕宦奥。", 
            "戈船海上驶，云旝城隅造。", 
            "戴盆伤局促，同车思惠好。", 
            "假日暂敖游，长淮溯隈隩。", 
            "身微水上蓱，意乱风前纛。", 
            "破愁借沈饮，醉任睫摛倒。", 
            "林焚鱼脱渊，苕折雏辞抱。", 
            "邦家既幅裂，辛苦求谁劳。", 
            "近闻嫚书来，吹唇肆轻鷔。", 
            "三表愧长策，九共凛遣诰。", 
            "因思陆沈始，邦朋互猜媢。", 
            "浅水蛙蟆争，昊景蜩唐噪。", 
            "投骨致诸戎，骹矢繇群盗。", 
            "虽闻过河泣，事后空悔懊。", 
            "蒿里且毋歌，东海莫徒蹈。", 
            "相徼履肝脑，积怨倘能报。", 
            "上期扬武节，次亦惩吴敖。", 
            "白日渐崔隤，抚事增哀悼。", 
            "众宾当食起，无心对铏芼。", 
            "忧端其如何，浩荡均霖潦。"
        ], 
        "title": "五月六日青溪集以沧海横流到此身分韵得到字", 
        "type": "古风", 
        "yun": null
    }, 
    {
        "author": "黄侃", 
        "era": "近现代", 
        "subtype": null, 
        "text": [
            "晚途涉饥寒，终愿守故辙。", 
            "恒恐直性伤，敢希固穷节。", 
            "今年值冬煊，妇子且欢悦。", 
            "朔风当夕劲，始悟裘百结。", 
            "冷灶伫湿薪，闲庭观积雪。", 
            "因思征戍人，铁衣肤欲裂。", 
            "复念流移者，枵腹冀餔啜。", 
            "湖汉多伏莽，微闾养苞檗。", 
            "流澌下黄河，既疑天柱折。", 
            "阴火起南溟，亦虑蒙冲热。", 
            "伉慨作商歌，烦忧转如噎。", 
            "夙轸纳隍心，辅世一何拙。", 
            "虽无盈觞酒，倍觉五情热。", 
            "君曹闻国政，宁肯求容阅。", 
            "亮存旧风槩，正论匡时哲。", 
            "上宜复昄章，次宜禦侵轶。", 
            "国是固宜定，民劳亦宜辍。", 
            "共期年谷丰，应计牛种阙。", 
            "凶兵变锄犁，和气销戈孑。", 
            "庶称许身怀，未嫌比稷契。", 
            "予将老铅椠，钳笔纪勋烈。", 
            "成功何甲乙，报国无差别。", 
            "坚冰阻吾言，声诗寄愁绝。"
        ], 
        "title": "岁暮对雪简刘守中黄复生邓家彦", 
        "type": "古风", 
        "yun": null
    }, 
    {
        "author": "黄福基", 
        "era": "近现代", 
        "subtype": "七言律诗", 
        "text": [
            "清臒如旧尚无髭，十载相看一解颐。", 
            "久别况逢多难日，远游未负少年时。", 
            "渐谙世味方成傲，稍理归装仅有诗。", 
            "筇屐未逾三百里，待君抵掌说峨眉。"
        ], 
        "title": "赠王生棐民即题其诗卷", 
        "type": "律诗", 
        "yun": "支"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "谁令蛮触日相争，应怪蚩尤作五兵。", 
            "诸将未须誇首虏，虫沙猿鹤尽苍生。"
        ], 
        "title": "失题", 
        "type": "绝句", 
        "yun": "庚"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "祭酒原宜用老成，上书何得罪诸生。", 
            "一般驭士如欧卒，崔鶠偏能诋蔡京。"
        ], 
        "title": "读宋史二首 其一", 
        "type": "绝句", 
        "yun": "庚"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "割地输金势已成，上书何幸有诸生。", 
            "诵经退敌终无策，应愧当时六甲兵。"
        ], 
        "title": "读宋史二首 其二", 
        "type": "绝句", 
        "yun": "庚"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "顾菟殷勤托夜光，神龙劳碌送斜阳。", 
            "人间百岁犹无乐，争羡鬘云晷刻长。"
        ], 
        "title": "鬘云", 
        "type": "绝句", 
        "yun": "阳"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "鹊语无凭集晚枝，山眉有恨瞰空帏。", 
            "不知秋意添多少，但觉新来屡换衣。"
        ], 
        "title": "绝句", 
        "type": "绝句", 
        "yun": "微"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "北宋诗坛晚得苏，声情豪健也嫌粗。", 
            "流传却到关河外，便有遗山巧揣摹。"
        ], 
        "title": "咏苏诗兼评元好问", 
        "type": "绝句", 
        "yun": "虞"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "语重思纡意转真，陇西一代仅新人。", 
            "夫君有恨谁能谶，错谤当年赋洛神。"
        ], 
        "title": "题义山诗 其一", 
        "type": "绝句", 
        "yun": "真"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "解人愈众愈纷拿，诗道从来有坦途。", 
            "可笑拘墟谈锦瑟，不从象罔觅玄珠。"
        ], 
        "title": "题义山诗 其二", 
        "type": "绝句", 
        "yun": "虞"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "虎踞龙盘气早收，南朝亦自号神州。", 
            "河山暗与风光改，休讶横塘属莫愁。"
        ], 
        "title": "莫愁湖廔题壁 闰月八日 其一", 
        "type": "绝句", 
        "yun": "尤"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "徐王将晷自鶱腾，儒术临戎却数曾。", 
            "整顿乾坤都已了，来依少妇共龛灯。"
        ], 
        "title": "莫愁湖廔题壁 闰月八日 其二", 
        "type": "绝句", 
        "yun": "蒸"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "湖山合是美人乡，休问襄阳与洛阳。", 
            "兰室重帷浑似昔，定应墙外著王昌。"
        ], 
        "title": "莫愁湖廔题壁 闰月八日 其三", 
        "type": "绝句", 
        "yun": "阳"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "好花须是偶然逢，艳绝人天夕照中。", 
            "今日珍珠河畔路，更无繁萼倚微风。"
        ], 
        "title": "十馀日前土桥见海棠两株盛开重来零落已尽感赋", 
        "type": "绝句", 
        "yun": "东"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "老鹤城头语是非，啼乌瞻屋也无归。", 
            "钟山一角犹堪隐，独向危楼送夕晖。"
        ], 
        "title": "盐渎赵生隐居太平门外赠以二诗 其一", 
        "type": "绝句", 
        "yun": "微"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "歌散重城月堕烟，瓦盆一醉且恬然。", 
            "灯前蟋蟀翻无语，万壑松风正聒天。"
        ], 
        "title": "盐渎赵生隐居太平门外赠以二诗 其二", 
        "type": "绝句", 
        "yun": "先"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "朱明已至绿阴稠，始向郊坰补楔游。", 
            "喜见危红藏叶底，有花仍可说春留。"
        ], 
        "title": "春尽日作 其一", 
        "type": "绝句", 
        "yun": "尤"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "芍药荼蘼渐次稀，馀寒直欲伴春归。", 
            "漫嫌今岁佳游少，免为醇醪数典衣。"
        ], 
        "title": "春尽日作 其二", 
        "type": "绝句", 
        "yun": "微"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "萧瑟回风振晚林，流连残日下遥岑。", 
            "秋光如此弥堪恋，无奈楼前又暝阴。"
        ], 
        "title": "晚成", 
        "type": "绝句", 
        "yun": "侵"
    }, 
    {
        "author": "黄侃", 
        "era": "近现代", 
        "subtype": "七言绝句", 
        "text": [
            "江乡稻熟蟹扔肥，秋煖无烦咏授衣。", 
            "况有桃花映篱菊，不妨节候偶乖违。"
        ], 
        "title": "节侯", 
        "type": "绝句", 
        "yun": "微"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "燕蓟尧封地，千年杂虏尘。", 
            "巷真无杼首，音尽变吹唇。", 
            "化俗推移疾，华戎捽斗频。", 
            "九共遗诰在，展诵一伤神。"
        ], 
        "title": "燕蓟", 
        "type": "律诗", 
        "yun": "真"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "送寒来纸帐，传响过铜铺。", 
            "林木何曾静，波涛最可虞。", 
            "玄灵方得佐，屏翳敢行诛。", 
            "不尽爰居苦，南征羡鹧鸪。"
        ], 
        "title": "风", 
        "type": "律诗", 
        "yun": "虞"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "试作游仙语，君无间是非。", 
            "居应厌浮壒，娶必偶灵妃。", 
            "计顷耕芝草，论铢著羽衣。", 
            "故乡华表在，千岁肯来归。"
        ], 
        "title": "游仙", 
        "type": "律诗", 
        "yun": "微"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "索处真无乐，求朋亦大难。", 
            "远人须得伴，耽寂岂忘欢。", 
            "喜汝能相访，嗟余已自残。", 
            "黄尘纷在眼，且觅几朝安。"
        ], 
        "title": "喜审伯到", 
        "type": "律诗", 
        "yun": "寒"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "落日沧江畔，含悽送尔行。", 
            "舳胪维对岸，灯火上高城。", 
            "衰草知谁悯，弧蓬识自征。", 
            "无穷离索感，且暮岂能平。"
        ], 
        "title": "送吴生至江干而反 庚申十月初二寄到", 
        "type": "律诗", 
        "yun": "庚"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "赤帝宜熛怒，无嫌纬补经。", 
            "阳精临北陆，阴火起南冥。", 
            "目电瞋千里，𥁃池醉众灵。", 
            "近闻严卯利，盛德况逢丁。"
        ], 
        "title": "检斋去年作赤熛怒颂以示侃尔时未以为然也今则不敢不随例献谀于炎帝故作诗一章正前者不附和检斋之失兼以似公铎尊兄丁卯正月十八日侃", 
        "type": "律诗", 
        "yun": "青"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "白下多奇岫，三台最靓妍。", 
            "窥天蚁封下，得地鹘巢颠。", 
            "危阁来残照，深嵓暗滴泉。", 
            "不须寻玉柱，即此可留连。"
        ], 
        "title": "三台洞 闰月廿二日", 
        "type": "律诗", 
        "yun": "先"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "春深逞卧疾，抚化益心伤。", 
            "旧县悲荆杞，微生逐稻粱。", 
            "翻飞嫌弱絮，晼晚惜残阳。", 
            "欣戚俱难遣，空烦论达庄。"
        ], 
        "title": "春深", 
        "type": "律诗", 
        "yun": "阳"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "南土烽烟息，穷边草木春。", 
            "暂逢无事日，欣对有心人。", 
            "痛论凭谁听，高言请莫陈。", 
            "平生匡国分，寥落倍相亲。"
        ], 
        "title": "刘中守假明邢玠事立论属曰痛语自称有心人见贻一册因赠", 
        "type": "律诗", 
        "yun": "真"
    }, 
    {
        "author": "黄侃", 
        "era": "近现代", 
        "subtype": "五言律诗", 
        "text": [
            "平滦犹力战，边报恐非真。", 
            "雪已寒南国，天应闵北人。", 
            "穷山号冻雀，旷野走惊麇。", 
            "诸夏方颠蹇，征夫倍苦辛。"
        ], 
        "title": "不得平州消息", 
        "type": "律诗", 
        "yun": "真"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "灯残香烬近三更，入户凉风为解酲。", 
            "顿悟华年非旧日，偶因闲夜溯平生。", 
            "青松白水空相誓，大药黄金两未成。", 
            "剩有羸躯随梗泛，更垂衰涕听钟鸣。"
        ], 
        "title": "庚戌六月廿七日深夜作", 
        "type": "律诗", 
        "yun": "庚"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "艮岳琼华事莫详，断垣废沼已堪伤。", 
            "早知信炮成虚设，犹幸丰碑独后亡。", 
            "怀殿罘罳添燕垒，空陂荇藻带鱼梁。", 
            "囿游榛莽乌容惜，只恐神州化牧场。"
        ], 
        "title": "四月八日始游北海弟子孙世扬从", 
        "type": "律诗", 
        "yun": "阳"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "九陌狂尘拂彩旗，受图应及奉郊时。", 
            "宫邻金虎车非数，荆棘铜驼更有思。", 
            "旷世黄农今日见，升坛舜禹后人知。", 
            "凭谁为报灵脩道，可惜斜阳迫崦嵫。"
        ], 
        "title": "感事四首 其一", 
        "type": "律诗", 
        "yun": "支"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "闰位艰难历四年，岂知舟壑一时迁。", 
            "漫言骑虎难为势，真悔投龟枉诟天。", 
            "建国黄孙新历敢，神州赤县旧山川。", 
            "生逢尧舜吾何恨，愧乏陈崇颂德篇。"
        ], 
        "title": "感事四首 其二", 
        "type": "律诗", 
        "yun": "先"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "沧海匆匆又起尘，九金神鼎付何人。", 
            "鱼书往日空张楚，鹑首今兹已赐秦。", 
            "梦里华胥非故国，眼前黔首是新民。", 
            "申徒徐衍从君笑，障塞狂澜赖此身。"
        ], 
        "title": "感事四首 其三", 
        "type": "律诗", 
        "yun": "真"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "鹬蚌争持汉与清，徒将水火困生灵。", 
            "孤身转徙惭移橘，同好凋残感散蓱。", 
            "尽借南音思故土，漫将客泪洒新亭。", 
            "何当洗尽昂藏气，一饮狂泉不用醒。"
        ], 
        "title": "感事四首 其四", 
        "type": "律诗", 
        "yun": "青"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "元辰清晓雪仍深，坐盼阳和变夕阴。", 
            "自笑拙为宜蹭蹬，何劳佳节警侵寻。", 
            "新归且识还乡乐，独寐难忘在涧心。", 
            "最喜寒梅犹未蕾，此时尊酒对谁斟。"
        ], 
        "title": "庚申元日作", 
        "type": "律诗", 
        "yun": "侵"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "谁信烝人发杀机，栋倾舟覆欲何依。", 
            "触蛮胜负无优劣，凡楚存亡有是非。", 
            "经乱衰亲添白发，哀时词客惜斜晖。", 
            "蓱浮南北吾良惫，独立苍茫泪浥衣。"
        ], 
        "title": "感事 其一", 
        "type": "律诗", 
        "yun": "微"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "十年害气满神乡，祸乱相寻一国狂。", 
            "兵革干戈仍未已，沙虫猿鹤总堪伤。", 
            "运逢水火民何罪，星判参商帝不臧。", 
            "亦有登楼王粲恨，河清无日意彷徨。"
        ], 
        "title": "感事 其二", 
        "type": "律诗", 
        "yun": "阳"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "幽意芳菲比麝薰，醉情沥乱胜浓醇。", 
            "客中琼佩投神浒，梦里罗衣化彩云。", 
            "楚路皋兰攐未暇，越讴山木怅难闻。", 
            "深心应共身长在，祇恐悲泉日易曛。"
        ], 
        "title": "无题", 
        "type": "律诗", 
        "yun": null
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "握手相看白发新，依然四海两畸人。", 
            "伤心师友多为鬼，呕血诗篇尚有神。", 
            "冻雀山头非健翮，蛰龙地底亦穷鳞。", 
            "悲吟无益还成笑，坐待严冬转好春。"
        ], 
        "title": "喜晤公铎 丙寅十月在北京", 
        "type": "律诗", 
        "yun": "真"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "虬髯自可王扶馀，沧海穷鳞惨不舒。", 
            "有力难支天坏后，无为应忆我生初。", 
            "空闻露布传佳谑，不见云台有谤书。", 
            "獩貊勾骊同屋社，何劳一介叹沦胥。"
        ], 
        "title": "次韵王岷源伍胥祠怀古同公铎作 丁卯十月在沈阳", 
        "type": "律诗", 
        "yun": "鱼"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "细雨萧萧丛冢间，暮寒虽劲不知还。", 
            "高冥大块诚何意，断碣新阡若是班。", 
            "谁料幽明分跬步，却怜人鬼共尘寰。", 
            "赁庐路近非无谓，日日销魂对此山。"
        ], 
        "title": "惠冢 戊辰九月廿七日作", 
        "type": "律诗", 
        "yun": "删"
    }, 
    {
        "author": "黄侃", 
        "era": "近现代", 
        "subtype": "七言律诗", 
        "text": [
            "踏遍金陵寺寺苔，更寻灵谷小徘徊。", 
            "深松半作龙飞去，斜日唯闻乌语哀。", 
            "废殿历年层甓在，异荂先候数丛开。", 
            "苾刍头白伤祅乱，曾见梵林劫火来。"
        ], 
        "title": "灵谷寺 闰月廿四日", 
        "type": "律诗", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "东坨翘摘星，西坨迥望海。", 
            "青青藏岝峉，淩晓作晁彩。", 
            "登峰复下阪，心怍屦每殆。", 
            "忽焉入幽径，万绿被葳隗。", 
            "无穷出清夐，泉语乱珠琲。", 
            "况闻碎叶声，戛戛踏磊磈。", 
            "是间近洞府，云水气故在。", 
            "萧森通地天，阴壑秀千载。", 
            "已令疲应接，叹息颂真宰。"
        ], 
        "title": "云水洞二首 其一", 
        "type": "古风", 
        "yun": "贿"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "郦经夸石穴，隋志称玉堂。", 
            "天馀千年幽，使我穷青苍。", 
            "灵峰吐谽谺，其藏备万方。", 
            "爇炬逐前导，蛇进十步强。", 
            "稍得办璀璨，窅窊疑芝房。", 
            "又疑丁东院，触处皆铿锵。", 
            "昏井下匍匐，溜壁扪徬徨。", 
            "雄龙既已驱，仙鼠复已亡。", 
            "石尽意必水，孰能赍一杭。", 
            "琐琐记乳状，吾宁摹石仓。"
        ], 
        "title": "云水洞二首 其二", 
        "type": "古风", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "迎头云如䃜，风急雨且至。", 
            "众山髡而绀，西岭特滃翠。", 
            "心知精蓝近，扬策趣孤辔。", 
            "山穷得清溪，溪树极阴邃。", 
            "白杨鸣策策，犯雨径入寺。", 
            "阶泉澌渐密，庭竹偃有致。", 
            "相看褦襶客，餍此清静地。", 
            "谁能学题壁，箧韵写自记。"
        ], 
        "title": "石门道中遇雨", 
        "type": "古风", 
        "yun": "寘"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "拘尸阇维逾千年，三藏罗汉相矫虔。", 
            "鸠尸那竭国入海，正法当灭无再延。", 
            "阿难垂泪告四众，永世释子心悁悁。", 
            "北齐慧思憬此志，护法自谓藏山便。", 
            "琬师瓶锡继不坠，追琢秀景留幽燕。", 
            "我踰防山拊南隩，岭脊遥见青摩天。", 
            "皠皠洞门列飞楯，稍有松柏芃其巅。", 
            "洁斋向晚宿西峪，晓蹋荦确辞竹箯。", 
            "兹山脉导红螺崄，般州岢罗相周旋。", 
            "洪荒旧传七龙穴，谁其得者南岳禅。", 
            "想当伐山践弘愿，亿众邪许开必先。", 
            "上烦雷车漂香树，下乞宫禁糜金钱。", 
            "创源大业逮贞观，涅槃经始完彫镌。", 
            "砻磨方石锢以铁，缒凿甘井岩为穿。", 
            "祖堂五代踵将作，佛力所向无至坚。", 
            "自唐迄辽盛写补，朝山五塔思金仙。", 
            "雷音一洞最袤广，千佛绘柱书字妍。", 
            "其馀诸洞閟白日，时有异客窥椎毡。", 
            "我来凭眺致三叹，嵎地杰构天能全。", 
            "众生已在瞋恚窟，孰发龙藏消冤愆。", 
            "袈裟变白度不远，文字刊落言无诠。", 
            "眼前涿野绿浩浩，昨岁战骨萦荒烟。"
        ], 
        "title": "石经山", 
        "type": "古风", 
        "yun": "先"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "平生喜浙诗，颇复惋其碎。", 
            "谓当得名世，大力挈万槩。", 
            "峨峨海日楼，独起辉一代。", 
            "渊沦合儒释，九典后车载。", 
            "往时石遗翁，标举数惇诲。", 
            "敬为一瓣香，心向惧未逮。", 
            "何时苞蘖姿，远中匠石睐。", 
            "深心掖后学，片楮敌十赉。", 
            "自怜无窅思，兴至事彫缋。", 
            "上烦菩提行，揽卷牵俗爱。", 
            "欧苏皆證韩，所證皆三昧。", 
            "斯言譬香钵，须弥在其内。", 
            "拜嘉纫兹语，旦夕以为佩。"
        ], 
        "title": "寄呈乙盦老人并谢题拙诗", 
        "type": "古风", 
        "yun": "队"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "神州积劫如茧丝，文献拘湮政术涣。", 
            "皇天畀公一太阿，泱漭万流看截断。", 
            "三十年间身许国，独立雷霆狎危难。", 
            "众生但随斗杓转，岂识垂天亘昏旦。", 
            "十载幸为便坐侍，口不能言但欢叹。", 
            "即论旧学空千夫，赤手溃围真好汉。", 
            "心胸已拓古豪杰，更为苍生具朝盥。", 
            "世人嚄唶阴符佩，忠恕焉知终一贯。", 
            "微闻出世为大事，鼎鼎百年始及半。", 
            "径须置酒为君歌，酡取朱颜一笑粲。"
        ], 
        "title": "任公先生五十生日赋呈", 
        "type": "古风", 
        "yun": "翰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "微官如护鸡，书隙役高凤。", 
            "颇疑腾腾春，颠眴掷宾送。", 
            "道逢曲江人，腰衱照飞鞚。", 
            "始知天气新，佳日足抟弄。", 
            "遂追华林宴，喜接小海讽。", 
            "是时柳初荑，峭冷勒寒霿。", 
            "临河得嘉客，爨句发嘲哄。", 
            "永怀定东陵，武帐坐久空。", 
            "春农化兵甲，铜辇閟秋梦。", 
            "郊原复何有，起视斗士众。", 
            "偷閒且放浪，将压睨榱栋。", 
            "不祥理当祓，勿使侨言中。"
        ], 
        "title": "壬戌上巳三贝子花园禊集拈得凤字", 
        "type": "古风", 
        "yun": "送"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "背我往者何堂堂，秋檠残被俄夜凉。", 
            "新愁如丝不可理，旧学太邃畴为商。", 
            "已从蛮触厌争战，懒与凫鹤论短长。", 
            "平生志节孔文举，谁念皓皓如秋霜。"
        ], 
        "title": "七月晦夕卧疾不寐诵涪翁诗自遣即用其秋怀二首元韵 其一", 
        "type": "古风", 
        "yun": "阳"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "昨梦上方山水发，晓蹋城西泥滑滑。", 
            "眼从双毂望青天，梦堕千岩抱孤月。", 
            "极知范甑宜尘埃，但恐齐纨成决绝。", 
            "鹿卢为肠鹤为骨，起视参横斗复没。"
        ], 
        "title": "七月晦夕卧疾不寐诵涪翁诗自遣即用其秋怀二首元韵 其二", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "宛邱先生愁绝倒，流寓陈墟被花恼。", 
            "郏山墓掩时兴衰，句法犹传颖滨老。", 
            "平生屡咏韩干马，凫臆鸾头吟愈好。", 
            "定知肉山方蒸云，用罕食丰殆自道。", 
            "秘书一梦近十年，我诵公语常莞然。", 
            "意车文马赧难继，千载官迹空追妍。", 
            "苏门师法铅汞泻，岂独高摹玉华瓦。", 
            "能传吾易味坡言，瘦竹哦诗病秋夜。"
        ], 
        "title": "病中以宛邱具茨陵阳三家诗自遣爱其精湛密栗各题长句以寓吾意 其一", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "中瓦春声随转烛，檐溜李师悲濯足。", 
            "后山门墙澶渊晁，谁信曾听羽衣曲。", 
            "用知声色非人累，千古清诗炯寒玉。", 
            "政和靖康裁几年，元奴念月成秋烟。", 
            "党碑姓名付天壤，折节归种具茨田。", 
            "吾闻笺诗临川叟，独谓吁谟胜杨柳。", 
            "晁生持论乃闇同，搜剔清新见奇丑。", 
            "生天秀实向兜率，一祖二宗我何有。", 
            "清丰藏书临济上，今日何人绍微尚。", 
            "底须倾倒刘后村，于蔿楼前寄悽怆。"
        ], 
        "title": "病中以宛邱具茨陵阳三家诗自遣爱其精湛密栗各题长句以寓吾意 其二", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "西江流派吾平治，颇黜石瘦矜梅肥。", 
            "栾城弟子晚入室，世谓笔意如光羲。", 
            "及观子苍室中语，讥骘晚唐云浅卑。", 
            "公诗位置定何许，吾谓泛尉难厚非。", 
            "陵阳集亦字字作，按乐心折敖器之。", 
            "秋来绕枝感倦鹊，黄叶拥阶人意恶。", 
            "三哦欲乐诳凡夫，始觉安心真是药。", 
            "月明水北意凄清，看人勃窣媻姗行。", 
            "莫拟宣和旧秋色，争巢弱羽可怜生。"
        ], 
        "title": "病中以宛邱具茨陵阳三家诗自遣爱其精湛密栗各题长句以寓吾意 其三", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "龙蛇虎豹不可角，玉佩琼琚能几逢。", 
            "千年西江㴑真源，未见瑰特如此翁。", 
            "我初展觌在癸岁，过誉有日辉楼东。", 
            "七年重叩钟阜宅，卧疾不见心忡忡。", 
            "诸郎多艺各好我，脱手画卷兼诗筒。", 
            "德星岂或笃一姓，将车扶杖皆麟龙。", 
            "我疑天固佑名节，特使阅世如寒松。", 
            "珠渊玉府一万首，络绎宝藏归宗工。", 
            "青溪曲，乌石冈，何当南来奉一觞。", 
            "缒幽抉微箴膏肓，发公昆明三千方。", 
            "慰我饭颗功曹狂，寿如逢萌未渠央。", 
            "既扢大雅扶三纲，莹尽人间冰雪肠。"
        ], 
        "title": "寄伯严先生兼祝七十生日", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "车如鸡栖马蹶块，日负诗囊走尘壒。", 
            "宵分忽披观槿札，晨谒本师致再拜。", 
            "稍惊霜鬓照四海，嶙骨癯颜百无惫。", 
            "首言家居三岁好，今见纤儿坐相坏。", 
            "次言书局本随身，新筑选楼托江介。", 
            "子诗近胡伤繁噍，翩宜飞龙浅宜濑。", 
            "答云长安居不易，坐看干戈满海内。", 
            "已从秘阁贬旡咎，苦向绿岩忆元晦。", 
            "幽吟自诡拥赵瑟，高筑翻成避周债。", 
            "每疑清贫例相倚，欲决西江换宗派。", 
            "身甘舟流付人海，不管爱河有惊湃。", 
            "深谈霏雪过卓午，时也何曾立门外。", 
            "心知中兴到文酒，果尔追陪日三再。", 
            "词场异人两楚老，豪者鲸呿健鳌戴。", 
            "新篇接厉比韩孟，籍湜汗僵睹犹爱。", 
            "岧峣险韵似秋华，缚脚跻攀更斋戒。", 
            "上京莫问后山门，黄预虽存叹无辈。"
        ], 
        "title": "喜石遗师北来即次赠散原韵奉呈兼呈天琴泊园二老", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "正骨诗人留垒块，脱命兵间冒埃壒。", 
            "相逢大国张楚军，万口曾哦杜鹃拜。", 
            "吟场鼎足身云叟，日课一诗老无惫。", 
            "歌呼投辖出汾酿，药玉为船色难坏。", 
            "初回花枝话年少，胜事乡闾㴑宾介。", 
            "渐追湘魂哀九死，垂老玄芝采湍濑。", 
            "世间万缘皆性斧，毅豹何须论养内。", 
            "馀欢更矜姑布术，不觉崇谈昼连晦。", 
            "吾疑群公天所厚，伍以酒兵重诗债。", 
            "闽为幔亭峰九曲，楚有荆门江五派。", 
            "俱张仙乐被悦怿，并导岷源接砰湃。", 
            "岂知方干寂寞士，但解清诗缀格外。", 
            "心仪松陵裒一集，连犿珠玑一而再。", 
            "朅来习池侍公饮，兀兀空摹巾倒戴。", 
            "自嗤止酒却耽咏，妄语仍愁婴五戒。", 
            "会当铭德诵坡诗，湮灭未甘随湛辈。"
        ], 
        "title": "泊园招饮再次韵呈沈观先生", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "元长斋壁柳恽句，千古才人皆叹羡。", 
            "平生词场从诸老，独恨斯人阙谋面。", 
            "一朝九原遂不复，返视吾诗墨犹绚。", 
            "知公生天备忠孝，况以须弥磨作砚。", 
            "人间大师虽零落，剩简冥搜久难倦。", 
            "所嗟杜韩證分语，造膝无由究动变。", 
            "宵残斗倾风压屋，恍有傀颜梦中见。"
        ], 
        "title": "沈子培先生挽诗", 
        "type": "古风", 
        "yun": "霰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "幽泪铸成蕉上露，玉笙怨断秋来路。", 
            "蕉心宛转滴还穿，秋痕历历花前句。", 
            "悽窈峨妆去不回，旧时香茗赋谁裁。", 
            "唯馀俊逸江南笔，并入芜城写此哀。"
        ], 
        "title": "为拔可题花影吹笙室填词图", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "紫蜺窥窗虚，奋笔写霄练。", 
            "凄凉腕底意，耿介眼中见。", 
            "吾闻耶溪精，鼓鞴出百鍊。", 
            "沉沉蓉生湖，煜煜牖流电。", 
            "倒月转清荧，破山每惊抃。", 
            "如金始茁颖，如水始贯线。", 
            "如龟文而映，如兔胆而贱。", 
            "或如䖟飞矢，或如虎魄钏。", 
            "灭魂或夜行，置竹或冬茜。", 
            "或蒯缑相绕，或镡璏互眩。", 
            "或随佽飞袪，或侍亚父宴。", 
            "黄蛇或许遗，神爵或隋奠。", 
            "头皆晋郑白，术教吴越战。", 
            "入潭贺歌悲，错玉植语绚。", 
            "孰提狻猊碎，孰睹蛟龙变。", 
            "曳影录难终，吹首吷已倦。", 
            "斯图定何俦，百举逊一荐。", 
            "长安一诗癯，膴世行则狷。", 
            "偶思陆离佩，托此薄滑绢。", 
            "想当运思时，歌袅烛亦颤。", 
            "人生几词场，去去剧秋箭。", 
            "空令后死者，泪墨洒周遍。", 
            "将军故可人，念旧致眷眷。", 
            "吾诗真钝锋，脱手感漂霰。", 
            "莫学阳羡儿，浪方云郎砚。"
        ], 
        "title": "为散释题师曾遗画一口剑", 
        "type": "古风", 
        "yun": "霰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "西山洽比如家人，岁腊与君必一至。", 
            "当时发兴偶然耳，已被人间传故事。", 
            "今年命俦得五六，亭午轻车犯寒吹。", 
            "连塍无雪千枝髡，饭后闻钟初入寺。", 
            "池冰龟坼微流澌，墙竹盈盈尚交翠。", 
            "大悲海棠亦槁立，参砌桬椤具禅味。", 
            "长安回望隔烟尘，但验腾腾识天醉。", 
            "吾侪庶几世所遗，苦爱荒寒起山睡。", 
            "清景一瞥正非瞥，去住谈锋皆可记。", 
            "中朝兴公工打折，虺瓦有人嗔乐器。", 
            "青山官府两无求，却为钱神趣归辔。"
        ], 
        "title": "癸亥岁除啸麓约同书衡年伯治芗嘿丈释龛游西山循往例也余与嘿释先返日尚未晡晤杜盦祗庵于省中并记所语", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "技不能排击，割剥如解牛。", 
            "学不能旁立，闇诵索与邱。", 
            "独疑书画颇有益，故纸换尽青鼯裘。", 
            "冯侯十载数厚我，窘我琼玖偏瓜投。", 
            "一双好语出新得，朱丝端正莹银钩。", 
            "楞山去今祀二百，桑版向人赭馀白。", 
            "想见湖楼染翰时，两翁如鹄瞳神碧。", 
            "异苔同岑固其常，所贵乃在杭州客。", 
            "旧传玉几书画诗，今与瘦厉髯金峙词伯。", 
            "才人昔蹶霜中蹄，以画裹画众未知。", 
            "当时不市郭隗骨，后世却比梅家鸡。", 
            "感侯佳意先拜辱，归映明窗傲缥轴。", 
            "争墩姓字世虽传，螣蛇瓮鸡宁一天。", 
            "敢从枚嵇拟叔夜，犹有倦圃成云烟。", 
            "便当缩尽刻楮手，卧对素壁飞龙篇。"
        ], 
        "title": "韬园得陈玉几为新罗山人篆书一联旁录新雁过妆楼词是谢其作玉几山房填词图者以余与新罗同字辍以见赠用山谷谢陈适用赠纸韵谢之（甲子）", 
        "type": "古风", 
        "yun": null
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "笋舆于于来，老柳拥高瓦。", 
            "心知神灵湫，隐秀伏其下。", 
            "入门竹盈盈，杂以杏淡冶。", 
            "稍北莹半弓，澄潭毛发洒。", 
            "拓廊围周遭，媚碧瞰平野。", 
            "名区几豪攘，易主不遑舍。", 
            "龙神久无功，但见鬼谋社。", 
            "经过叹潜德，雩废用亦寡。", 
            "唯有捣衣声，哀湍隔垣泻。"
        ], 
        "title": "黑龙潭", 
        "type": "古风", 
        "yun": "马"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "空山幽居人，亭亭白玉帔。", 
            "倚天妙明光，照彻十方地。", 
            "辛夷殊庄严，薝卜谢嶷异。", 
            "我行从东来，春色正如醉。", 
            "连塍烟非烟，花里著一寺。", 
            "方迷万枝绯，忽见二姝媚。", 
            "瑶台真倾城，绣谷变傍侍。", 
            "沈吟日卓午，风砌乍飘坠。", 
            "鸣琴犹㶁㶁，恍然宛梦寐。"
        ], 
        "title": "踰白家滩五里始见杏花绵延十馀里抵大觉寺玉兰二株高出屋脊花光艳绝为成一诗", 
        "type": "古风", 
        "yun": "寘"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "雨气閟西崦，十日不得开。", 
            "谁于紫翠屏，倒泻千琼瑰。", 
            "斗室蓄寸念，坐被诗力催。", 
            "我生爱商歌，心病晴暄豗。", 
            "天河忽东倾，湔此诸相哀。", 
            "藻井既合霤，板垣已生苔。", 
            "行行卢师岩，坚坐听春雷。"
        ], 
        "title": "雨中游西山诗五首以催诗走群龙为韵 其一", 
        "type": "古风", 
        "yun": "灰"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "雨工忽健走，追以飙车驰。", 
            "道旁千丝杨，遗我惟新诗。", 
            "妙绿接云脚，回风皆倒吹。", 
            "翻翻苇与荷，泫弱难自持。", 
            "沮洳当我前，丛灌偃我湄。", 
            "莫惊行路难，均与造物嬉。", 
            "相彼出山泉，畴能葆令姿。"
        ], 
        "title": "雨中游西山诗五首以催诗走群龙为韵 其二", 
        "type": "古风", 
        "yun": "支"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "香山蟾蜍峰，云絮羃其首。", 
            "经过摐铎地，远听众瀑吼。", 
            "楼台出万柏，石气绕之走。", 
            "中有万玉妃，婉娈美相守。", 
            "所居题雨香，飞将作干掫。", 
            "侵晨不当关，一笑实汝厚。", 
            "剧怜摩崖刻，新藓亦荒黝。"
        ], 
        "title": "雨中游西山诗五首以催诗走群龙为韵 其三", 
        "type": "古风", 
        "yun": "有"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "断岩枕山麓，密迩时世氛。", 
            "涧香常寂寂，坏壁乾蜗纹。", 
            "偶斋结茅迹，麋鹿非故群。", 
            "谁欤洗垩涴，岁以烦雷君。", 
            "兹辰遘洪怒，礌硠万壑分。", 
            "喷沫出山骨，馀蒸生白云。", 
            "十年几相遭，快耳无前闻。"
        ], 
        "title": "雨中游西山诗五首以催诗走群龙为韵 其四", 
        "type": "古风", 
        "yun": "文"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "逃暑赁山寺，雨景不数逢。", 
            "负墙两丛竹，笑我长疏慵。", 
            "挺然破天悭，吟啸藏乖龙。", 
            "遂招主人来，贡此玉琤琮。", 
            "却叹云气曀，仍没极乐峰。", 
            "漏天本在西，河声浩呼汹。", 
            "孰能怀近忧，长吟娱石淙。"
        ], 
        "title": "雨中游西山诗五首以催诗走群龙为韵 其五", 
        "type": "古风", 
        "yun": "冬"
    }, 
    {
        "author": "黄浚", 
        "era": "近现代", 
        "subtype": null, 
        "text": [
            "谷鸟噪暮碧，驶流有馀清。", 
            "退翁栖隐地，遗此莹与峥。", 
            "我来迷前躅，桥崩石髓横。", 
            "老蔓缠高屋，是中唯鹤声。", 
            "驾言漱寒石，鹤亦随我行。", 
            "苔气累百尺，上与夕景争。", 
            "归途念周侯，书巢无世情。"
        ], 
        "title": "暮入退谷访养安不遇", 
        "type": "古风", 
        "yun": "庚"
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "南云遗祠，西风故国，瑶溪烟水苍凉。", 
            "招隐何人，小山丛桂犹荒。", 
            "灵根不朽还容蠹，待花时、管领秋芳。", 
            "问姮娥、天上高寒，几度霓裳。", 
            "托身玉宇琼楼地，好分携月色，吹遍天香。", 
            "金粟光中，华鬘弹指茫茫。", 
            "青枝拟拂仙坛净，奈桑尘、依旧飞扬。", 
            "正纷数、丹蕊交柯，烘染骄阳。"
        ], 
        "title": "高阳台·己丑秋日，一九四九年。与六禾、伯孝、无庵、庸斋漱珠冈看桂花，依刘叔安体", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "纱幮宝枕透新凉。", 
            "佳日但壶觞。", 
            "纵无风雨浓氛在，登临好、笠屐休忘。", 
            "芳草天涯晼晚，黄花篱落秋光。", 
            "五云楼阁旧歌场。", 
            "鲸沫绿尘扬。", 
            "山丘华屋都零落，西州路、回首堪伤。", 
            "霜露虫丝滴泪，关山雁影斜阳。"
        ], 
        "title": "风入松·己丑重九，一九四九年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "相见些时还又别，乱中休问行藏。", 
            "荃魂兰性一襟香。", 
            "玉蛆酣醉梦，粉蠹蚀年光。", 
            "暝色高楼成怅望，关山无限斜阳。", 
            "云罗哀雁各低昂。", 
            "人烟黄叶瘁，海气绿尘凉。"
        ], 
        "title": "临江仙·己丑秋日，一九四九年。饯别张瑞京", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "几多可呵壁牢愁，才人例亦彭咸侣。", 
            "不羁野马，江潭憔悴，关山行旅。", 
            "世事抟沙，人生逝水，悲凉如许。", 
            "叹鲤鱼浪紧，蛟龙风恶，谁曾唤，公毋渡。", 
            "犹忆年时樽俎。", 
            "让刘郎、玉标霞举。", 
            "兵尘澒洞，蛮乡漂泊，妻孥疣附。", 
            "臣朔常饥，原思兼病，问天无语。", 
            "奈兰荪梦冷，大招难返，又沧波暮。"
        ], 
        "title": "水龙吟·庚寅，一九五○年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "急水乱山迷远道。", 
            "天涯况又生烟草。", 
            "落遍繁英红不埽。", 
            "教人恼。", 
            "好花开也迟还好。", 
            "盼尽芳菲春渐老。", 
            "风风雨雨防流潦。", 
            "归去不如归去早。", 
            "愁心悄。", 
            "未来风雨谁知到。"
        ], 
        "title": "渔家傲·辛卯暮春，一九五一年。偶拍", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "清泪落昏笳。", 
            "望断香车。", 
            "一春心事托莺花。", 
            "莺渐老时花欲尽，芳草天涯。", 
            "归也已无家。", 
            "苌楚猗傩。", 
            "残云依水不成霞。", 
            "飞絮乱吹斜日落，风雨啼鸦。"
        ], 
        "title": "卖花声·癸巳春暮，一九五三年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "手抉衡云望九疑。", 
            "洞庭叶尽雁惊飞。", 
            "荃兰香断，惆怅我来迟。", 
            "河满樽前珠滴沥，月明江上玉参差。", 
            "湘娥筠泪，今夕为谁思。"
        ], 
        "title": "琴调相思引·丙申，一九五六年。湘江旅夜", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "梦惺忪。", 
            "繁华回首成空。", 
            "对离筵、谁家燕子，几番蹴碎香茸。", 
            "镜奁欹、粉肌麝褪，金铃动、瑰泪猩融。", 
            "流水无言，游丝乱扑，一春烟雨总濛濛。", 
            "那管得、坠音坠溷，憔悴祗应同。", 
            "徒延伫、愁鱼搅翠，妒蝶捎红。", 
            "算从来、繁英开落，当时一样匆匆。", 
            "缓歌归、钱塘陌上，回身舞、金谷楼中。", 
            "熟实谁甘，大枝先折，漂零何事怨东风。", 
            "且分付、廿番风讯，岁岁好相逢。", 
            "销魂处、绿阴芳草，啼鸟帘栊。"
        ], 
        "title": "多丽·丁酉，一九五七年。咏落花", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "看鲲鹏、击水正图南，迷阳笑吾行。", 
            "蓦相逢又别，难销今夕，休问茫汀。", 
            "小阁松风六月，寒翠拂瓶笙。", 
            "为尔持杯酒，翻劝长星。", 
            "世事十年变幻，付鼓琴昭氏，何有亏成。", 
            "奈樽前白发，摇首不成声。", 
            "试徘徊、风花观世，算此身、还较落花轻。", 
            "人天事、水流花去，漂泊无程。"
        ], 
        "title": "八声甘州·丁酉，一九五七年。不晤叔俦九年矣。丁酉季夏，把袂市楼，云将之南洋。倚声叙别，次韵和答，并柬沧海", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，风月浩无边。", 
            "永夜香云丛桂湮，两泓寒渌一桥连。", 
            "山在水中天。"
        ], 
        "title": "望江南·甲辰游桂林八首。一九六四年 其一", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，蜡屐昔人同。", 
            "怪石剩将酬米尉，老榕曾是识浯翁。", 
            "今古梦悤悤。"
        ], 
        "title": "望江南·甲辰游桂林八首。一九六四年 其二", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，万绿裹湖亭。", 
            "杉树楼台诗里梦，芙蓉池馆画中行。", 
            "何处棹歌声。"
        ], 
        "title": "望江南·甲辰游桂林八首。一九六四年 其三", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，校梦忆词龛。", 
            "北牖洞天群玉浸，南溪水月一奁涵。", 
            "春蛰此沉酣。"
        ], 
        "title": "望江南·甲辰游桂林八首。一九六四年 其四", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，绿野敞湖滨。", 
            "黄虎旌旗开岛国，白龙池水起风云。", 
            "人物一时新。"
        ], 
        "title": "望江南·甲辰游桂林八首。一九六四年 其五", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，好是水云乡。", 
            "待挽清漓膏漠野，更研瑞石合泥浆。", 
            "沧海种红桑。"
        ], 
        "title": "望江南·甲辰游桂林八首。一九六四年 其六", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，樽俎视湖山。", 
            "方竹杖随人特立，三花酒慰我萧闲。", 
            "词赋老犹顽。"
        ], 
        "title": "望江南·甲辰游桂林八首。一九六四年 其七", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "桂林好，山水冠神州。", 
            "七子诗坛高桂岭，二湖烟月伴榕楼。", 
            "天地锦囊收。"
        ], 
        "title": "望江南·甲辰游桂林八首。一九六四年 其八", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "紫藤满架春风，翠阴花妥闲帘户。", 
            "诗人老矣，唾壶愁击，阑干慵抚。", 
            "兰菊传芳，琳琅锵韵，云情烟绪。", 
            "似龙洲才气，龟溪逸调，又还是，蘋洲谱。", 
            "赣水瑶源碧注。", 
            "念天涯、关山羁旅。", 
            "韩泷宦梗，楚庭乔木，可堪回顾。", 
            "尽洗西江，高眠南涧，相从樽俎。", 
            "奈流离暮齿，平生萧瑟，剩兰成赋。"
        ], 
        "title": "水龙吟·丙午题雨山词。一九六六年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "无尽江山，无端风雨，泥我拍栏吟跳。", 
            "刻骨相思，叵耐玉人娇小。", 
            "奈青空雁帛书沉，更沧海、鲎帆影渺。", 
            "念钿车、轣辘天涯，天涯况又日斜了。", 
            "伤心波上断梗，极目烟中秃柳，冥迷昏晓。", 
            "一片秋声，不在树间林杪。", 
            "正隐约、抱叶寒虫，忒凄凉、辞巢饥鸟。", 
            "掩窗儿、帐冷灯昏，游仙痴梦绕。"
        ], 
        "title": "绮罗香·秋怀。丙午，一九六六年", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "奏我云门乐，立马釜山头。", 
            "合符酺饮，想见一战服蚩尤。", 
            "官事登庸风后，兵仗经营力牧，好赴广成游。", 
            "黄星开涿野，白日下幽州。", 
            "屈帙萎，甘棠伐，岁何悠。", 
            "山川人物，几许窃国窃公侯。", 
            "孤竹有人让国，更有无终辞爵，高躅蹑巢由。", 
            "我荐夷齐酒，还与酹田畴。"
        ], 
        "title": "水调歌头·涿鹿怀古", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "致士除宫，卑身拥彗。", 
            "金台碣石参差起。", 
            "飞霜五月总无端，谈天一口何容易。", 
            "大吕钟沉，招凉珠毁。", 
            "燕昭城关斜阳里。", 
            "江山惯见古今人，莺花那管兴亡事。"
        ], 
        "title": "踏莎行·燕昭王碣石宫", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "湮墨勾眉，霞脂靧面。", 
            "萧娘未老肠先断。", 
            "月华空照洗妆楼，春风不到回心院。", 
            "膏沐谁容，蕣颜易变。", 
            "十香词调终成谳。", 
            "从来金屋是长门，只应尘箧藏秋扇。"
        ], 
        "title": "踏莎行·辽萧后洗妆楼", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "粉絮吹香，镜澜泻汞。", 
            "绿云轻袅兰翘动。", 
            "倚妆一月日边明，解愁几曲风前弄。", 
            "千叶红舒，一枝玉种。", 
            "三重阿阁巢丹凤。", 
            "祥禽向外自高飞，归来琼岛春如梦。"
        ], 
        "title": "踏莎行·金李妃梳妆台", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "琼洞烟深，玉宸日暖。", 
            "九龙华盖云车转。", 
            "仙人长住紫蜺城，官家先进头鹅宴。", 
            "演渫移宫，忽兰照殿。", 
            "天魔歌舞春莺啭。", 
            "桃花何忍负东风，小娥争取桃花面。"
        ], 
        "title": "踏莎行·元顺帝玉宸馆", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "天地之灵，国有君矣。", 
            "七年宵旰空劳瘁。", 
            "何来冰上鹭鸶谣，休论身后泉鸠谥。", 
            "华表不归，苍天已死。", 
            "一春梦雨棠梨泪。", 
            "夺门无限冒功人，阋墙终是伤心事。"
        ], 
        "title": "踏莎行·明景帝西山陵", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "龙驭层霄，马兰叠巘。", 
            "寝园朱果无人荐。", 
            "雨余石马汗空流，菭深铜雀歌先断。", 
            "骊颔珠移，鱼膏灯掩。", 
            "摸金已是寻常见。", 
            "八旗甲士化寒沙，成林棘子生荒殿。"
        ], 
        "title": "踏莎行·清帝东陵", 
        "type": "词", 
        "yun": null
    }, 
    {
        "author": "黄咏雩", 
        "era": "近现代", 
        "subtype": null, 
        "text": [
            "阊阖高寒，帝所方酣，钧韶未终。", 
            "恁紫帐庭闱，陇鹦春梦，楼船箫鼓，汾雁秋风。", 
            "阿阁栖鸾，芝田秣马，回望瑶台在水中。", 
            "芳林畔，蓦彩云不见，青鸟无踪。", 
            "当时横海艨艟。", 
            "问典午、何人是阿童。", 
            "奈犀家沉沙，江河如沸，金轮照殿，日月当空。", 
            "玉树歌残，铜仙泪尽，寂寞宫花落又红。", 
            "清漪里，有涵虚星斗，睡老鱼龙。"
        ], 
        "title": "沁园春·颐和园昆明湖", 
        "type": "词", 
        "yun": null
    }, 
    {
        "author": "黄英", 
        "era": "近现代", 
        "subtype": "七言绝句", 
        "text": [
            "师门北望暮天低，一抹炊烟染树齐。", 
            "赖有盐车太行骥，载将衣钵到河西。"
        ], 
        "title": "虎牢关寄北京恽薇生先生 其一", 
        "type": "绝句", 
        "yun": "齐"
    }, 
    {
        "author": "黄英", 
        "era": "近现代", 
        "subtype": "七言绝句", 
        "text": [
            "虎牢关上月如霜，树外河流泻褐黄。", 
            "底甚辕驹惊载重，离情万斛入愁肠。"
        ], 
        "title": "虎牢关寄北京恽薇生先生 其二", 
        "type": "绝句", 
        "yun": "阳"
    }, 
    {
        "author": "黄英", 
        "era": "近现代", 
        "subtype": "七言绝句", 
        "text": [
            "旅馆颓垣日已斜，空庭驴粪啄群鸦。", 
            "记曾走马峨眉路，沽酒梅村嗅落花。"
        ], 
        "title": "沙河井道中", 
        "type": "绝句", 
        "yun": "麻"
    }, 
    {
        "author": "黄英", 
        "era": "近现代", 
        "subtype": "七言绝句", 
        "text": [
            "仙师两度奏通明，曾有微名记上清。", 
            "怎奈瑶池阿母意，不教丹箓授书生。"
        ], 
        "title": "无题", 
        "type": "绝句", 
        "yun": "庚"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "咳唾生冰碎，寒威劲暮笳。", 
            "关残鸿雁月，风走骆驼沙。", 
            "饼饵如轮大，柴薪用粪加。", 
            "天涯有孤客，悔恨宦为家。"
        ], 
        "title": "过醴泉苦寒", 
        "type": "律诗", 
        "yun": "麻"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "雪霰成先兆，云罗幂太空。", 
            "牛羊低水草，猿鹤吊沙虫。", 
            "煮茗敲冰白，烘衣对火红。", 
            "荒凉今满目，谁与绘豳风。"
        ], 
        "title": "邠州", 
        "type": "律诗", 
        "yun": "东"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "寂寂缘溪路，行人按辔过。", 
            "民愚无市政，山突绝樵歌。", 
            "偶听足音喜，转嫌心绪多。", 
            "天边一梳月，诱起众愁魔。"
        ], 
        "title": "会宁县 其一", 
        "type": "律诗", 
        "yun": "歌"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "星月皎寒空，蛮山四望同。", 
            "铃声乡梦里，诗思岁寒中。", 
            "路转河冰白，村遥野火红。", 
            "忍饥投宿处，门柝起城东。"
        ], 
        "title": "会宁县 其二", 
        "type": "律诗", 
        "yun": "东"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "长途如出塞，竟日不逢人。", 
            "屋破颓垣在，沙崩怪石皴。", 
            "斜阳移路冷，残雪绕莎匀。", 
            "向晚天风起，狂吹野马尘。"
        ], 
        "title": "福禄水", 
        "type": "律诗", 
        "yun": "真"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "轿里看山饱，閒情等卧游。", 
            "路长空记里，地僻不通邮。", 
            "吠犬知村近，饥羊向草投。", 
            "可怜荒旱荐，流散未全收。"
        ], 
        "title": "沙河井 其一", 
        "type": "律诗", 
        "yun": "尤"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "沙壤乏泉水，加之饥馑频。", 
            "庭荒惟下鸟，门破久无人。", 
            "那见烟生突，空馀雪涴尘。", 
            "谁能振林业，雨足万家春。"
        ], 
        "title": "沙河井 其二", 
        "type": "律诗", 
        "yun": "真"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "可惜繁华窟，而今作战场。", 
            "枪声时断续，天意正苍茫。", 
            "劫混昆明火，春残杜宇乡。", 
            "峨眉陆终在，被发欲佯狂。"
        ], 
        "title": "共和丁巳闰二月，川滇两军巷战于成都三日（时任刘军长存厚顾问）", 
        "type": "律诗", 
        "yun": "阳"
    }, 
    {
        "author": "黄英", 
        "era": "近现代", 
        "subtype": "五言律诗", 
        "text": [
            "东道初平敌，南风已扇人。", 
            "宦同鸡肋味，梦醒马蹄尘。", 
            "飞挽纡筹策，流亡待抚循。", 
            "愿宽三尺法，散作万家春。"
        ], 
        "title": "简阳署斋（中华民国六年三月）", 
        "type": "律诗", 
        "yun": "真"
    }
]